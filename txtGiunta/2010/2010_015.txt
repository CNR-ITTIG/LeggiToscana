
LEGGE REGIONALE 23 febbraio 2010, n. 15 

Norme sulle sponsorizzazioni e sul marchio del 
Consiglio regionale. 

Il Consiglio regionale ha approvato 
Il Presidente della Giunta 
promulga 

la seguente legge: 

 
PREAMBOLO 

Visto l'articolo 28 dello Statuto regionale; 

Vista la legge regionale 5 febbraio 2008, n. 4 (Autonomia 
dell'assemblea legislativa regionale); 

Vista la legge regionale 2 maggio 1985, n. 43 (Partecipazione 
di soggetti terzi alle iniziative culturali, promozionali 
e di comunicazione della Regione Toscana); 

Vista la legge regionale 3 febbraio 1995, n. 18 (Disciplina 
dello Stemma, del Gonfalone e del Sigillo della 
Regione); 

Vista la deliberazione del Consiglio regionale 7 
marzo 1995, n. 173 (Disciplina dell'uso e della riproduzione 
dei segni distintivi della Regione); 

Vista la deliberazione della Giunta regionale 20 gen


naio 1997, n. 21 (Disposizioni di attuazione della disciplina 
dell'uso e della riproduzione dei segni distintivi 
regionali. Revoca Deliberazioni n. 10466 del 2/11/1987 
e n. 1749 del 22/2/1993); 

Considerato quanto segue 

1. La l.r. 4/2008 prevede tra le entrate del bilancio 
del Consiglio regionale i corrispettivi della compartecipazione 
di soggetti pubblici e privati ad attività svolte dal 
Consiglio stesso; 
2. I proventi derivanti da contratti di sponsorizzazione, 
compresi nella tipologia di entrate sopra indicata, 
costituiscono uno strumento di innovazione dell'organizzazione 
amministrativa e di realizzazione di maggiori 
economie; 
3. Le modalità di scelta degli sponsor devono essere 
disciplinate nel rispetto dei principi di pubblicità e trasparenza; 
4. Devono essere definiti alcuni principi idonei ad 
escludere il configurasi di un conflitto di interesse tra 
attività pubblica e privata; 
5. Attualmente l'unico marchio regionale adottato 
è riferito all'ente Regione nel suo complesso e la sua 
titolarità, gestione e utilizzazione è di competenza della 
Giunta regionale e delle sue strutture organizzative; 
6. Con la legge sull'autonomia dell'assemblea legislativa 
è opportuno individuare anche per il Consiglio 
regionale un proprio marchio che, nel rispetto della normativa 
vigente, ne contraddistingua la partecipazione ad 
iniziative realizzate in collaborazione con soggetti terzi 
e possa essere oggetto di tutela; 
Si approva la presente legge 

Capo I 
Le sponsorizzazioni 


Art. 1 
Oggetto e definizioni 


1. Al fine di favorire lo svolgimento delle proprie 
iniziative culturali, promozionali e di comunicazione, il 
Consiglio regionale può stipulare contratti di sponsorizzazione 
con soggetti pubblici o privati. 
2. Ai fini della presente legge si intende: 
a) per contratto di sponsorizzazione, il contratto 
mediante il quale il Consiglio regionale offre ad un 
soggetto pubblico o privato, detto sponsor, la possibilità 
di pubblicizzare il proprio marchio o ragione sociale in 
un apposito spazio pubblicitario riservato nelle iniziative 
del Consiglio regionale a fronte di un corrispettivo 
costituito da una somma di denaro o da una fornitura di 
beni o servizi; 

b) per sponsor, il soggetto pubblico o privato che 
stipula il contratto di sponsorizzazione; 


c) per spazio pubblicitario, lo spazio fisico o il supporto 
per la comunicazione delle informazioni messi a 
disposizione dal Consiglio regionale per la pubblicità 
dello sponsor. 

Art. 2 
Deliberazione delle sponsorizzazioni 


1. Le iniziative per le quali ricercare sponsorizzazioni 
da attuare vengono individuate con deliberazione 
dell'Ufficio di presidenza che può stabilire criteri e 
modalità per la loro realizzazione. 
Art. 3 
Individuazione dello sponsor e casi di esclusione 

1. L'individuazione dello sponsor è effettuata nel 
rispetto dei principi di pubblicità, trasparenza, imparzialità, 
economicità, previa pubblicazione di apposito 
avviso sul Bollettino ufficiale della Regione Toscana 
(BURT) e sul sito del Consiglio regionale, ferma restando 
la possibilità di forme di pubblicità più ampie. 
2 L'avviso deve contenere gli elementi idonei a 
consentire la manifestazione di interesse da parte degli 
eventuali sponsor ed in particolare: 

a) l'indicazione dell'oggetto della sponsorizzazione e 
gli obblighi dello sponsor; 

b) la determinazione dello spazio pubblicitario offer-
to o l'impegno a concordare un piano di sviluppo comunicativo; 


c) il corrispettivo della sponsorizzazione, posto a 
base di contratto; 

d) la clausola di esclusiva. 

3. Nella stipulazione dei contratti di sponsorizzazione, 
a parità di condizioni complessivamente offerte, sono 
preferiti soggetti di diritto pubblico e società a prevalente 
partecipazione pubblica. 
4. Le modalità di associazione del nome e del 
marchio dello sponsor alle iniziative regionali devono 
comunque risultare consone alla natura istituzionale del 
Consiglio regionale. 
5. Il Consiglio regionale si riserva di rifiutare qualsiasi 
sponsorizzazione qualora: 
a) possa configurasi un conflitto di interesse tra l'attività 
pubblica e quella privata o il messaggio pubblicitario 
costituisca pregiudizio o danno alla sua immagine ed 
alle sue iniziative; 

b) lo sponsor abbia controversie giudiziali o stragiudiziali 
con il Consiglio regionale. 

6. Sono in ogni caso escluse le sponsorizzazioni riguardanti: 
a) la propaganda di natura politica, sindacale o ideologica; 


b) la pubblicità diretta o collegata alla produzione o 
distribuzione di tabacco, prodotti superalcolici o a sfondo 
sessuale. 

Art. 4 
Proventi delle sponsorizzazioni 


1. I proventi in denaro derivanti dai contratti di 
sponsorizzazione sono introitati su apposito capitolo del 
bilancio del Consiglio regionale, ai sensi dell'articolo 
6, comma 2, lettera b), della legge regionale 5 febbraio 
2008, n. 4 (Autonomia dell'assemblea legislativa regionale), 
e destinati al finanziamento delle iniziative oggetto 
dei contratti stessi. 
Art. 5 
Esecuzione di lavori, servizi e forniture 
da parte dello sponsor 


1. Ai contratti di sponsorizzazione aventi come corrispettivo 
l'acquisizione o la realizzazione a cura e a spese 
dello sponsor di lavori, servizi o forniture si applicano 
le disposizioni dell'articolo 26 del decreto legislativo 12 
aprile 2006, n. 163 (Codice dei contratti pubblici di lavori, 
servizi, forniture in attuazione delle direttive 2004/17/ 
CE e2004/18/CE). 
Capo II 
Il marchio del Consiglio regionale 


Art. 6 
Marchio del Consiglio regionale 


1. Al fine di contraddistinguere le proprie iniziative 
di informazione, comunicazione, promozione e culturali, 
il Consiglio regionale può utilizzare come marchio lo 
stemma della Regione riprodotto in abbinamento alla 
dizione "Consiglio regionale", come definito dall'articolo 
2 della legge regionale 3 febbraio 1995, n. 18 
(Disciplina dello Stemma, del Gonfalone e del Sigillo 
della Regione) e dalle relative disposizioni attuative di 
cui alla deliberazione del Consiglio regionale 7 marzo 
1995, n. 173 e alla deliberazione della Giunta regionale 
20 gennaio 1997, n. 21. 
2. L'Ufficio di presidenza può autorizzare la presentazione 
della domanda per la concessione, sul marchio 
del Consiglio regionale, del brevetto di marchio nazionale 
ed internazionale ai sensi della normativa vigente. 
3. Il marchio può essere ceduto in uso, a fronte di un 
corrispettivo in denaro a favore del Consiglio regionale, 
con contratto che ne determina le modalità di utilizzazione 
da parte dei soggetti terzi mediante la riproduzione su 

merci o servizi da questi forniti. Le predette modalità di 
utilizzo del marchio devono presentare carattere consono 
alla natura istituzionale del Consiglio regionale. 

4. I contratti di cessione di cui al comma 3, possono 
essere a titolo gratuito qualora si riferiscano ad attività 
o iniziative di enti pubblici, ovvero ad attività o iniziative 
a carattere culturale, sociale o di pubblica utilità di 
enti morali o associazioni culturali o di volontariato, 
riconosciute dall'Ufficio di presidenza particolarmente 
meritevoli di essere contraddistinte anche dal marchio 
del Consiglio regionale. 
5. I proventi derivanti dai contratti di cessione di 
marchio affluiscono in apposito capitolo di entrata del 
bilancio del Consiglio regionale. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 23 febbraio 2010 

La presente legge è stata approvata dal Consiglio regionale 
nella seduta del 09.02.10. 

 
