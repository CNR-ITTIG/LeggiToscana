 

LEGGE REGIONALE 3 febbraio 2010, n. 2 

Modifiche della legge regionale 12 gennaio 1994, 

n. 3 -(Recepimento della legge 11 febbraio 1992, n. 
157 "Norme per la protezione della fauna selvatica 
omeoterma e per il prelievo venatorio"). 
Il Consiglio regionale ha approvato 
Il Presidente della Giunta 
promulga 

la seguente legge: 



PREAMBOLO 

Visto l'articolo 117, comma quarto, della Costituzione; 


Vista la legge regionale 12 gennaio 1994, n. 3 (Recepimento 
della legge 11 febbraio 1992, n. 157 "Norme 
per la protezione della fauna selvatica omeoterma e per 
il prelievo venatorio"); 

Visto il parere del Consiglio delle autonomie locali 
espresso nella seduta del 5 ottobre 2009; 

Considerato quanto segue: 

1. La disciplina prevista dalla legge regionale 24 gennaio 
2006, n. 1 (Disciplina degli interventi regionali in 
materia di agricoltura e sviluppo rurale), ha individuato 
nel piano agricolo regionale (PAR) lo strumento di programmazione 
unitario che realizza politiche economiche 
agricole e di sviluppo rurale indicate nel programma 
regionale di sviluppo (PRS) e nel documento di programmazione 
economica e finanziaria (DPEF) regionale nel 
rispetto degli indirizzi di politica agricola comunitaria e 
nazionale e in linea con il criterio della gestione flessibile 
delle risorse finanziarie (articolo 2 della l.r. 1/2006). Con 
questa scelta il legislatore regionale ha inteso perseguire 
una politica organica degli interventi nel settore agricolo 
e rurale e superare il sistema di distinti piani di settore. 
In coerenza con tale scelta si rende pertanto necessario 
modificare la disciplina della programmazione attualmente 
vigente nel settore faunistico venatorio al fine di 
ricondurre anche gli interventi a sostegno della fauna e 
della caccia all'interno del PAR; 

2. La previsione della programmazione faunistica e 
venatoria in una specifica sezione del PAR comporta la 

necessità rivedere il contenuto della normativa di riferimento. 
Nella vigente normativa infatti, il piano faunisti


co venatorio regionale reca contenuti di pianificazione 
territoriale finalizzati alla realizzazione della destinazione 
differenziata della superficie agricola forestale a 
fini faunistici e venatori che, fermo restando il rispetto 

della normativa regionale e degli atti di programmazione 



territoriale ed ambientale nazionali, regionali e locali, 
sono parte integrante dei soli piani faunistici venatori 
provinciali; 

3. È importante definire le competenze della Regione, 
delle province e degli ambiti territoriali di caccia (ATC) 

nella gestione della fauna e del territorio al fine di dare 

certezza sulle competenze e sulle responsabilità dei 
diversi soggetti coinvolti nelle attività di settore; 

4. Per sollecitare un maggiore e costruttivo apporto 
degli esponenti delle associazioni di categoria e rappresentanti 
degli enti e degli organismi coinvolti nelle 
attività di settore, si prevede la costituzione di un organo 
tecnico di consultazione sulla caccia; 
5. L'attività di raccolta, elaborazione e diffusione dei 
dati relativi all'utilizzazione del territorio a fini faunistici, 
alla gestione della fauna e all'attività venatoria deve 
essere potenziata, organizzata e resa verificabile da parte 
delle associazioni di categoria e della collettività. Si 
tratta inoltre di informazioni preziose per una programmazione 
consapevole da parte degli enti competenti. 
Per questo motivo viene costituito l'Osservatorio per la 
fauna e l'attività venatoria; 

6. La grossa fauna ungulata ha assunto negli ultimi 
anni densità eccessive e non più sostenibili dal territorio 
regionale in ragione del forte impatto di queste specie 
sull'ambiente, sulle altre specie di fauna selvatica e 
sull'attività antropica presente sul territorio. I dati in 
nostro possesso dimostrano infatti un sensibile incremento 
dei danni alle produzioni agricole e ai boschi nonché una 
crescita notevole degli incidenti stradali dovuti all'impatto 
con questi animali. Le popolazioni di cinghiale, capriolo, 
daino, cervo e muflone devono necessariamente essere 
gestite in modo rinnovato con gli strumenti oggi disponibili, 
ma anche con strategie nuove e più efficaci come 
quelle previste nella presente legge. Si rende quindi necessario 
integrare il testo della legge con riferimenti specifici 
alla gestione di queste particolari specie di fauna selvatica 
di cui nel 1994 non si era tenuto conto in quanto specie 
marginali, poco diffuse e di scarso interesse venatorio. A 
tal fine vengono inseriti in legge il principio della gestione 
della fauna su tutto il territorio regionale, l'indicazione 
dei criteri per la definizione delle densità sostenibili, specifici 
strumenti di controllo per la tutela delle produzioni 
agricole, la revisione delle attuali procedure propedeutiche 
all'attività di controllo della fauna, criteri omogenei per la 
l'accertamento dei danni all'agricoltura; 

7. La complessità della normativa vigente in mate-
ria di fauna e esercizio venatorio e la sua necessaria 
implicazione con regole esistenti in altri settori impone 
l'assegnazione delle funzioni di vigilanza a personale 
preparato e aggiornato su tutte le leggi e i provvedimenti 
di riferimento. L'intenzione di incrementare la professionalità 
degli addetti e l'esigenza di garantire un controllo 
più capillare e informato sul territorio agricolo forestale 
regionale hanno portato ad una revisione delle regole 
inerenti l'esercizio della vigilanza venatoria; 
8. L'applicazione effettuata in questi anni della 
disposizione per l'autorizzazione del prelievo in deroga 
ha evidenziato la necessità di definire con legge una procedura 
più puntuale; 
Si approva la presente legge 

Art. 1 

Modifiche all'articolo 1 della l.r. 3/1994 

1. Il comma 5 dell'articolo 1 della legge regionale 12 
gennaio 1994, n. 3 (Recepimento della legge 11 febbraio 
1992 n. 157 "Norme per la protezione della fauna selvatica 
omeoterma e per il prelievo venatorio"), è abrogato. 
Art. 2 
Inserimento dell'articolo 1 bis nella l.r. 3/1994 

1. Dopo l'articolo 1 della l.r. 3/1994 è inserito il 
seguente: 
"Art. 1 bis 
Cultura della sicurezza 


1. La Regione Toscana promuove mediante attività 
di informazione, assistenza, consulenza, formazione, la 
cultura della sicurezza nei confronti di quelle attività che 
prevedono l'uso delle armi ed altri mezzi nell'esercizio 
venatorio.". 
Art. 3 

Modifiche all'articolo 2 della l.r. 3/1994 

1. Il comma 2 dell'articolo 2 della l.r. 3/1994 è sostituito 
dal seguente: 
"2. La Regione, tenuto conto dei motivi tecnico-economici 
alla base del degrado del territorio, promuove lo sviluppo di 
specifiche iniziative, anche aventi carattere faunistico-venatorio, 
che favoriscano il rilancio dell'economia agricola, con 
particolare riguardo alle zone montane, compatibilmente con il 
fine di salvaguardare l'equilibrio faunistico e la biodiversità.". 

Art. 4 

Modifiche all'articolo 4 della l.r. 3/1994 

1. I commi 2, 3, 4 e 5 dell'articolo 4 della l.r. 3/1994 
sono abrogati. 
Art. 5 
Sostituzione dell'articolo 6 della l.r. 3/1994 


1. L'articolo 6 della l.r. 3/1994 è sostituito dal 
seguente: 
"Art. 6 

Pianificazione faunistico-venatoria 

1. Tutto il territorio agro-silvo-pastorale regionale è 
soggetto a pianificazione faunistico-venatoria. 


2. La pianificazione faunistico-venatoria è finalizzata, 
per quanto attiene alle specie carnivore, alla conservazione 
delle loro effettive capacità produttive e al contenimento 
naturale di altre specie. Per quanto riguarda le 
altre specie, la pianificazione faunistico-venatoria è finalizzata 
al conseguimento della densità ottimale, alla loro 
conservazione e a garantirne la coesistenza con le altre 
specie e con le attività antropiche presenti sul territorio 
mediante la riqualificazione delle risorse ambientali e la 
regolamentazione del prelievo venatorio. 

3. Le province, nel rispetto della normativa regionale, 
realizzano la pianificazione faunistico venatoria mediante 
la destinazione differenziata del territorio. 
4. Ai fini della pianificazione faunistico-venatoria le 
province articolano il proprio territorio per comprensori 
omogenei al cui interno individuano gli istituti e le strutture 
faunistico venatorie, di cui al titolo IV, necessari alla 
massima valorizzazione del territorio. 

5. Una quota non inferiore al 20 per cento e non superiore 
al 30 per cento del territorio agro-silvo-pastorale 
provinciale deve essere destinata alla protezione della 
fauna selvatica. 
6. Nelle percentuali di cui al comma 5, sono compresi 
i territori ove, anche per effetto di altre norme, 
sia vietata l'attività venatoria nonché i territori di cui 
all'articolo 6 bis, comma 4, lettere a), b), c), le zone di 
rispetto venatorio previste nel piano faunistico venatorio 
provinciale e di dimensioni superiori a 150 ettari, i fondi 
chiusi e le aree sottratte alla caccia programmata di cui 
all'articolo 25. 
7. La superficie complessiva degli istituti di cui agli 
articoli 18, 20 e 21 non può superare il 15 per cento del 
territorio agro-silvo-pastorale provinciale. 

8. In ogni comprensorio, la parte di territorio agro-silvo-
pastorale che residua dalla presenza sullo stesso degli 
istituti e delle strutture di cui all' articolo 6 bis, comma 
4, e non soggetta ad altra destinazione, è destinata alla 
caccia programmata ed è gestita dagli ambiti territoriali 
di caccia (ATC). Uno stesso ATC può appartenere a 
comprensori contigui di province diverse purché siano 
garantite forme di gestione unitaria. 
9. I dati relativi all'estensione della superficie agrosilvo-
pastorale delle province sono individuati con deliberazione 
della Giunta regionale e sono aggiornati sulla 
base dei censimenti generali.". 

Art. 6 
Inserimento dell'articolo 6 bis nella l.r. 3/1994 

1. Dopo l'articolo 6 della l.r. 3/1994 è inserito il 
seguente: 
"Art. 6 bis 
Comprensorio 

1. Il comprensorio rappresenta la base territoriale e 
organizzativa per la programmazione faunistico-venatoria 
e per la formulazione dei programmi di gestione ed è 
individuato nel piano faunistico venatorio provinciale. 
2. Il comprensorio ha dimensioni sub-provinciali fatti 
salvi i casi in cui il territorio agro-silvo-pastorale in una 
provincia sia particolarmente ridotto. 
3. Il comprensorio può comprendere aree omogenee 
di due o più province contigue, ma non può comprendere 
solo una parte del territorio di un comune. 
4. All'interno del comprensorio le province individuano: 


a) le zone e le oasi di protezione; 

b) le zone di ripopolamento e cattura; 

c) i centri pubblici di riproduzione di fauna selvatica 
allo stato naturale; 

d) i centri privati di riproduzione di fauna selvatica 

alla stato naturale; 
e) le aziende faunistico venatorie; 
f) le aziende agrituristico venatorie; 
g) le aree addestramento e allenamento dei cani; 
h) le zone in cui sono collocabili gli appostamenti 

fissi; 

i) le aree in cui la presenza del cinghiale e degli altri 
ungulati è compatibile con lo svolgimento delle attività 
agricole; 

j) tutte le ripartizioni del territorio necessarie per 
l'organizzazione del prelievo venatorio; 

k) i parchi nazionali e le aree protette di cui alla 
legge regionale 11 aprile 1995, n. 49 (Norme sui parchi, 
le riserve naturali e le aree naturali protette di interesse 
locale).". 

Art. 7 
Sostituzione dell'articolo 7 della l.r. 3/1994 


1. L'articolo 7 della l.r. 3/1994 è sostituito dal 
seguente: 
"Art. 7 
Programmazione regionale 


1. Nel piano agricolo regionale (PAR) di cui all'articolo 
2 della legge regionale 24 gennaio 2006, n. 1 (Disciplina 
degli interventi regionali in materia di agricoltura 
e di sviluppo rurale), sono definiti gli obiettivi generali 
e le strategie di intervento per la gestione del territorio 
agricolo forestale destinato alla protezione delle fauna 
e alla caccia programmata nonché i criteri generali 



di sostenibilità nelle aree vocate alla presenza degli 
ungulati, i criteri e le modalità per il monitoraggio della 
fauna, per la prevenzione e per il risarcimento danni in 
favore degli imprenditori agricoli per i danni arrecati 
dalla fauna selvatica alle produzioni agricole e alle opere 
approntate su fondi. 

2. Nel PAR sono previste risorse per la realizzazione 
di progetti di valorizzazione del territorio, per l'incremento 
della fauna e per il ripristino degli equilibri 
naturali anche in applicazione dell'articolo 15, comma 1, 
della legge 11 febbraio 1992 n. 157 (Norme per la protezione 
della fauna selvatica omeoterma e per il prelievo 
venatorio). 
3. La deliberazione della Giunta regionale di attuazione 
annuale del PAR provvede alla ripartizione finanziaria 
delle risorse disponibili come segue: 
a) nella misura del 10 per cento a favore delle province 
per la tutela delle produzioni agricole; 

b) nella misura del 3 per cento a favore dei comuni 
per l'esercizio delle funzioni amministrative attribuite; 

c) nella misura del 6 per cento a favore delle province 
per l'esercizio delle funzioni attribuite; 

d) nella misura del 65,5 per cento a favore delle 
province per il perseguimento degli obiettivi gestionali 
programmati e per la realizzazione di progetti di cui al 
comma 2. Almeno il 30 per cento delle risorse è destinato 
ad interventi sul territorio a caccia programmata che 
devono essere realizzati attraverso gli ATC; 

e) nella misura del 2,5 per cento a favore delle 
associazioni venatorie riconosciute a livello nazionale 
in proporzione della rispettiva documentata consistenza 
associativa a livello regionale per le proprie attività e 
iniziative istituzionali. Il 15 per cento di tali risorse è 
ripartito in parti uguali fra le associazioni; 

f) nella misura del 13 per cento per iniziative di interesse 
regionale in favore dell'ambiente e della fauna e 
per l'espletamento dei compiti propri della Regione. 

4. Per garantire l'effettivo perseguimento degli obiettivi 
programmati la Regione prevede all'interno del PAR 
sistemi di premialità e sanzionatori. 
5. Sono finalizzate al raggiungimento delle finalità 
della presente legge tutte le risorse riscosse a titolo di 
contributo per l'esercizio della caccia in mobilità di cui 
all'articolo 13 ter e di tassa di concessione regionale per 
l'esercizio venatorio di cui alla legge regionale 15 maggio 
1980 n. 54 (Disciplina delle tasse sulle concessioni 
regionali), alla legge 2 dicembre 1993, n. 90 (Provvedimenti 
in materia di tributi regionali) e allegate tariffe.". 

Art. 8 
Sostituzione dell'articolo 8 della l.r. 3/1994 


1. L'articolo 8 della l.r. 3/1994 è sostituito dal seguente: 
"Art. 8 
Piani faunistico venatori provinciali 


1. Le province, nel rispetto del PAR e degli atti 
di pianificazione territoriale ed ambientale, nazionali, 

regionali e locali, sentiti i comuni, le comunità montane 
e gli ATC, entro centottanta giorni dall'approvazione del 
PAR, approvano il piano faunistico venatorio provinciale 
e lo trasmettono alla competente struttura della Giunta 

regionale che procede a verificarne la rispondenza con 

gli obiettivi del PAR. Qualora venga riscontrata la mancata 
corrispondenza del piano faunistico venatorio provinciale 
con gli obiettivi del PAR la provincia interessata 
deve adeguarsi entro il termine di sessanta giorni. 

2. In caso di mancata approvazione del piano faunistico 
venatorio o di mancato adeguamento entro i termini 
di cui al comma 1, la provincia è esclusa dalla ripartizione 
delle risorse regionali e la Regione è autorizzata ad 
esercitare il potere sostitutivo di cui alla legge regionale 
31 ottobre 2001 n. 53 (Disciplina dei commissari nominati 
dalla Regione). 
3. Il piano faunistico venatorio provinciale ha validità 
corrispondente a quella del PAR. 
4. Il piano faunistico venatorio provinciale, oltre 
a realizzare la destinazione differenziata del territorio 
agro-silvo-pastorale di competenza, individua gli obiettivi, 
le strategie di intervento e le risorse necessarie. 
5. Il piano provinciale può contenere eventuali richieste 
di deroga ai termini di apertura e chiusura della caccia 
ai sensi dell'articolo 18, comma 2, della l. 157/1992 così 
come indicati nel calendario venatorio regionale.". 
Art. 9 
Sostituzione dell'articolo 9 della l.r. 3/1994 


1. L'articolo 9 della l.r. 3/1994 è sostituito dal seguente: 
"Art. 9 
Piano annuale di gestione 


1. Le province, entro sessanta giorni dall'approvazione 
della deliberazione della Giunta regionale di 
attuazione annuale del PAR, approvano il piano annuale 
di gestione e lo trasmettono alla competente struttura 
della Giunta regionale. Qualora venga riscontrata la 
mancata corrispondenza con i contenuti della suddetta 
deliberazione regionale la provincia deve adeguarsi entro 
trenta giorni. 
2. La mancata approvazione del piano annuale di 
gestione o il suo mancato adeguamento entro i termini 


di cui al comma 1 esclude la provincia dalla ripartizione 
delle risorse regionali. 

3. Il piano annuale specifica gli obiettivi e gli interventi 
per la gestione faunistica del territorio necessari per 
l'attuazione del piano faunistico venatorio provinciale, 
individua i soggetti attuatori e le risorse necessarie. Il 
piano annuale di gestione dà atto dell'avvenuta trasmissione, 
anche in via informatica, dei dati faunistici della 
precedente programmazione annuale. 
4. Le province presentano, unitamente al piano 
annuale di cui al comma 1, il piano per la gestione degli 
ungulati e una relazione tecnica sull'attività svolta, 
comprensiva dei dati sullo stato del territorio nei diversi 
comprensori, sulle attività svolte ai sensi dell'articolo 
28 bis, sulla frequenza dei cacciatori, sul numero delle 
infrazioni accertate e su ogni altro utile elemento. 
5. Il mancato raggiungimento degli obiettivi programmati 
può comportare una riduzione del trasferimento 
delle risorse assegnate. 
6. Ai fini di una più efficace cooperazione, nonché al 
fine di favorire la gestione integrata del PAR, le province 
e la Regione possono promuovere apposite conferenze di 
programmazione.". 

Art. 10 
Sostituzione dell'articolo 10 della l.r. 3/1994 


1. L'articolo 10 della l.r. 3/1994 è sostituito dal 
seguente: 
"Art. 10 
Osservatorio per la fauna e l'attività venatoria 


1. Presso la competente struttura della Giunta regionale 
è istituito l'Osservatorio per la fauna e l'attività 
venatoria al fine di supportare l'attività di pianificazione 
e di programmazione. 

2. L'Osservatorio assicura la raccolta, l'elaborazione 
e la diffusione dei dati relativi a destinazione 
e utilizzazione a fini faunistico venatori del territorio 
regionale, danni alle produzioni agricole, impatto della 
fauna selvatica sulle altre attività antropiche, immissioni, 
censimenti, stime, abbattimenti e azioni di controllo 
delle popolazioni selvatiche, miglioramenti ambientali, 
attività venatoria e di ogni altro dato ritenuto utile per le 
finalità di cui al comma 1. 

3. L'Osservatorio cura l'elaborazione di relazioni, 
rapporti e resoconti previsti dalla normativa regionale, 
nazionale e sovranazionale di riferimento. 
4. L'Osservatorio assicura l'elaborazione e la diffusione 
dei dati e delle informazioni raccolte almeno una 
volta l'anno. 

5. La raccolta, l'elaborazione e la comunicazione 
dei dati avvengono nel rispetto degli standard informativi 
ed informatici previsti dalla normativa regionale in 
materia.". 
Art. 11 
Inserimento dell'articolo 10 bis nella l.r. 3/1994 

1. Dopo l'articolo 10 della l.r. 3/1994 è inserito il 
seguente: 
"Art. 10 bis 
Commissione consultiva regionale 


1. E' istituita la Commissione consultiva regionale, 
organo di consultazione della Giunta regionale. 
2. La Commissione formula proposte ed esprime 
pareri in ordine: 
a) alla normativa in materia di gestione faunistica del 
territorio e attività venatoria; 
b) alle iniziative di programmazione faunistico venatoria; 
c) al programma annuale delle attività dell'osservatorio 
di cui all'articolo 10; 
d) agli ulteriori argomenti proposti dal presidente. 

3. La Commissione è composta dal Presidente della 
Giunta regionale o un suo delegato che la preside, da 
tre rappresentanti delle associazioni venatorie nazionali 
riconosciute e presenti in forma organizzata sul territorio, 
da tre rappresentanti delle organizzazioni professionali 
agricole maggiormente rappresentative a livello 
nazionale e presenti in forma organizzata sul territorio 
regionale, da tre rappresentanti delle associazioni di 
protezione ambientale riconosciute dalla Regione, da un 
rappresentante designato dall'Unione delle province italiane 
(UPI) Toscana e da un rappresentante degli ATC. 
4. La Commissione è nominata dal Presidente della 
Giunta regionale previa designazione da parte delle organizzazioni 
e associazioni di cui al comma 3. 
5. La Commissione resta in carica per la durata della 
legislatura e si riunisce su convocazione del Presidente 
della Giunta regionale o su richiesta di almeno un terzo 
dei componenti. 
6. La partecipazione alla Commissione non comporta 
oneri per l'amministrazione regionale.". 
Art. 12 
Sostituzione dell'articolo 11 della l.r. 3/1994 




1. L'articolo 11 della l.r. 3/1994 è sostituito dal seguente: 
"Art. 11 
Gli ambiti territoriali di caccia 


1. Negli ambiti territoriali di caccia (ATC) l'esercizio 
venatorio si svolge in forma programmata. 
2. Gli ambiti territoriali di caccia hanno dimensioni 
subprovinciali. 
3. I confini territoriali e la denominazione degli ATC 
sono individuati nel piano faunistico venatorio provinciale. 


4. Nel caso di ATC interessanti il territorio di due 
o più province contigue, anche appartenenti a regioni 
confinanti, l'individuazione e la denominazione deve 

essere preceduta da apposito accordo tra gli enti interessati. 


5. La gestione degli ATC è affidata ad appositi comitati 
di gestione i cui compiti, finalizzati al perseguimento 
delle finalità gestionali previste nel piano faunistico 
venatorio provinciale, sono definiti all'articolo 12. 
6. Il comitato di gestione è composto, per il 60 per 
cento in misura paritaria, dai rappresentanti di strutture 
locali delle organizzazioni professionali agricole maggiormente 
rappresentative a livello nazionale e delle 
associazioni venatorie nazionali riconosciute, ove pre-
senti in forma organizzata sul territorio. Il 20 per cento 
dei componenti è costituito da rappresentanti di associazioni 
di protezione ambientale presenti nel Consiglio 
nazionale per l'ambiente e il 20 per cento di rappresentanti 
degli enti locali. 
7. I componenti del comitato di gestione sono nominati 
dalla provincia. 
8. I componenti del comitato di gestione di cui al 
comma 4, sono nominati dalla provincia maggiormente 
interessata territorialmente che provvede anche alla 
gestione. 
9. La provincia esercita la vigilanza ed il controllo 
sull'attività dell'ATC e può impartire specifiche direttive. 
10. I confini degli ATC sono delimitati da tabelle 
conformi alle prescrizioni di cui all'articolo 26. 

11. Con regolamento regionale sono indicati criteri 
per l'individuazione e il funzionamento degli ATC e per 
la nomina dei comitati di gestione.". 
Art. 13 
Sostituzione dell'articolo 12 della l.r. 3/1994 


1. L'articolo 12 della l.r. 3/1994 è sostituito dal seguente: 
"Art. 12 
Attività dell'ATC 


1. Per il perseguimento delle finalità gestionali previste 
nel piano faunistico venatorio provinciale l'ATC 
svolge le seguenti attività: 
a) decide, nel rispetto di quanto disposto dalle norme 
regionali, in ordine all'accesso all'ATC dei cacciatori 
richiedenti; 

b) predispone programmi di intervento, anche 
mediante progetti finalizzati, per promuovere e organizzare 
le attività di ricognizione delle risorse ambientali e 
della consistenza faunistica dell'ATC, attraverso adeguati 
censimenti, documentando anche cartograficamente gli 
interventi di miglioramento degli habitat; 

c) determina il quantitativo di selvaggina da immettere, 
il numero dei capi prelevabili, prevedendo eventuali 
limitazioni ed azioni di razionalizzazione del prelievo 
venatorio per forme di caccia specifiche. Tali forme di 
razionalizzazione del prelievo venatorio, aperte a tutti 
gli iscritti all'ATC, sono realizzate in territori delimitati 
riferibili a zone con specifiche caratteristiche ambientali 

o faunistiche ed alle aree di cui all'articolo 23; 
d) svolge i compiti relativi alla gestione faunisticovenatoria 
degli ungulati; 
e) predispone programmi di miglioramento ambientale 
comprendenti coltivazioni per l'alimentazione della 
fauna selvatica, il ripristino di zone umide e fossati, la 
differenziazione delle colture, l'impianto di siepi, cespugli 
e alberature, l'adozione di tecniche colturali e attrezzature 
atte a salvaguardare nidi e riproduttori, nonché 
l'attuazione di ogni altro intervento rivolto all'incremento 
e alla salvaguardia della fauna selvatica; 

f) esprime parere obbligatorio sulle proposte di piano 
faunistico venatorio provinciale e può richiedere modifiche 
e integrazioni al piano stesso; 

g) determina ed eroga, secondo le indicazioni contenute 
nel PAR, i contributi per il risarcimento dei danni 
arrecati alle produzioni agricole dalla fauna selvatica 
e dall'esercizio dell'attività venatoria e i contributi per 
interventi tesi alla prevenzione dei danni stessi; 

h) organizza forme di collaborazione dei cacciatori 

per il raggiungimento delle finalità programmate; 

i) propone alla provincia l'istituzione e la regolamentazione 
di zone di rispetto venatorio; 

l) esercita ogni altra attività di gestione del territorio 
a fini faunistici e di organizzazione del prelievo 
venatorio funzionale al perseguimento degli obiettivi 
programmati. 

2. Per realizzare quanto previsto al comma 1, lettere 


b), e) e g), l'ATC si avvale prioritariamente dei proprietari 
e conduttori dei fondi rustici compresi nel territorio 
di competenza e degli agricoltori, singoli e associati, con 
i quali può stipulare apposite convenzioni. 

3. In relazione alle attività di propria competenza, 
ciascun ATC predispone progetti finalizzati al raggiungimento 
degli obiettivi del programma annuale di gestione 
provinciale e la relativa rendicontazione, secondo quanto 
previsto dallo specifico regolamento provinciale. La provincia 
provvede a finanziare i predetti progetti. La provincia 
esamina la rispondenza fra attività svolte, direttive 
impartite e fondi erogati e dispone gli opportuni atti a 
tutela dell'interesse dell'amministrazione.". 
Art. 14 
Sostituzione dell'articolo 13 della l.r. 3/1994 


1. L'articolo 13 della l.r. 3/1994 è sostituito dal 
seguente: 
"Art. 13 
Controllo sostitutivo 


1. In caso di mancato o inadeguato svolgimento delle 
attività di cui all'articolo 12, la provincia diffida il comitato 
di gestione a provvedere entro sessanta giorni. Qualora 
il comitato di gestione non adempia entro il termine 
previsto, la provincia provvede direttamente.". 
Art. 15 
Inserimento dell'articolo 13 bis nella l.r. 3/1994 

1. Dopo l'articolo 13 della l.r. 3/1994 è inserito il 
seguente: 
"Art.13 bis 
Indice di densità venatoria 


1. Il regolamento regionale determina un indice di 
densità venatoria minimo regionale da applicarsi per ciascun 
ATC, che non può in alcun caso essere in contrasto 
con quanto stabilito all'articolo 14, comma 3, della l. 
157/1992.". 
Art. 16 
Inserimento dell'articolo 13 ter nella l.r. 3/1994 

1. Dopo l'articolo 13 bis della l.r. 3/1994 è inserito 
il seguente: 
"Art. 13 ter 
Accesso agli ATC 

1. In ogni ATC è garantito l'accesso ad un numero di 
cacciatori determinato sulla base dell'indice di densità di 
cui all'articolo 13 bis. 
2. Ogni cacciatore ha diritto ad un proprio ATC 
denominato, una volta accordata l'iscrizione, ATC di 
residenza venatoria. 

3. L'ATC può ammettere un numero di cacciatori 
superiore a quello risultante dall'applicazione dell'indice 
di densità venatoria, purché siano accertate, mediante 
stime, modificazioni positive delle popolazioni animali 
selvatiche. Tali decisioni sono comunicate alla provincia 
e alla competente struttura della Giunta regionale. 

4. I cacciatori aventi diritto all'accesso sono tenuti al 
versamento di una quota di iscrizione all'ATC decisa dai 
comitati di gestione entro il tetto massimo stabilito con 
deliberazione della Giunta regionale. 
5. L'espletamento volontario delle attività di cui 
all'articolo 12, comma 1, lettera h), può essere considerato 
condizione necessaria per la riconferma dell'iscrizione 
all'ATC medesimo oppure costituire titolo per 
l'eventuale recupero di parte della quota di iscrizione 
versata. 
6. Con regolamento regionale sono definiti i criteri e 
le modalità di accesso agli ATC dei cacciatori residenti 
e non residenti in Toscana anche attraverso la mobilità 
venatoria. 

7. I cacciatori non residenti in Toscana possono avvalersi 
della mobilità venatoria previo pagamento di una 
somma annua definita con deliberazione della Giunta 
regionale.". 

Art. 17 
Inserimento dell'articolo 13 quater nella l.r. 3/1994 

1. Dopo l'articolo 13 ter della l.r. 3/1994 è inserito 
il seguente: 
"Art. 13 quater 
Coordinamento degli ATC 

1. Al fine di armonizzare l'attività degli ATC su tutto 
il territorio regionale e per garantire la piena funzionalità 
dei comitati di gestione, la competente struttura della 
Giunta regionale convoca periodicamente i presidenti 
degli ATC e un rappresentante dell'UPI.". 

Art. 18 

Modifiche all'articolo 14 della l.r. 3/1994 

1. Il comma 1 dell'articolo 14 della l.r. 3/1994 è sostituito 
dal seguente: 
"1. La provincia provvede all'istituzione di zone di 
protezione lungo le rotte di migrazione dell'avifauna 
segnalate dall'Istituto superiore per la protezione e la 
ricerca ambientale (ISPRA) nel rispetto del regolamento 
regionale.". 



Art. 19 

Modifiche all'articolo 15 della l.r. 3/1994 

1. Al comma 1 dell'articolo 15 della l.r. 3/1994 le 
parole: "in attuazione del piano faunistico venatorio 
regionale di cui all'art. 9" sono soppresse. 
2. Il comma 6 dell'articolo 15 della l.r. 3/1994 è sostituito 
dal seguente: 
"6. La provincia determina il perimetro delle aree da 
vincolare per gli scopi di cui ai commi 1 e 2, con apposita 
deliberazione che deve essere pubblicata mediante 
affissione all'albo pretorio della provincia e dei comuni 
territorialmente interessati e notificata alle aziende agricole 
presenti sul territorio. Le medesime procedure si 
applicano anche in caso di modifica del perimetro delle 
aree da vincolare.". 

3. Al comma 7 dell'articolo 15 della l.r. 3/1994 le 
parole: "di cui all'art. 9, 4° comma, lett.e)" sono sostituite 
dalle seguenti: "contenute nel regolamento regionale". 
4. Al comma 8 dell'articolo 15 della l.r. 3/1994 la 
parola: "Regione" è sostituita dalla seguente "provincia". 
Art. 20 

Modifiche all'articolo 17 della l.r. 3/1994 

1. Il comma 5 dell'articolo 17 della l.r. 3/1994 è 
abrogato. 
Art. 21 
Inserimento dell'articolo 17 bis nella l.r. 3/1994 

1. Dopo l'articolo 17 della l.r. 3/1994 è inserito il 
seguente: 
"Art. 17 bis 
Zone di rispetto venatorio 


1. La provincia, su proposta degli ATC, può istituire 
zone di rispetto venatorio per l'attuazione dei program-
mi di miglioramento ambientale di cui all'articolo 12, 
comma 1, lettera e). 
2. Nelle zone di rispetto venatorio la provincia può 
consentire la caccia agli ungulati con il metodo della 
caccia di selezione e da appostamento. 
3. Le superfici interessate dalle zone di rispetto venatorio 
sono escluse dalla quota di territorio di cui all'articolo 
6, comma 5, nel caso abbiano durata inferiore a 
quella del piano faunistico venatorio provinciale e siano 
di superficie inferiore a 150 ettari. 

4. Le zone di rispetto venatorio sono segnalate con 
tabelle conformi alle prescrizioni dell'articolo 26, che 
recano la scritta "Zona di rispetto venatorio - divieto di 
caccia". La segnaletica di cui sopra è integrata dall'indicazione 
delle attività vietate o limitate posta sulle 
principali vie o punti di accesso alla zona di rispetto 
venatorio. 
5. Le zone di rispetto venatorio sono istituite con le 
modalità di cui all'articolo 15, commi 6, 7 e 8, su terreni 
idonei alla realizzazione degli scopi di cui al comma 1 e 
non suscettibili di danni gravi alle produzioni agricole. 
6. Per la gestione delle zone di rispetto venatorio 
l'ATC si avvale prioritariamente dei proprietari e conduttori 
dei fondi rustici compresi nel territorio di competenza 
e degli agricoltori, singoli e associati, con i quali può 
stipulare apposite convenzioni.". 
Art. 22 

Modifiche all'articolo 18 della l.r. 3/1994 

1. Il comma 2 dell'articolo 18 della l.r. 3/1994 è sostituito 
dal seguente: 
"2. La provincia rilascia le autorizzazioni relative 
all'istituzione dei centri privati entro i limiti e nel rispetto 
dei criteri fissati nel regolamento regionale. I centri 
privati di riproduzione di fauna selvatica sono finalizzati 
alla produzione di specie selvatiche da utilizzare a fini 
di ripopolamento, devono essere localizzati in ambienti 
agroforestali idonei alle specie oggetto di allevamento e 
devono avere dimensioni tali da assicurare il soddisfacimento 
delle esigenze biologiche dei selvatici.". 

2. Dopo il comma 2 dell'articolo 18 della l.r. 3/1994 
è inserito il seguente: 
"2 bis. I capi prodotti nei centri privati di riproduzione 
di fauna selvatica allo stato naturale, prima dell'immissione 
nel territorio regionale, devono essere muniti di 
contrassegni di riconoscimento forniti dalla provincia e 
delle certificazioni sanitarie necessarie.". 

3. Il comma 8 dell'articolo 18 della l.r. 3/1994 è sostituito 
dal seguente: 
"8. Con regolamento regionale sono indicati criteri e 
modalità di autorizzazione e gestione dei centri privati di 
riproduzione di fauna selvatica allo stato naturale.". 

Art. 23 

Modifiche all'articolo 20 della l.r. 3/1994 

1. Il comma 1 dell'articolo 20 della l.r. 3/1994 è sostituito 
dal seguente: 
"1. Su richiesta dei soggetti interessati, la provincia 

può autorizzare, regolamentandola, entro i limiti fissati 

dal piano faunistico venatorio provinciale e nel rispetto 



delle disposizioni contenute nel regolamento regionale, 
l'istituzione di aziende faunistico venatorie.". 

2. Al comma 2 dell'articolo 20 della l.r. 3/1994 dopo 
le parole: "territorio circostante." sono aggiunte, in fine, 

le seguenti: "Le aziende faunistico venatorie hanno 

prevalenti finalità naturalistiche e faunistiche e sono 

costituite in territori di rilevante interesse ambientale e 
di elevata potenzialità faunistica.". 

3. Il comma 3 dell'articolo 20 della l.r. 3/1994 è sostituito 
dal seguente: 
"3. Le aziende faunistico venatorie sono istituite con 
riferimento alla fauna acquatica nelle zone umide e vallive, 
nonché alla tipica fauna regionale appartenente alle 
specie coturnice, lepre, pernice rossa, starna e fagiano.". 

4. Il comma 4 dell'articolo 20 della l.r. 3/1994 è 
abrogato. 
5. Il comma 8 dell'articolo 20 della l.r. 3/1994 è sostituito 
dal seguente: 
"8. Nelle aziende faunistico venatorie l'attività venatoria 
è consentita ai soli soggetti autorizzati nelle giornate 
indicate nel calendario venatorio secondo piani di 
assestamento e di prelievo elaborati dalle aziende stesse 
e approvati dalle province. L'esercizio dell'attività venatoria 
è consentito nel rispetto della presente legge con 
l'esclusione del limite di cui all'articolo 28, comma 3, 
ultimo capoverso.". 

6. Dopo il comma 8 dell'articolo 20 della l.r. 3/1994 
è aggiunto il seguente: 
"8 bis. La provincia può autorizzare, al di fuori del 
periodo di caccia, il controllo ai sensi dell'articolo 37 nei 
confronti di specie ungulate, predatrici o concorrenti.". 

7. Al comma 10 dell'articolo 20 della l.r. 3/1994 le 
parole: "predisposti con le modalità e ai sensi dei criteri 
contenuti negli indirizzi regionali di cui all'art. 7" sono 
soppresse. 
8. Dopo il comma 11 dell'articolo 20 della l.r. 3/1994 
è aggiunto il seguente: 
"11 bis. Con regolamento regionale sono indicati criteri 
e modalità di autorizzazione e gestione delle aziende 
faunistico-venatorie.". 

Art. 24 

Modifiche all'articolo 21 della l.r. 3/1994 

1. Il comma 1 dell'articolo 21 della l.r. 3/1994 è sostituito 
dal seguente: 
"1. Su richiesta dei soggetti interessati, la provincia 

può autorizzare, regolamentandola, entro i limiti fissati 

dal piano faunistico venatorio provinciale e nel rispetto 

delle disposizioni contenute nel regolamento regionale 
l'istituzione di aziende agrituristico-venatorie.". 

2. Il comma 4 dell'articolo 21 della l.r. 3/1994 è sostituito 
dal seguente: 
"4. La superficie minima per il rilascio dell'autorizzazione 
di azienda agrituristico-venatoria è di 100 
ettari.". 

3. Il comma 5 dell'articolo 21 della l.r. 3/1994 è 
abrogato. 
4. Il comma 7 dell'articolo 21 della l.r. 3/1994 è sostituito 
dal seguente: 
"7. Nelle aziende agrituristico-venatorie è consentito 
per tutta la stagione venatoria, ad eccezione dei giorni di 
martedì e di venerdì, l'abbattimento di fauna selvatica di 
allevamento con l'esclusione dei limiti di cui all'articolo 
28, comma 3, ultimo capoverso.". 

5. Dopo il comma 7 dell'articolo 21 della l.r. 3/1994 
è inserito il seguente: 
"7 bis. Le immissioni di fauna selvatica sono effettuate 
a discrezione del titolare in tutti i periodi dell'anno. 
Le specie ungulate devono essere immesse in aree recintate 
in modo da impedire la fuoriuscita degli animali.". 

6. Il comma 8 dell'articolo 21 della l.r. 3/1994 è sostituito 
dal seguente: 
"8. La provincia, previa intesa con il titolare dell'autorizzazione 
e con l'ATC, può approvare piani di prelievo 
degli ungulati, delle specie predatrici e opportuniste da 
attuare nel corso della stagione venatoria. La provincia 
può autorizzare il controllo ai sensi dell'articolo 37, nei 
confronti di specie ungulate, predatrici o concorrenti.". 

7. Al comma 10 dell'articolo 21 della l.r. 3/1994 
le parole: "predisposti con le modalità e con i criteri 
contenuti negli indirizzi regionali di cui all'art. 7" sono 
soppresse. 
8. Il comma 12 dell'articolo 21 della l.r. 3/1994 è 
sostituito dal seguente: 
"12. Con regolamento regionale sono indicati criteri 
e modalità di autorizzazione e gestione delle aziende 
agrituristico-venatorie.". 

Art. 25 

Modifiche all'articolo 24 della l.r. 3/1994 

1. Al comma 1 dell'articolo 24 della l.r. 3/1994 le 
parole: "ai sensi del precedente art. 9," sono sostituite 
dalla seguente: "provinciale". 
2. Al comma 2 dell'articolo 24 della l.r. 3/1994 le 


parole: "tenuto conto degli indirizzi regionali di cui al 
precedente art. 7" sono soppresse. 

3. Dopo il comma 5 dell'articolo 24 della l.r. 3/1994 
è inserito il seguente: 
"5 bis. La provincia può autorizzare il controllo ai 
sensi dell'articolo 37 nei confronti di specie ungulate, 
predatrici o concorrenti". 

4. Al comma 7 bis dell'articolo 24 della l.r. 3/1994 
dopo le parole: "pernice rossa" sono aggiunte le seguenti: 
"anatra germanata". 
5. Il comma 7 ter dell'articolo 24 della l.r. 3/1994 è 
sostituito dal seguente: 
"7 ter. Nelle aree addestramento, allenamento e gare 
per cani con abbattimento ricadenti all'interno di aziende 
agrituristico-venatorie può essere utilizzata anche 
fauna selvatica di allevamento appartenente alle specie 
cinghiale e lepre. L'immissione deve essere effettuata in 
aree recintate in modo da impedire la fuoriuscita degli 
animali e deve riguardare soggetti dello stesso sesso.". 

6. Dopo il comma 7 ter dell'articolo 24 della l.r. 
3/1994 è aggiunto il seguente: 
"7 quater. Fuori dal periodo di caccia aperta nelle 
aree di cui al comma 7 bis, l'abbattimento può essere 
effettuato in superfici non superiori a 15 ettari non confinanti, 
fatta eccezione per le aziende agrituristico-venatorie 
all'interno delle quali possono essere individuate aree 
di abbattimento di superficie non superiore a 50 ettari a 
corpo, non confinanti fra loro, per una superficie massima 
di 100 ettari. I soggetti devono essere immessi immediatamente 
prima dell'utilizzazione, muniti di anello o 
contrassegno di riconoscimento di colore arancione.". 

7. Dopo il comma 9 dell'articolo 24 della l.r. 3/1994 
è aggiunta il seguente: 
"9 bis. Con regolamento regionale sono indicati criteri 
e modalità di autorizzazione e gestione delle aree per 
l'addestramento, l'allenamento e le gare dei cani.". 

Art. 26 

Modifiche all'articolo 25 della l.r. 3/1994 

1. Al comma 6 dell'articolo 25 della l.r. 3/1994 le 
parole: "all'art. 9 comma 4 lettera a)" sono sostituite 
dalle seguenti: "all'articolo 6, comma 5". 
2. Il comma 7 dell'articolo 25 della l.r. 3/1994 è sostituito 
dal seguente: 
"7. Il conduttore o il proprietario che intende vietare 
la caccia nel proprio fondo rustico deve presentare alla 
provincia richiesta motivata entro trenta giorni dalla pubblicazione 
del piano faunistico venatorio provinciale.". 

3. Al comma 8 dell'articolo 25 della l.r. 3/1994 le 
parole: "negli indirizzi regionali di cui al precedente art. 
7 comma 2 lettera g)" sono sostituite dalle seguenti: "nel 
regolamento regionale.". 
4. Al comma 9 dell'articolo 25 della l.r. 3/1994 le 
parole: "dell'art. 9 comma 4 lettera a)" sono sostituite 
dalle seguenti: "dell'articolo 6, comma 5.". 
Art. 27 

Modifiche all'articolo 26 della l.r. 3/1994 

1. Il comma 1 dell'articolo 26 della l.r. 3/1994 è sostituito 
dal seguente: 
"1. Le tabelle di segnalazione prescritte ai sensi della 
presente legge, devono avere le dimensioni di centimetri 
20 per centimetri 30. Le tabelle recano scritta nera su 
fondo bianco e sono collocate su tutto il perimetro dei 
territori interessati e lungo le strade che li attraversano, 
fatta eccezione per le strade vicinali e poderali, su pali o 
alberi tinteggiati di bianco. Nel caso di utilizzo di alberi 
le tabelle sono appese con fascette di plastica.". 

Art. 28 

Modifiche all'articolo 28 della l.r. 3/1994 

1. Al comma 8 dell'articolo 28 della l.r. 3/1994 le 
parole: "previa riconsegna di quello dell'annata precedente, 
salvi i casi del primo anno di caccia e di smarrimento 
del documento denunciato all'autorità competente" 
sono soppresse. 
2. Al comma 10 dell'articolo, 28 della l.r. 3/1994 le 
parole: "e inviano alla Giunta regionale i tesserini da 
questa richiesti per la redazione delle statistiche e dei 
controlli" sono sostituite dalle seguenti: "e l'elenco dei 
cacciatori che non hanno riconsegnato il tesserino della 
passata stagione venatoria e li inviano alla provincia.". 
3. Al comma 11 dell'articolo 28 della l.r. 3/1994 dopo 
le parole: "non è consentito." sono aggiunte le seguenti: 
"Tali indicazioni possono essere sostituite da elenchi o cartografie 
inserite nel sito web della provincia, di cui si specifica 
l'indirizzo nel calendario venatorio provinciale.". 
Art. 29 
Inserimento dell'articolo 28 bis nella l.r. 3/1994 

1. Dopo l'articolo 28 della l.r. 3/1994 è inserito il 
seguente: 
"Art. 28 bis 
Gestione faunistico venatoria degli ungulati 


1. La gestione faunistico venatoria degli ungulati 
interessa l'intero territorio regionale, anche se soggetto a 
regime di protezione o di vincolo, persegue gli obiettivi 


indicati nel piano faunistico venatorio provinciale ed 

è finalizzata al mantenimento delle densità sostenibili, 
anche interspecifiche, definite a livello locale, tenuto 

conto degli effettivi danneggiamenti alle coltivazioni 
agricole e ai boschi. 

2. Entro novanta giorni dall'approvazione della presente 
legge le province determinano le densità sostenibili 
di cui al comma 1, sentiti gli ATC e le organizzazioni 
professionali agricole. Fino alla determinazione delle 
densità di cui al comma 1, la densità regionale è fissata, 
per il cinghiale, a 2,5 soggetti ogni cento ettari. 

3. Le province adottano piani di gestione e prelievo 
di ungulati adeguati a garantire le densità sostenibili di 
cui al comma 2, entro il 31 maggio di ogni anno. 
4. Nelle aree in cui la presenza del cinghiale e degli 
altri ungulati non è compatibile con lo svolgimento delle 
attività agricole le province adottano forme di gestione 
non conservative delle specie. Le province predispongono 
programmi di gestione e di controllo avvalendosi, 
per la loro attuazione, dei proprietari e conduttori dei 
fondi ovvero dei cacciatori di selezione, delle squadre 
di caccia al cinghiale e dei cacciatori abilitati ai sensi 
dell'articolo 37. 
5. Durante la stagione venatoria, nelle aree di cui 
all'articolo 6 bis, comma 4, lettere a), b), c), d) e g) le 
province adottano piani di cattura o di abbattimento degli 
ungulati adeguati a garantire le densità sostenibili di cui 
al comma 1. 
6. Nei parchi regionali e nelle aree protette di cui 
alla l.r. 49/1995, l'ente gestore adotta piani di gestione 
degli ungulati che tengono conto delle densità sostenibili 
di cui al comma 1 e degli effettivi danneggiamenti alle 
coltivazioni agricole, anche limitrofi ai propri confini, e 
ai boschi. In caso di inadempienza e in presenza di danni 
alla produzione agricola, anche nelle aree limitrofe, la 
provincia interviene ai sensi dell'articolo 37. 

7. Qualora le forme ordinarie di gestione degli ungulati 
non consentano di raggiungere o di mantenere le 
densità sostenibili di cui al comma 2, con conseguente 
incremento dei danni alle coltivazioni agricole e ai 
boschi, le province approvano e realizzano piani straordinari 
di gestione dandone comunicazione alla competente 
struttura della Giunta regionale. 
8 In caso di mancato esercizio da parte di una provincia 
delle funzioni di cui al comma 7, la Regione esercita 
il potere sostitutivo di cui alla l.r. 53/2001. 

9. Con regolamento regionale sono indicate le modalità 
per la caccia al cinghiale e per il prelievo selettivo 
degli altri ungulati, i criteri per l'abilitazione dei cacciatori 
all'esercizio della caccia agli ungulati e le modalità 
di accertamento dei presupposti per l'esercizio del potere 
sostitutivo di cui al comma 8.". 

Art. 30 
Inserimento dell'articolo 28 ter nella l.r. 3/1994 


1. Dopo l'articolo 28 bis della l.r. 3/1994 è inserito 
il seguente: 
"Art. 28 ter 
Indennizzo dei danni causati dagli ungulati 


1. Ai responsabili delle aree sottoposte a divieto di 
caccia, delle aree protette di cui alla l.r. 49/1995 ovvero 
di tutte le strutture pubbliche o private che non abbiano 
posto in essere i programmi di gestione e di controllo 
degli ungulati, predisposti o indicati dalla provincia, lo 
stesso ente può imputare l'indennizzo dei danni causati 
dalle specie selvatiche suddette entro la fascia di 200 
metri circostanti i loro confini.". 

Art. 31 

Modifiche all'articolo 29 della l.r. 3/1994 

1. Il comma 2 dell'articolo 29 della l.r. 3/1994 è sostituito 
dal seguente: 
"2. La commissione di cui al comma 1, ha sede 
presso la provincia che la nomina e rimane in carica per 
quattro anni.". 

2. Alla lettera e) del comma 7 dell'articolo 29 della 
l.r. 3/1994 dopo le parole: "pronto soccorso" sono 
aggiunte le seguenti: "e comportamento di sicurezza 
nell'esercizio venatorio". 
3. Il comma 12 dell'articolo 29 della l.r. 3/1994 è 
sostituito dal seguente: 
"12. Con regolamento regionale sono indicate le 
modalità per lo svolgimento dell'esame di abilitazione 
all'esercizio venatorio e dell'esame di abilitazione alla 
caccia di selezione.". 

4. Dopo il comma 12 dell'articolo 29 della l.r. 3/1994 
è inserito il seguente: 
"12 bis. Le province garantiscono almeno una sessione 
d'esame all'anno per il conseguimento dell'abilitazione 
all'esercizio venatorio e dell'abilitazione alla caccia 
di selezione. Le province garantiscono altresì una volta 
all'anno la possibilità di perseguire le altre abilitazioni 
venatorie previste dalla normativa vigente.". 

Art. 32 

Modifiche all'articolo 30 della l.r. 3/1994 

1. I commi 9, 11 e 12 dell'articolo 30 della l.r. 3/1994 
sono abrogati. 


Art. 33 

Modifiche all'articolo 32 della l.r. 3/1994 

1. La lettera h) del comma 1 dell'articolo 32 della l.r. 
3/1994 è sostituita dalla seguente: 
"h) commerciare fauna selvatica morta, fatta eccezione 
per quella proveniente da allevamenti o da abbattimenti 
venatori o di controllo autorizzati nel rispetto delle 
modalità previste dalla normativa sanitaria vigente, per 
sagre e manifestazioni a carattere gastronomico;". 

2. La lettera q) del comma 1 dell'articolo 32 della l.r. 
3/1994 è sostituita dalla seguente: 
"q) produrre, vendere e detenere trappole e tagliole 
atte alla cattura della fauna selvatica; l'uso di trappole 
selettive è consentito unicamente per gli interventi 
autorizzati dalla provincia in tutti gli istituti faunistici, 
faunistico venatori e allevamenti da parte del personale 
di vigilanza di cui all'articolo 51, comma 1, dei proprietari 
e conduttori degli allevamenti e da altri soggetti 
abilitati ai sensi dell'articolo 37, purché autorizzati dalla 
provincia; ". 

Art. 34 

Modifiche all'articolo 33 della l.r. 3/1994 

1. Al comma 6 dell'articolo 33 della l.r. 3/1994 le 
parole: ", e comunque a distanza inferiore a m. 300 da 
aree innevate." sono soppresse. 
Art. 35 

Modifiche all'articolo 34 della l.r. 3/1994 

1. Dopo il comma 6 dell'articolo 34 della l.r. 3/1994 
è inserito il seguente: 
"6 bis. I manufatti degli appostamenti fissi autorizzati 
ai sensi del comma 6, possono essere installati e mantenuti 
in essere per il periodo di durata dell'autorizzazione. 
Tali manufatti sono soggetti a semplice comunicazione 
al comune non richiedendo un titolo abilitativo edilizio 
ai sensi dell'articolo 78, comma 1, lettera b) della legge 
regionale 3 gennaio 2005, n. 1 (Norme per il governo del 
territorio).". 

Art. 36 

Modifiche all'articolo 37 della l.r. 3/1994 

1. Dopo il comma 2 dell'articolo 37 della l.r. 3/1994 
è aggiunto il seguente: 
"2 bis. Ai fini del controllo delle popolazioni di 

fauna selvatica, le province utilizzano i metodi e le 

caratteristiche degli interventi ecologici come definiti 

dall'ISPRA.". 

2. Il comma 3 dell'articolo 37 della l.r. 3/1994 è sostituito 
dal seguente: 
"3. Spetta alle province, in caso di ravvisata inefficacia 
degli interventi ecologici di cui al comma 2 bis, 
motivare e autorizzare piani di abbattimento con modalità 
di intervento compatibili con le diverse caratteristiche 
ambientali e faunistiche delle aree interessate. Tali piani 
sono attuati dalle province con la presenza diretta di 
un'agente di vigilanza di cui all'articolo 51 e sotto il 
coordinamento del corpo di polizia provinciale. Per la 
realizzazione dei piani le province possono avvalersi dei 
proprietari o conduttori dei fondi nei quali si attuano i 
piani di abbattimento, delle guardie forestali e del personale 
di vigilanza dei comuni, nonché delle guardie di 
cui all'articolo 51, purché i soggetti in questione siano in 
possesso di licenza di caccia.". 

3. Dopo il comma 4 dell'articolo 37 della l.r. 3/1994 
è inserito il seguente: 
"4 bis. Sono abilitati all'abbattimento delle specie 
storno (Sturnus vulgaris), tortora orientale dal collare 
(Streptopelia decaocto) e piccione di città (Columba livia 
forma domestica), qualora autorizzato dalla provincia 
per la tutela della produzione agricola e zootecnica, i 
cacciatori che hanno frequentato appositi corsi della 
durata di almeno due ore per specie organizzati dalla 
provincia.". 

4. Dopo il comma 4 bis dell'articolo 37 della l.r. 
3/1994 è inserito il seguente: 
"4 ter. I cacciatori che hanno superato l'esame per 
l'abilitazione alla caccia di selezione e i cacciatori di cinghiale 
iscritti nei registri provinciali sono equiparati ai 
cacciatori di cui al comma 4, per le specie di riferimento. 
Le abilitazioni rilasciate dalle province ai sensi del 
comma 4, sono valide su tutto il territorio regionale.". 

5. Dopo il comma 4 ter dell'articolo 37 della l.r. 
3/1994 è inserito il seguente: 
"4 quater. La provincia per prevenire o eliminare 
i danni alle produzioni agricole autorizza, in qualsiasi 
periodo dell'anno, i cacciatori abilitati ai sensi del 
comma 4, i soggetti di cui all'articolo 51, i proprietari o 
conduttori dei fondi interessati e le squadre di caccia al 
cinghiale, indicate dall'ATC, al controllo dei cinghiali.". 

6. Dopo il comma 6 dell'articolo 37 della l.r. 3/1994 
è inserito il seguente: 
"6 bis. Le province possono predisporre piani di controllo 
del piccione di città (Columba livia forma domestica) 
per prevenire i danni alle coltivazioni agricole.". 

7. Dopo il comma 6 bis dell'articolo 37 della l.r. 
3/1994 è aggiunto il seguente: 
"6 ter. I capi provenienti da interventi di controllo 

appartenenti alle specie cinghiale, daino, cervo, muflone 

e capriolo, qualora non utilizzati per rifondere i danni 
provocati o per rimborsare i costi sostenuti per l'in




tervento, devono essere inviati ai centri di lavorazione 
abilitati ai sensi del regolamento emanato con decreto 
del Presidente della Giunta regionale 1 agosto 2006, n. 
40/R (Regolamento di attuazione del regolamento CE 

n. 852/2004 del Parlamento europeo e del Consiglio del 
29 aprile 2004 sull'igiene dei prodotti alimentari e del 
regolamento CE n. 853/2004 del Parlamento europeo 
e del Consiglio del 29 aprile 2004 che stabilisce norme 
specifiche in materia di igiene per gli alimenti di origine 

animale).". 

Art. 37 
Sostituzione dell'articolo 37 bis della l.r. 3/1994 


1. L'articolo 37 bis della l.r. 3/1994 è sostituito dal 
seguente: 
"Art. 37 bis 
Disciplina del regime di deroga previsto 
dall'articolo 9 della dir. 79/409/CEE 

1. Nel corso della stagione venatoria le deroghe di cui 
all'articolo 9 della direttiva 79/409/CEE del Consiglio, 
del 2 aprile 1979 concernente la conservazione degli 
uccelli selvatici sono consentite, nel rispetto dei principi 
e delle finalità di cui agli articoli 1 e 2 della dir. 79/409/ 
CEE, esclusivamente per le ragioni indicate all'articolo 
9, comma 1 della dir. 79/409/CEE, in conformità all'articolo 
19 bis della l. 157/1992. 

2. Le deroghe sono provvedimenti di carattere eccezionale, 
di durata non superiore ad un anno, adottati caso 
per caso, sempre che non vi siano altre soluzioni soddisfacenti, 
in base all'accertata sussistenza dei presupposti 
e delle condizioni di fatto stabiliti dall'articolo 9, comma 
1, della dir. 79/409/CEE.". 
Art. 38 
Inserimento dell'articolo 37 ter nella l.r. 3/1994 

1. Dopo l'articolo 37 bis della l.r. 3/1994 è inserito 
il seguente: 
"Art. 37 ter 
Procedure per l'attuazione delle deroghe di 
cui all'articolo 9 della dir. 79/409/CEE 

1. La Giunta regionale adotta la deliberazione per il 
prelievo venatorio in deroga, sentito l'ISPRA oppure, 
se istituito, l'istituto faunistico riconosciuto a livello 
regionale. 
2. L'ISPRA oppure, se istituito, l'istituto faunistico 
riconosciuto a livello regionale è individuato quale autorità 
abilitata a dichiarare che le condizioni previste dall'articolo 
9, comma 2, della dir. 79/409/CEE sono realizzate. 
3. La deliberazione della Giunta regionale di applicazione 
delle deroghe si applica per periodi determinati 

e deve indicare: 

a) le specie oggetto del regime di deroga; 

b) i mezzi, gli impianti e i metodi di prelievo autorizzati; 


c) le condizioni di rischio, le circostanze di tempo e 
di luogo per l'esercizio della deroga; 

d) il numero di capi giornalmente e complessivamente 
prelevabili di ciascuna specie; 

e) i soggetti abilitati al prelievo, individuati d'intesa 
con gli ATC; 

f) i controlli, le forme e gli organi incaricati della 
vigilanza; 

g) ogni altra prescrizione necessaria per una puntuale 
disciplina dell'esercizio della deroga. 

4. La deliberazione di applicazione delle deroghe è 
articolata per ATC.". 
Art. 39 
Inserimento dell'articolo 37 quater nella l.r. 3/1994 

1. Dopo l'articolo 37 ter della l.r. 3/1994 è inserito 
il seguente: 
"Art. 37 quater 

Procedure specifiche per l'attuazione delle deroghe 

di cui all'articolo 9, comma 1, lettera a), 
della dir. 79/409/CEE 

1. La Giunta regionale adotta le deliberazioni per il 
prelievo in deroga per perseguire le finalità specificate 

all'articolo 9, comma 1, lettera a), della dir. 79/409/CEE 
previa richiesta delle province interessate. 

2. Entro il 30 giugno di ogni anno, le province interessate, 
con proprio atto, inviano alla competente struttura 
della Giunta regionale le eventuali richieste. 
3. La richiesta di cui al comma 2, deve contenere: 
a) l'indicazione delle specie da prelevare in regime 
di deroga; 
b) la motivazione documentata per la quale si ritiene 
necessario procedere ad un prelievo in deroga; 
c) l'indicazione precisa delle zone e dei periodi in cui 
effettuare il prelievo in deroga. 

4. Nel caso di richieste motivate da gravi e ricorrenti 
danni alle coltivazioni agricole devono essere specificate: 
a) le colture danneggiate da ogni singola specie e 
l'importo dei danni accertati l'anno precedente; 

b) la localizzazione dei danni; 

c) il periodo di concentrazione dei medesimi; 

d) l'esito della messa in opera di sistemi preventivi di 

dissuasione e controllo. 



5. La Giunta regionale, verificata la sussistenza di 
tutti i presupposti previsti dalla normativa vigente, provvede 
ad approvare la deliberazione di cui all'articolo 37 
ter.". 
Art. 40 
Inserimento dell'articolo 37 quinquies nella l.r. 3/1994 

1. Dopo l'articolo 37 quater della l.r. 3/1994 è inserito 
il seguente: 
"Art. 37 quinquies 
Condizioni e limitazioni per l'attuazione delle deroghe 
di cui all'articolo 9 della dir. 79/409/CEE 

1. Le deliberazioni per il prelievo venatorio in deroga 
non possono avere ad oggetto specie la cui consistenza 
numerica sia in grave diminuzione. 
2. La Giunta regionale può modificare o sospendere 
il prelievo qualora si verifichino, durante il periodo di 
applicazione, le condizioni di cui al comma 1. 

3. I prelievi effettuati in applicazione dei provvedimenti 
di deroga sono indicati sul tesserino venatorio 
regionale. 
4. Entro il 30 giugno di ogni anno la Giunta regionale 
trasmette al Presidente del Consiglio dei ministri, ovvero 
al Ministro per gli affari regionali ove nominato, al Ministro 
dell'ambiente e della tutela del territorio e del mare, 
al Ministro delle politiche agricole alimentari e forestali, 
al Ministro per le politiche comunitarie, all'ISPRA, alle 
competenti commissioni parlamentari e al Consiglio 
regionale, una relazione sull'attuazione delle deroghe in 
cui sono indicati anche i dati di prelievo derivanti dalla 
lettura sistematica dei tesserini venatori consegnati dai 
cacciatori.". 
Art. 41 
Abrogazione del titolo VI della l.r. 3/1994 


1. Il titolo VI della l.r. 3/1994 è abrogato. 
Art. 42 

Modifiche all'articolo 51 della l.r. 3/1994 

1. La lettera e) del comma 1 dell'articolo 51 della l.r. 
3/1994 è sostituita dalla seguente: 
"e) il personale appartenente ai corpi di polizia municipale, 
le guardie giurate e le guardie forestali e campestri 
delle comunità montane;" 

2. La lettera f) del comma 1 dell'articolo 51 della l.r. 
3/1994 è sostituita dalla seguente: 
"f) le guardie venatorie volontarie di cui all'articolo 

52 e le guardie ambientali volontarie di cui alla legge 
regionale 23 gennaio 1998, n. 7 (Istituzione del servizio 
volontario di vigilanza ambientale) purché in possesso 
dell'attestato di cui all'articolo 52;". 

3. Alla lettera g) del comma 1 dell'articolo 51 della 
l.r. 3/1994 dopo le parole: "pubblica sicurezza" sono 
aggiunte, in fine, le seguenti: "purché adeguatamente 

preparate sulla normativa di riferimento.". 

4. La lettera h) del comma 1 dell'articolo 51 della l.r. 
3/1994 è abrogata. 
5. Il comma 4 dell'articolo 51 è sostituito dal seguente: 
"4. Le province coordinano l'attività delle guardie 
volontarie di cui al comma 1, lettera f).". 

Art. 43 

Modifiche all'articolo 52 della l.r. 3/1994 

1. Il comma 4 dell'articolo 52 della l.r. 3/1994 è sostituito 
dal seguente: 
"4. L'esame è svolto davanti ad apposita commissione 
nominata dalla provincia e composta da sei esperti 
nelle materie di cui al comma 3, dei quali tre designati 
dalla provincia, di cui uno con funzioni di presidente, 
uno designato dalle associazioni venatorie, uno dalle 
associazioni di protezione ambientale e uno designato 
dalle associazioni agricole. Per la designazione le associazioni 
forniscono alla provincia una terna di esperti 
nelle materie d'esame.". 

Art. 44 

Modifiche all'articolo 63 della l.r. 3/1994 

1. Al comma 2 dell'articolo 63 della l.r. 3/1994 
le parole: ", nel rispetto delle disposizioni del Piano 
faunistico venatorio regionale di cui all'art. 9" sono 
soppresse. 
Art. 45 
Inserimento dell'articolo 63 bis nella l.r. 3/1994 

1. Dopo l'articolo 63 della l.r. 3/1994 è inserito il 
seguente: 
"Art. 63 bis 

Norma finanziaria 

1. Le risorse per l'attuazione degli interventi di cui 
alla presente legge sono definite nel PAR in coerenza 

con gli stanziamenti di bilancio e con le disposizioni di 
cui all'articolo 7. 

2. Agli oneri relativi all'attuazione dell'articolo 10, 


stimati in euro 125.000,00 per il 2010 e per il 2011, si 
fa fronte con le risorse iscritte nella unità previsionale 
di base (UPB) 551 "Interventi per la caccia e la tutela 
della fauna selvatica -Spese correnti" del bilancio di 
previsione 2010 e del bilancio pluriennale a legislazione 
vigente 2009 - 2011. 

3. Agli oneri per gli esercizi successivi si fa fronte 
con legge di bilancio.". 
Art. 46 
Norma transitoria 


1. Il regolamento emanato con decreto del Presidente 
della Giunta regionale 25 febbraio 2004, n. 13/R (Testo 
Unico dei regolamenti di attuazione della legge regionale 
12 gennaio 1994, n. 3 "Recepimento della legge 11 febbraio 
1992, n. 157 - Norme per la protezione della fauna 
selvatica omeoterma e per il prelievo venatorio"), è 
modificato entro centottanta giorni dall'entrata in vigore 

della presente legge. 

2. Dalla data di entrata in vigore del regolamento di 
modifica di cui al comma 1, cessano di avere applicazione 
le norme della deliberazione del Consiglio regionale 
12 luglio 1994, n. 292 (Indirizzi regionali di programmazione 
faunistico-venatoria). 
3. Le disposizioni di cui agli articoli 46, 47 e 48 del 
titolo VI della l.r. 3/1994, restano in vigore fino all'approvazione 
del piano agricolo regionale (PAR) di cui 
all'articolo 7 della medesima legge. 
La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 3 febbraio 2010 

La presente legge è stata approvata dal Consiglio regionale 
nella seduta del 27.01.10. 


