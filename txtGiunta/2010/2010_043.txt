LEGGE REGIONALE N. 43 DEL 23-07-2010
REGIONE TOSCANA
Modifica alla legge regionale 23 novembre 2007, n. 62
(Disciplina regionale dei referendum regionali
previsti dalla Costituzione e dallo Statuto).
Fonte: BOLLETTINO UFFICIALE DELLA REGIONE TOSCANA
N. 34
del 4 agosto 2010
Indice:
Articoli della Legge:
1  
Il Consiglio regionale ha approvato

Il Presidente della Giunta

promulga

la seguente legge:

PREAMBOLO

Il Consiglio regionale

Visti gli articoli 117, quarto comma, e 123 della Costituzione;
Visti gli articoli 72, 75 e 76 dello Statuto regionale;
Vista la legge regionale 23 novembre 2007, n. 62 (Disciplina dei
referendum regionali previsti dalla Costituzione e dallo Statuto) e,
in particolare, l'articolo 76, comma 2;

Considerato quanto segue:
1. La citata disposizione dell'articolo 76, comma 2, comporta
l'onere amministrativo per la Regione di verifica dell'iscrizione
dei sottoscrittori i referendum nelle liste elettorali, con un
aggravio burocratico di gran lunga maggiore rispetto a quello
comportato dalle procedure stabilite dalla previgente disciplina
referendaria, nella quale era invece previsto a carico dei promotori
l'onere di produrre le certificazioni elettorali dei sottoscrittori;
2. La recente esperienza di controllo dei moduli e delle firme
a corredo della presentazione di alcuni quesiti referendari, ha
messo concretamente in evidenza la complessità delle procedure per
effettuare il controllo presso gli uffici elettorali dei comuni che,
in assenza del collegamento telematico dei sistemi, necessitano a
loro volta di tempi prolungati per fornire i dati necessari alle
verifiche prescritte per legge;
3. L'attuale calendarizzazione prevista dalla legge per la
presentazione dei quesiti determina una concentrazione di
adempimenti amministrativi onerosi in periodi di sospensione o
riduzione, da parte dei comuni, dei servizi essenziali delle
attività, con conseguenti ritardi sullo svolgimento del procedimento;
4. Risulta quindi evidente l'opportunità di prevedere tempi
congrui per l'espletamento dei controlli prescritti per legge sulle
firme e sui moduli presentati dai promotori e la sospensione,
durante il mese di agosto, dei termini previsti per la verifica
delle firme dagli articoli 26 e 33 della l.r. 62/2007

Approva la presente legge

              
                

              
            

ARTICOLO 1

Inserimento dell'articolo 84 bis nella l.r. 62/2007

1. Dopo l'articolo 84 della legge regionale 23 novembre 2007, n. 62 
(Disciplina dei referendum regionali previsti dalla Costituzione e dallo 
Statuto), è inserito il seguente:
"Art. 84 bis
Sospensione dei termini 

1. Dal 1° settembre 2010, il decorso dei termini di cui all'articolo 26, 
comma 1, e all'articolo 33, comma 1, è sospeso nel periodo dal 1° agosto al 31 
agosto.".




Formula Finale:

La presente legge è pubblicata sul Bollettino Ufficiale della 
Regione. E' fatto obbligo a chiunque spetti di osservarla e farla 
osservare come legge della Regione Toscana.

ROSSI

Firenze, 23 luglio 2010

La presente legge è stata approvata dal Consiglio regionale nella 
seduta del 14.07.10.

