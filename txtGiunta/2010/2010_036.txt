

LEGGE REGIONALE 11 maggio 2010, n. 36 

Modifiche alla legge regionale 8 gennaio 2009, n. 1 
(Testo unico in materia di organizzazione e ordinamento 
del personale). 

Il Consiglio regionale ha approvato 
Il Presidente della Giunta 
promulga 

la seguente legge: 

PREAMBOLO 

Il Consiglio regionale 

Visto l'articolo 14 dello Statuto regionale; 

Vista la legge regionale 5 febbraio 2008, n. 4 (Autonomia 
dell'Assemblea legislativa regionale); 

Vista la legge regionale 8 gennaio 2009, n. 1 (Testo 
unico in materia di organizzazione e ordinamento del 
personale). 

Considerato quanto segue: 

1. La l.r. 1/2009, all'articolo 50, disciplina l'organizzazione 
delle strutture di supporto agli organismi politici 
del Consiglio regionale e all'articolo 51, disciplina le 
modalità di costituzione e di risoluzione del rapporto di 
lavoro dei responsabili di dette strutture e definisce i criteri 
di riferimento per la determinazione del trattamento 
economico spettante agli stessi; 
2. Nell'attuale fase di avvio della nuova legislatura 
regionale e di nuova costituzione delle strutture di cui 
sopra, risulta opportuno modificare i criteri relativi alle 
modalità di costituzione delle suddette strutture, nonché 
i criteri per la determinazione del trattamento economico 
spettante ai loro responsabili, nell'ottica di perseguire 
una razionalizzazione della spesa. 
Approva la presente legge 

Art. 1 
Modifiche all'articolo 50 della l.r. 1/2009 


1. Al comma 2 dell'articolo 50 della legge regionale 
8 gennaio 2009, n. 1 (Testo unico in materia di organizzazione 
e ordinamento del personale), dopo le parole: "Il 
responsabile delle strutture di supporto" sono inserite le 
seguenti: "del Presidente del Consiglio, dei vicepresidenti 
e del Portavoce dell'opposizione,". 
2. Dopo il comma 2 dell'articolo 50 della l.r. 1/2009 
è inserito il seguente: 
"2 bis. Il responsabile delle strutture di supporto dei 
segretari dell'Ufficio di presidenza, può essere scelto fra 
i soggetti indicati al comma 2 limitatamente, nel caso 
delle lettere a) e b), al personale appartenente alla categoria 
D o corrispondente.". 

Art. 2 
Modifiche all'articolo 51 della l.r. 1/2009 


1. Il comma 6 dell'articolo 51 della l.r. 1/2009 è sostituito 
dal seguente: 
"6. Per i responsabili degli uffici di segreteria del 
Presidente del Consiglio regionale, dei vicepresidenti e 
del Portavoce dell'opposizione, il trattamento di cui al 
comma 4 non può essere superiore a quello spettante 
ai dirigenti responsabili di settore di cui all'articolo 20 
della l.r. 4/2008.". 

2. Dopo il comma 6 dell'articolo 51 della l.r. 1/2009 
è inserito il seguente: 
"6 bis. Per i responsabili degli uffici di segreteria dei 
segretari dell'Ufficio di presidenza, il trattamento di cui 
al comma 4 non può essere superiore a quello spettante 
al personale di categoria D di posizione economica più 
elevata.". 

3. Al comma 7 dell'articolo 51 della l.r. 1/2009 le 
parole: "di cui all'articolo 50, comma 1" sono sostituite 
dalle parole: "di cui all'articolo 50, comma 2,". 
4. Dopo il comma 7 dell'articolo 51 della l.r. 1/2009 
è inserito il seguente: 
"7 bis. Ai soggetti di cui all'articolo 50, comma 
2 bis, è corrisposto mensilmente, per tutta la durata 
dell'assegnazione, lo specifico emolumento di cui 
all'articolo 54.". 

Art. 3 
Entrata in vigore 


1. La presente legge entra in vigore il giorno successivo 
alla data di pubblicazione nel Bollettino ufficiale 
della Regione Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 11 maggio 2010 


La presente legge è stata approvata dal Consiglio regionale 
nella seduta del 07.05.10. 


