

LEGGE REGIONALE 21 luglio 2010, n. 41 

Ulteriore intervento di solidarietà per Viareggio 
colpita dal disastro ferroviario del 29 giugno 2009. 

Il Consiglio regionale ha approvato 
Il Presidente della Giunta 
promulga 

la seguente legge: 

  

PREAMBOLO 

Il Consiglio regionale 

Visti gli articoli 2, 117, quarto comma, e 121 della 
Costituzione; 

Visti gli articoli 3, comma 1, 4, comma 1, lettera r), e 11 
dello Statuto regionale; 

Vista la legge regionale 30 luglio 2009, n. 43 (Intervento 
di solidarietà per Viareggio colpita dal disastro 
ferroviario del 29 giugno 2009); 

Vista l'ordinanza del Presidente del Consiglio dei 
ministri 6 agosto 2009, n. 3800 (Disposizioni urgenti 
di protezione civile per fronteggiare la grave situazione 
di emergenza determinatasi a seguito dell'incidente 
ferroviario verificatosi nella stazione di Viareggio, in 
provincia di Lucca); 

Considerato quanto segue: 

1. Il Consiglio regionale ha contribuito, in occasione 
del disastro ferroviario del 2009, al sostegno materiale 
della comunità di Viareggio mediante l'erogazione, con 
risorse del proprio bilancio, di un contributo straordinario 
di 500.000,00 euro, da impiegare secondo le modalità 
definite d'intesa con il Presidente della Giunta regionale, 
nella sua qualità di commissario delegato, le istituzioni 
locali e le strutture della protezione civile; 
2. È stato accertato, in sede di rendiconto dell'esercizio 
2009 del bilancio del Consiglio regionale, un maggiore 
avanzo di amministrazione rispetto a quanto stimato in 
sede di bilancio preventivo, per effetto delle riduzioni di 
spesa realizzate nella gestione amministrativa corrente; 

3. Si ritiene conseguentemente opportuno integrare 
il contributo straordinario previsto dalla l.r. 43/2009 con 
una ulteriore somma di 100.000,00 euro, da utilizzare 
per le medesime finalità e con le medesime modalità di 
impiego previste dalla stessa l.r. 43/2009; 
Approva la presente legge 

Art. 1 
Ulteriore contributo straordinario di solidarietà 

1. Il Consiglio regionale della Toscana eroga la 
somma di euro 100.000,00 quale ulteriore contributo 
straordinario di solidarietà, rispetto a quello stabilito con 
legge regionale 30 luglio 2009, n. 43 (Intervento di solidarietà 
per Viareggio colpita dal disastro ferroviario del 
29 giugno 2009), a favore della comunità di Viareggio, 
colpita dal disastro ferroviario del 29 giugno 2009. 
2. La somma di cui al comma 1, è utilizzata per le 
medesime finalità e con le medesime modalità di impiego 
di cui alla l.r. 43/2009. 
Art. 2 
Norma finanziaria 


1. Agli oneri derivanti dalla presente legge, quantificati 
in euro 100.000,00, si fa fronte mediante gli 
stanziamenti dell'unità previsionale di base (UPB) 134 
“Funzionamento del Consiglio regionale - Spese correnti” 
del bilancio regionale per l'esercizio 2010. 
2. Tali oneri gravano sul bilancio interno del Consiglio 
regionale per l'esercizio 2010. 
Art. 3 
Entrata in vigore 


1. La presente legge, dichiarata urgente, entra in 
vigore il giorno successivo alla data di pubblicazione sul 
Bollettino ufficiale della Regione Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 21 luglio 2010 


La presente legge è stata approvata dal Consiglio regionale 
nella seduta del 14.07.10. 

 
