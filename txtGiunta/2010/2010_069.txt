
LEGGE REGIONALE 30 dicembre 2010, n. 69 

Modifiche alla legge regionale 12 febbraio 2010, n. 

10 (Norme in materia di valutazione ambientale strategica 
"VAS", di valutazione di impatto ambientale 
"VIA" e di valutazione di incidenza). 

Il Consiglio regionale ha approvato 
Il Presidente della Giunta 
promulga 

la seguente legge: 

 

PREAMBOLO 

Il Consiglio regionale 

Visto l'articolo 117, terzo comma, della Costituzione; 


Visto l'articolo 4, comma 1, lettera l), dello Statuto 
della Regione Toscana; 

Vista la direttiva 2001/42/CE del Parlamento europeo 
e del Consiglio del 27 giugno 2001 concernente la valu


 
tazione degli impatti di determinati piani e programmi 
sull'ambiente; 

Visto il decreto legislativo 3 aprile 2006, n. 152 
(Norme in materia ambientale) ; 

Visto il decreto legislativo 16 gennaio 2008, n. 4 
(Ulteriori disposizioni correttive e integrative del decreto 
legislativo 3 aprile 2006, n. 152, recante norme in mate-
ria ambientale); 

Visto il decreto legislativo 29 giugno 2010, n. 128 

(Modifiche ed integrazioni al decreto legislativo 3 aprile 

2006, n. 152, recante norme in materia ambientale, a 
norma dell'articolo 12 della legge 18 giugno 2009, n. 
69); 

Vista la legge regionale 12 febbraio 2010, n. 10 
(Norme in materia di valutazione ambientale strategica 
"VAS", di valutazione di impatto ambientale "VIA" e di 
valutazione di incidenza); 

Considerato quanto segue: 

1. La l.r. 10/2010 ha introdotto una normativa organica 
in materia di valutazione di impatto ambientale (VIA), 
di valutazione ambientale strategica (VAS) e di valutazione 
di incidenza, dando attuazione alla regolamentazione 
complessiva contenuta nel d.lgs 152/06 come modificato 
dal d.lgs 4/2008 e adeguando la regolamentazione stessa 
alla peculiarità della realtà regionale; 

2. Con il d.lgs 128/2010 il legislatore nazionale è 
nuovamente intervenuto sul d.lgs.152/06 modificandone, 

tra l'altro, la parte seconda concernente le procedure di 
valutazione in materia ambientale; 

3. Tra gli interventi significativi riguardanti la disciplina 
della VAS, rilevano in particolare quelli finalizzati 
a: delimitare il campo di applicazione della VAS medesima, 
anche alla luce del principio di non duplicazione; 
la rimodulazione della definizione di "parere motivato" 

quale provvedimento obbligatorio, conclusivo del procedimento 
di VAS; l'introduzione del concetto di "livello 
di sensibilità ambientale delle aree interessate" quale 

parametro di valutazione per le modifiche di piani e 

programmi; 

4. La legge risponde, quindi, al fine di adeguare 
prontamente le disposizioni della l.r. 10/2010 alle modi-

fiche intervenute, evitando così l'insorgere di incertezze 

interpretative in ordine all'ambito di applicazione della 
disciplina di VAS e alle modalità di svolgimento delle 
relative procedure; 

5. Proprio per avere una pronta applicazione delle 
modifiche apportate dal d.lgs.128/2010, si prevede l'entrata 
in vigore il giorno successivo alla data di pubblicazione 
sul Bollettino ufficiale della Regione Toscana. 

Approva la presente legge 

Art. 1 

Modifiche all'articolo 5 della l.r. 10/2010 

1. Dopo la lettera b) del comma 2 dell'articolo 5 
della legge regionale 12 febbraio 2010, n. 10 (Norme in 
materia di valutazione ambientale strategica "VAS", di 
valutazione di impatto ambientale "VIA" e di valutazione 
di incidenza) è aggiunta la seguente: 
"b bis) le modifiche ai piani e programmi di cui alle lettere 
a) e b), salvo le modifiche minori di cui al comma 3.". 

2. La lettera a) del comma 3 dell'articolo 5 della l.r. 
10/2010 è sostituita dalla seguente: 
"a) per i piani e programmi di cui al comma 2, che 
determinano l'uso di piccole aree a livello locale e le 
relative modifiche che definiscano o modifichino il quadro 
di riferimento per la realizzazione dei progetti;". 

3. La lettera b) del comma 3 dell'articolo 5 della l.r. 
10/2010 è sostituita dalla seguente: 
"b) per le modifiche minori di piani e programmi di 

cui al comma 2;". 

4. La lettera c) del comma 3 dell'articolo 5 della l.r. 
10/2010 è sostituita dalla seguente: 
"c) per i piani e programmi, diversi da quelli di cui 

al comma 2, e per le loro modifiche, che definiscono il 

quadro di riferimento per l'autorizzazione dei progetti.". 

5. Dopo il comma 3 dell'articolo 5 della l.r. 10/2010 
è inserito il seguente: 
"3 bis. La preventiva valutazione delle lettere a) e b) 
del comma 3 è effettuata secondo le modalità di cui al 
comma 3 dell'articolo 6 del d.lgs. 152/2006". 

6. Il comma 4 dell'articolo 5 della l.r. 10/2010 è sostituito 
dal seguente: 
"4. In applicazione del principio di non duplicazione 

delle valutazioni non sono sottoposti a VAS né a verifica 

di assoggettabilità i piani attuativi di cui all'articolo 65 
della l.r. 1/2005 e i piani di livello attuativo comunque 
denominati che, pur rientrando nelle fattispecie di cui ai 
commi 2 e 3, non comportano varianti ai piani sovraordinati, 
a condizione che il piano sovraordinato sia stato 

oggetto di valutazione dei profili ambientali.". 

7. Dopo il comma 4 dell'articolo 5 della l.r. 10/2010 
è aggiunto il seguente: 
"4 bis. Per la verifica di assoggettabilità a VAS ovvero 
per la VAS relative a modifiche a piani e programmi 
ovvero a strumenti attuativi di piani o programmi si 
applicano le disposizioni dell'articolo 12, comma 6 del 
d.lgs.152/2006.". 

8. Dopo il comma 4 bis dell'articolo 5 della l.r. 
10/2010 è inserito il seguente: 
"4 ter. Per la valutazione ambientale dei piani regola


 
tori portuali, delle loro modifiche e dei progetti di opere 
e interventi da realizzarsi nell'ambito del piano regolatore 
portuale stesso, si applicano le disposizioni previste 
dall'articolo 6, comma 3-ter del d.lgs.152/2006.". 

Art. 2 

Modifiche all'articolo 26 della l.r. 10/2010 

1. Il comma 3 dell'articolo 26 della l.r. 10/2010 è 
sostituito dal seguente: 
"3. Il proponente, in collaborazione con l'autorità 
competente, provvede, prima della presentazione all'autorità 
procedente del piano o programma per l'approvazione 
e tenendo conto delle risultanze del parere motivato 
di cui ai commi 1 e 2, alle opportune revisioni del 
piano o programma, dandone conto nella dichiarazione 
di sintesi.". 

Art. 3 

Modifiche all'articolo 43 della l.r. 10/2010 

1. Nella lettera c) del comma 2 dell'articolo 43 della 
l.r. 10/2010 sono soppresse le parole da "nei casi" fino a 
"di cui sopra". 

Art. 4 
Abrogazioni 


1. Il comma 4 dell'articolo 26 della l.r. 10/2010 è 
abrogato. 
Art. 5 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino ufficiale 

della Regione Toscana 

La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 30 dicembre 2010 

La presente legge è stata approvata dal Consiglio regionale 
nella seduta del 22.12.2010. 

 
