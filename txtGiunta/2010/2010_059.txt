

LEGGE REGIONALE 1 dicembre 2010, n. 59 

Modifiche alla legge regionale 5 febbraio 2008, n. 4 
(Autonomia dell'Assemblea legislativa regionale). 

Il Consiglio regionale ha approvato 
Il Presidente della Giunta 
promulga 

la seguente legge: 

 

PREAMBOLO 

Il Consiglio regionale 

Visto l'articolo 117, terzo e quarto comma, della Costituzione; 


Visto il decreto legislativo 30 marzo 2001, n. 165 
(Norme generali sull'ordinamento del lavoro alle dipendenze 
delle amministrazioni pubbliche); 

Visto il decreto legislativo 27 ottobre 2009, n. 150 
(Attuazione della legge 4 marzo 2009, n. 15, in materia 
di ottimizzazione della produttività del lavoro pubblico 
e di efficienza e trasparenza delle pubbliche amministrazioni); 


Vista la legge regionale 5 febbraio 2008, n. 4 (Autonomia 
dell'Assemblea legislativa regionale); 

Vista la legge regionale 8 gennaio 2009, n. 1 (Testo 
unico in materia di organizzazione e ordinamento del 
personale); 

Considerato quanto segue: 

1. Con la recente modifica della l.r. 1/2009, si è 
inteso dare attuazione, nell'ambito regionale, ai principi 
introdotti dal d.lgs. 150/2009, c.d. legge Brunetta, in 
particolare, in materia di valutazione del personale e di 
esercizio dei poteri disciplinari; 

2. Conseguentemente, occorre dare attuazione, anche 
nell'ambito consiliare, ai suddetti principi prevedendo 
l'istituzione di un organismo indipendente per la valutazione 
del personale, che potrà essere individuato di 
comune intesa con la Giunta regionale oppure in forma 
autonoma da parte del Consiglio regionale, rinviando poi 
la concreta specificazione del modello di valutazione ad 
un successivo regolamento interno del Consiglio stesso; 
3. Occorre altresì prevedere maggiori attribuzioni ai 
direttori di area ed ai dirigenti, per le rispettive strutture, 
in ordine ai poteri sanzionatori per le violazioni di 
minore entità, precedentemente spettanti al segretario 
generale; 
4. L'esigenza di salvaguardare l'autonomia consiliare 
rende necessaria, per la difesa in giudizio del Consiglio 
regionale, per lo svolgimento della consulenza giuridicolegale 
nonché per lo svolgimento di funzioni di risoluzione 
extra giudiziaria delle controversie facenti capo 
ad organismi incardinati presso il Consiglio regionale, 
la costituzione di una struttura dedicata all'interno del 
segretariato generale mentre, per l'esercizio della rappresentanza 
in giudizio, deve essere rimessa al Consiglio 
regionale la facoltà di ricorrere all'Avvocatura regionale 
istituita presso la Giunta regionale od a legali esterni di 
fiducia; 
5. L'attuazione di quanto indicato ai punti 2 e 4 e, più 
in generale, le esigenze di supporto scientifico alle attività 
istituzionali del Consiglio regionale richiedono un 
adeguamento della l.r. 4/2008 a quanto già previsto nella 
l.r. 1/2009 per la Giunta regionale, consentendo direttamente 
all'Ufficio di presidenza del Consiglio regionale 
di decidere l'affidamento di incarichi professionali di 
particolare qualificazione, entro precisi limiti. 
Approva la presente legge 

Art. 1 
Modifiche dell'articolo 4 della l.r. 4/2008 


1. Al comma 3 dell'articolo 4 della legge regionale 
5 febbraio 2008, n. 4 (Autonomia dell'Assemblea legislativa 
regionale), le parole: "si avvale" sono sostituite 
dalle seguenti: "può avvalersi" e sono aggiunte, in fine, 
le parole: "oppure di legali esterni incaricati.". 
2. Dopo il comma 3 dell'articolo 4 della l.r. 4/2008 è 
aggiunto il seguente: 
"3 bis. Il Consiglio regionale istituisce un'apposita 
struttura all'interno del segretariato generale per la consulenza 
in materia giuridico-legale, per la gestione dei 
rapporti con l'Avvocatura regionale e con gli eventuali 
legali esterni incaricati nonché per lo svolgimento delle 
attività di risoluzione extra-giudiziale delle controversie 



attribuite alla competenza del Consiglio regionale o di 
organismi istituiti presso il Consiglio stesso.". 

Art. 2 
Modifiche dell'articolo 11 della l.r. 4/2008 


1. Al comma 2 dell'articolo 11 della l.r. 4/2008 sono 
aggiunte, in fine, le parole: "che assume come periodo di 
riferimento il triennio e viene aggiornata annualmente.". 
Art. 3 
Modifiche dell'articolo 13 della l.r. 4/2008 


1. Dopo il comma 2 ter dell'articolo 13 della l.r. 
4/2008 sono inseriti i seguenti: 
"2 quater. L'Ufficio di presidenza, nell'ambito della 
somma annuale stanziata nel competente capitolo del 
bilancio di previsione del Consiglio regionale, può deliberare 
il conferimento di incarichi di consulenza e di 
prestazioni libero professionali ad esperti e professionisti 
di idonee e comprovate esperienze rispetto all'incarico 
da ricoprire, in particolare per le finalità di cui all'articolo 
4, comma 3, ed all'articolo 15 ter, commi 3 e 4, e 
per il supporto scientifico alle iniziative ed alle attività 
istituzionali del Consiglio regionale. 

2 quinquies. Le modalità di conferimento degli incarichi 
di cui al comma 2 quater, di impegno delle relative 
spese ed i criteri per la scelta degli esperti e dei professionisti, 
sono disciplinate con deliberazione dell'Ufficio 
di presidenza.". 

2. Al comma 3 dell'articolo 13 della l.r. 4/2008 dopo 
le parole: "regolamento interno" sono inserite le seguenti: 
" di organizzazione". 
Art. 4 
Inserimento dell'articolo 15 ter nella l.r. 4/2008 

1. Dopo l'articolo 15 bis della l.r. 4/2008 è inserito 
il seguente: 
"Art. 15 ter 
Valutazione del personale 


1. Le procedure per la valutazione del personale del 
Consiglio regionale sono disciplinate con il regolamento 
interno di organizzazione di cui all'articolo 13, comma 
3, nel rispetto dei principi stabiliti in materia dalla normativa 
vigente. 
2. La valutazione del personale del Consiglio regionale 
è effettuata avvalendosi di un organismo indipendente 
di valutazione, istituito nel rispetto dei principi 
della normativa nazionale. 
3. L'Ufficio di presidenza del Consiglio regionale 
può costituire, d'intesa con la Giunta regionale, un 
comune organismo indipendente per la valutazione del 
personale dei rispettivi ruoli o, in alternativa, può costituire 
un autonomo organismo indipendente per la valutazione 
del personale del Consiglio regionale, composto 
da uno o tre soggetti esterni all'amministrazione, dotati 
di elevata professionalità e di pluriennale esperienza 
in materia di valutazione con particolare riferimento al 
settore pubblico. 

4. L'Ufficio di presidenza definisce con propria deliberazione 
il sistema di misurazione e valutazione della 
qualità della prestazione lavorativa del personale e gli 
strumenti volti a premiare il merito sulla base degli esiti 
della valutazione; delibera inoltre, nel caso in cui decida 
di costituire un autonomo organismo di valutazione, i 
compiti e le modalità di funzionamento di detto organismo, 
il numero dei suoi componenti, l'indennità da 
corrispondere agli stessi nell'ambito delle risorse già 
stanziate per il finanziamento complessivo della struttura 
regionale.". 
Art. 5 
Modifiche dell'articolo 18 della l.r. 4/2008 


1. La lettera g) del comma 2 dell'articolo 18 della l.r. 
4/2008 è sostituita dalla seguente: 
"g) costituisce, modifica, sopprime le strutture dirigenziali 
e le posizioni organizzative interne alle direzioni 
di area e nomina i relativi responsabili, su proposta dei 
direttori di area;". 

2. La lettera i) del comma 2 dell'articolo 18 della l.r. 
4/2008 è sostituita dalla seguente: 
"i) esercita le funzioni di valutazione nei confronti 
dei direttori di area, sulla base dei risultati conseguiti, 
misurati in termini quantitativi e qualitativi;". 

3. La lettera j) del comma 2 dell'articolo 18 della l.r. 
4/2008 è sostituita dalla seguente: 
"j) esercita le funzioni disciplinari nei confronti dei 
direttori di area, dei dirigenti e del personale non dirigenziale 
posti a suo diretto riferimento nonché dei responsabili 
delle strutture di supporto agli organismi politici ed 
ai gruppi del Consiglio regionale e trasmette all'ufficio 
competente per i procedimenti disciplinari gli atti relativi 
a violazioni che comportano, ai sensi della normativa 
vigente, sanzioni più gravi di quelle di sua competenza, 
fermo restando che al personale delle suddette strutture 
di supporto agli organismi politici ed ai gruppi del Consiglio 
regionale si applicano le disposizioni di cui, rispettivamente, 
all'articolo 53, comma 6 bis, ed all'articolo 57, 
comma 2 bis, della legge regionale 8 gennaio 2009, n. 1 
(Testo unico in materia di organizzazione e ordinamento 
del personale).". 



Art. 6 
Modifiche dell'articolo 19 della l.r. 4/2008 


1. La lettera c) del comma 2 dell'articolo 19 della l.r. 
4/2008 è sostituita dalla seguente: 
"c) propone al segretario generale la costituzione, 
la modifica e la soppressione dei settori, delle posizioni 
dirigenziali individuali e delle posizioni organizzative 
interne alla direzione di area e la nomina dei relativi 
responsabili;". 

2. Alla lettera d) del comma 2 dell'articolo 19 della 
l.r. 4/2008 sono aggiunte, in fine, le parole: "e i responsabili 
delle strutture dirigenziali interne alla direzione di 
area;". 
3. Alla lettera e) del comma 2 dell'articolo 19 della 
l.r. 4/2008 sono aggiunte, in fine, le parole: "nonché di 
inosservanza delle direttive impartite ai fini dell'attuazione 
degli indirizzi politici;". 
4. La lettera h) del comma 2 dell'articolo 19 della l.r. 
4/2008 è sostituita dalla seguente: 
"h) esercita le funzioni disciplinari nei confronti dei 
dirigenti assegnati alla direzione e del personale non 
dirigenziale posto a suo diretto riferimento e trasmette 
all'ufficio competente per i procedimenti disciplinari gli 
atti relativi a violazioni che comportano, ai sensi della 
normativa vigente, sanzioni più gravi di quelle di sua 
competenza.". 

Art. 7 
Modifiche dell'articolo 20 della l.r. 4/2008 


1. Alla lettera c) del comma 1 dell'articolo 20 della 
l.r. 4/2008 sono aggiunte, in fine, le parole: "nel rispetto 
delle direttive del direttore di area;". 
2. Dopo la lettera d) del comma 1 dell' articolo 20 
della l.r. 4/2008 è inserita la seguente: 
"d bis) valuta il personale assegnato al settore;". 

3. La lettera e) del comma 1 dell'articolo 20 della l.r. 
4/2008 è sostituita dalla seguente: 
"e) esercita le funzioni disciplinari nei confronti del 
personale assegnato al settore e trasmette all'ufficio 
competente per i procedimenti disciplinari gli atti relativi 
a violazioni che comportano, ai sensi della normativa 
vigente, sanzioni più gravi di quelle di sua competenza;". 


Art. 8 
Modifiche dell'articolo 24 della l.r. 4/2008 


1. Al comma 2 bis dell'articolo 24 della l.r. 4/2008 
le parole: "ad un dirigente del Consiglio regionale" 
sono sostituite dalle seguenti: "ad un direttore di area o 
ad altro dirigente del Consiglio regionale" e le parole: 
"Al dirigente incaricato" sono sostituite dalle seguenti: 
"All'incaricato". 

2. Al comma 2 ter dell'articolo 24 della l.r. 4/2008 le 
parole: "a un dirigente del Consiglio regionale a tempo 
indeterminato" sono sostituite dalle seguenti: "ad un 
direttore di area o ad altro dirigente del Consiglio regionale 
a tempo indeterminato". 
3. Al comma 2 quater dell'articolo 24 della l.r. 4/2008 
le parole: "Al dirigente incaricato" sono sostituite dalle 
seguenti: "All'incaricato". 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 1 dicembre 2010 

La presente legge è stata approvata dal Consiglio regionale 
nella seduta del 23.11.2010. 


