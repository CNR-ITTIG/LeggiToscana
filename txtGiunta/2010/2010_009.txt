
LEGGE REGIONALE 11 febbraio 2010, n. 9 


Norme per la tutela della qualità dell'aria ambiente. 


Il Consiglio regionale ha approvato 
Il Presidente della Giunta 
promulga 

la seguente legge: 


PREAMBOLO 

Visto l'articolo 117, terzo comma, della Costituzione; 

Visto l'articolo 4, comma 1, lettere c) ed l), dello Statu-
to; 

Visto il decreto legislativo 4 agosto 1999, n. 351 
(Attuazione della Direttiva 96/62/CE in materia di valutazione 
e gestione dell'aria ambiente), e relativi provvedimenti 
attuativi; 

Visto il decreto legislativo 21 maggio 2004, n. 171 
(Attuazione della direttiva 2001/81/CE relativa ai limiti 
nazionali di emissione di alcuni inquinanti atmosferici); 

Visto il decreto legislativo 21 maggio 2004, n. 183 



(Attuazione della direttiva 2002/3/CE relativa all'ozono 
nell'aria); 

Visto il decreto legislativo 3 aprile 2006, n. 152 
(Norme in materia ambientale); 

Visto il decreto legislativo 3 agosto 2007, n. 152 
(Attuazione della direttiva 2004/107/CE concernente 
l'arsenico, il cadmio, il mercurio, il nichel e gli idrocarburi 
policiclici aromatici nell'aria ambiente); 

Vista la direttiva del Parlamento europeo e del Consiglio 
2008/50/CE del 21 maggio 2008 relativa alla qualità 
dell'aria ambiente e per un'aria più pulita in Europa; 

Visto il parere favorevole del Consiglio delle autonomie 
locali, espresso nella seduta del 14 dicembre 2009; 

Considerato quanto segue: 

1. La disciplina regionale in materia di tutela della 
qualità dell'aria è contenuta nella legge regionale 5 
maggio 1994, n. 33 (Norme per la tutela della qualità 
dell'aria), e nella legge regionale 13 agosto 1998, n. 63 
(Norme in materia di zone a rischio di episodi acuti di 
inquinamento atmosferico e modifiche alla l.r. 5 maggio 
1994, n. 33), che vengono abrogate con la presente 
legge, al fine di dare alla materia un quadro normativo 
organico e coerente con le norme europee e nazionali nel 
frattempo intervenute; 

2. In particolare, successivamente alle leggi regionali 
33/1994 e 63/1998, sono entrati in vigore il d.lgs. 
351/1999 e relativi provvedimenti attuativi, il d.lgs. 
183/2004 ed il d.lgs. 152/2007 con i quali è stata recepita 
la normativa comunitaria di settore, costituita dalla 
direttiva 96/62/CE del 27 settembre 2006 del Consiglio 
in materia di valutazione e gestione della qualità dell'aria 
ambiente, e dalle successive direttive che ne hanno completato 
e aggiornato la cornice normativa; 
3. Oltre alle norme nazionali citate al punto 2, occorre 
tener conto anche delle disposizioni contenute nella parte 
V del d.lgs. 152/2006, incentrate prevalentemente sulla 
prevenzione e limitazione delle emissioni in atmosfera 
prodotte da impianti ed attività, e quindi sulla disciplina 
delle autorizzazioni e dei controlli; 
4. Il presente intervento normativo è volto pertanto 
a dare attuazione alla normativa nazionale sopra citata, 
tenendo conto altresì dei principi contenuti nella dir. 
2008/50/CE, in corso di recepimento da parte dello 
Stato, che va a sostituirsi alle direttive comunitarie 
attualmente in vigore, le quali verranno a loro volta abrogate 
con decorrenza dall'11 giugno 2010, ad eccezione 
della direttiva 2004/107/CE del Parlamento europeo e 
del Consiglio del 15 dicembre 2004 concernente l'arsenico, 
il cadmio, il mercurio, il nichel e gli idrocarburi 
policiclici aromatici nell'aria ambiente; 
5. In attuazione della normativa nazionale e comunitaria 
e per il perseguimento dell'obiettivo prioritario 
della riduzione dei rischi sanitari derivanti dalle esposizioni 
agli inquinanti atmosferici, la presente legge 
delinea indirizzi per la gestione a livello regionale della 
qualità dell'aria ambiente e per la lotta ai cambiamenti 
climatici, individua l'assetto delle competenze degli enti 
territoriali e cura altresì l'integrazione con le altre politiche 
regionali di settore, tenendo conto, in particolare, 
degli adempimenti derivanti dal Protocollo di Kyoto; 

6. La materia di cui si tratta interessa ambiti di 
competenza esclusiva statale (tutela dell'ambiente) e 
concorrente regionale (tutela della salute), tuttavia il 
presente intervento normativo è volto principalmente ad 
esercitare competenze che lo stesso legislatore nazionale 
attribuisce alle regioni, quali in particolare la disciplina 
di piani e programmi per il risanamento e mantenimento 
della qualità dell'aria e l'individuazione degli strumenti 
per il coordinamento della programmazione regionale e 
locale; 
7. Le finalità della presente legge sono perseguite 
attraverso: 

a) una programmazione regionale di settore che attui 
una strategia integrata sulla tutela della qualità dell'aria 
ambiente e sulla riduzione delle emissioni dei gas climalteranti 
e assicuri il raccordo, l'integrazione ed il 
coordinamento con gli altri atti della programmazione 
regionale di settore, nonché degli enti locali, i quali tutti 
dovranno convergere nell'obiettivo ambientale di riduzione 
dell'inquinamento atmosferico; 

b) l'esercizio coordinato ed integrato delle funzioni 
della Regione e degli enti locali; 

c) la disponibilità di un quadro conoscitivo relativo 
alla qualità dell'aria ed alle sorgenti di emissione completo 
ed affidabile; 

8. Lo stesso legislatore nazionale, negli atti normativi 
sopra citati, prevede che le regioni, in relazione agli 
specifici inquinanti, elaborino piani o programmi per il 
risanamento ed il mantenimento della qualità dell'aria 
ambiente e assicurino, in coerenza con i rispettivi ordinamenti, 
il coordinamento di tali piani e degli obiettivi 
stabiliti dagli stessi con gli altri strumenti di pianificazione 
settoriale e con gli strumenti di pianificazione degli 
enti locali; 

9. Il piano regionale per la qualità dell'aria ambiente, 
di seguito denominato piano, si configura come 

piano intersettoriale ai sensi dell'articolo 10 della legge 
regionale 11 agosto 1999, n. 49 (Norme in materia di 
programmazione regionale), nonché atto di governo del 
territorio ai sensi dell'articolo 10 della legge regionale 3 
gennaio 2005, n. 1 (Norme per il governo del territorio) 
e, in attuazione della normativa statale sopra richiamata, 
stabilisce obiettivi generali, finalità ed indirizzi per l'individuazione 
ed attuazione delle azioni e misure volte al 
risanamento, al miglioramento ovvero al mantenimento 
della qualità dell'aria ambiente; 

10. Poiché la tutela della qualità dell'aria ambiente 


richiede interventi di natura trasversale, che coinvolgono 
anche altre politiche regionali di settore, gli obiettivi 

generali, le finalità e gli indirizzi contenuti nel piano 

integrano necessariamente quelli degli altri piani e programmi 
regionali, mentre le eventuali prescrizioni che 
incidono sull'assetto costituito dagli strumenti della pia


nificazione territoriale costituiscono contenuto del piano 

di indirizzo territoriale, quali prescrizioni di cui all'articolo 
48, comma 4, lettera b), della l.r. 1/2005; 

11. L'attuazione del piano, attraverso l'individuazione 
di specifiche azioni e misure, avviene in forma 

integrata ed è demandata alle deliberazioni della Giunta 
regionale di cui all'articolo 10 bis della l.r. 49/1999, agli 
atti della programmazione locale, nonché ad un apposito 
strumento di programmazione locale che è il piano di 
azione comunale (PAC) elaborato dai comuni appositamente 
individuati dalla Giunta regionale, in relazione ai 
livelli di inquinamento accertati; 

12. La presente legge intende inoltre assicurare 
la disponibilità di un quadro conoscitivo relativo alla 
qualità dell'aria ambiente ed alle sorgenti di emissione 
completo ed affidabile, anche allo scopo di supportare le 
scelte strategiche della programmazione regionale, attraverso 
l'organizzazione della rete regionale di rilevamento 
della qualità dell'aria e l'istituzione di un inventario 
regionale delle sorgenti di emissione (IRSE); 

13. L'organizzazione della rete regionale di rilevamento 
della qualità dell'aria ambiente risponde a criteri 
di semplificazione, efficacia ed efficienza ed è infatti 
costituita dalle sole postazioni di rilevamento appositamente 
individuate dalla Giunta regionale nel rispetto di 
quanto previsto dalla normativa statale e comunitaria per 
la valutazione della qualità dell'aria ambiente; 

14. Per l'acquisizione di dati ed informazioni aggiornati 
relativi alle sorgenti di emissione, viene istituito 
presso la Regione l'IRSE, realizzato e gestito nel rispetto 
della normativa tecnica nazionale di riferimento, nonché 
delle disposizioni nazionali e regionali in materia di 
società dell'informazione e di sistema informativo regionale 
di cui l'IRSE costituisce parte integrante; 
15. Nel rispetto dei principi costituzionali di sussidiarietà, 
differenziazione ed adeguatezza viene sostanzialmente 
confermato l'assetto delle competenze amministrative 
in materia di tutela della qualità dell'aria ambiente, 
ed in particolare di quelle autorizzative e di controllo 
sugli impianti ed attività che producono emissioni in 
atmosfera, assicurando tuttavia il raccordo, l'integrazione 
ed il coordinamento nell'esercizio di tali funzioni, 
anche attraverso il comitato regionale di coordinamento, 
già istituito dall'articolo 18 della l.r. 33/1994; 
16. Poiché la rete regionale di rilevamento risulta 
strettamente funzionale alle attività di valutazione e 
gestione della qualità dell'aria ambiente di competenza 
regionale, la gestione delle postazioni che ne fanno parte 
viene riservata alla Regione, che in ogni caso risulta 
il livello più adeguato anche in considerazione delle 
imprescindibili esigenze di uniformità ed omogeneità dei 
risultati di tale gestione; 

17. Risponde a esigenze di semplificazione amministrativa 
e di uniformità di trattamento sull'intero 
territorio regionale l'individuazione, nell'ambito di un 
apposito regolamento approvato dalla Giunta regionale, 
di criteri omogenei per il rilascio delle autorizzazioni, 
nonché delle categorie di impianti ed attività, tra cui gli 
impianti termici civili non disciplinati dal titolo II della 
parte V del d.lgs. 152/2006, per cui le province adottano 
le autorizzazioni generali di cui all'articolo 272 del 
medesimo decreto; 
18. La Regione, anche prima del presente intervento 
normativo di adeguamento, ha provveduto a dare concreta 
attuazione alla normativa statale sopra richiamata 
provvedendo ad effettuare la valutazione preliminare 
della qualità dell'aria, la classificazione del territorio 
regionale e ad approvare del piano regionale di risanamento 
e mantenimento della qualità dell'aria (deliberazione 
del Consiglio regionale n. 44 del 25 giugno 2008); 
si rende pertanto necessario prevedere che, nelle more 
dell'approvazione del piano disciplinato dalla presente 
legge, mantenga efficacia quello attualmente esistente; 

19. L'articolo 271, comma 5, del d.lgs. 152/2006 
dispone che, nelle more dell'emanazione del decreto 
ministeriale che dovrà fissare i valori limite e le prescrizioni 
relative ai nuovi impianti e a quelli anteriori 
al 2006, le regioni possono stabilire tali valori e prescrizioni 
nell'ambito dei propri piani e programmi; 
si è, quindi, reso necessario introdurre una disciplina 
transitoria prevedendo che, fino all'individuazione da 
parte della Regione dei predetti valori e prescrizioni, 
le province rilascino i provvedimenti autorizzativi nel 
rispetto di quanto previsto dallo stesso articolo 271 del 
d.lgs. 152/2006, potendo tener conto delle indicazioni 
formulate dal comitato regionale di coordinamento che 
costituisce strumento di raccordo e raffronto nell'esercizio 
delle funzioni trasferite. 

Si approva la presente legge 

Capo I 
Disposizioni generali 


Art. 1 
Oggetto 


1. La presente legge, in conformità alla normativa 
comunitaria e statale vigente in materia, detta norme per 
la tutela della qualità dell'aria ambiente, con l'obiettivo 
di migliorare la qualità della vita e di salvaguardare 
l'ambiente e la salute pubblica. 
2. Ai fini di cui al comma 1, la Regione promuove 
l'integrazione tra la programmazione in materia di qualità 
dell'aria e lotta ai cambiamenti climatici con le altre 



politiche di settore con particolare riferimento alla sanità, 
alla mobilità, ai trasporti, all'energia, alle attività produt


tive, alle politiche agricole e alla gestione dei rifiuti, in 

coerenza con quanto previsto dall'articolo 46, comma 
2, dello Statuto, dall'articolo 2 della legge regionale 11 
agosto 1999, n. 49 (Norme in materia di programmazione 
regionale) e dall'articolo 3 della legge regionale 
19 marzo 2007, n. 14 (Istituzione del piano regionale di 
azione ambientale). 

Art. 2 
Competenze della Regione 


1. Il Consiglio regionale: 
a) approva il piano regionale per la qualità dell'aria 
ambiente, ed i relativi aggiornamenti; 
b) individua i valori limite di emissione di cui all'articolo 
271, comma 3, del decreto legislativo 3 aprile 2006, 

n. 152 (Norme in materia ambientale). 
2. Sono di competenza della Giunta regionale le funzioni 
relative: 
a) all'individuazione e classificazione delle zone ed 

agglomerati di cui al decreto legislativo 4 agosto 1999, 

n. 351 (Attuazione della Direttiva 96/62/CE in materia 
di valutazione e gestione dell'aria ambiente), al decreto 
legislativo 21 maggio 2004 n. 183 (Attuazione della 
direttiva 2002/3/CE relativa all'ozono nell'aria) ed al 
decreto legislativo 3 agosto 2007, n. 152 (Attuazione 
della direttiva 2004/107/CE concernente l'arsenico, il 
cadmio, il mercurio, il nichel e gli idrocarburi policiclici 
aromatici nell'aria ambiente), per lo svolgimento 
delle attività di valutazione e di gestione della qualità 
dell'aria; 
b) all'effettuazione della valutazione della qualità 
dell'aria ambiente nel rispetto dei criteri, nonché delle 
modalità e delle tecniche di misurazione stabilite dalla 
normativa statale e comunitaria; 

c) all'individuazione delle zone del territorio regionale 
a cui si applicano i valori limite per la protezione 
degli ecosistemi individuati dal decreto ministeriale di 
cui all'articolo 4 del d.lgs. 351/1999, tenendo conto delle 
zone di cui all'articolo 9, comma 3, lettera g; 

d) alla individuazione delle postazioni facenti parte 
della rete regionale di rilevamento della qualità dell'aria 
ambiente; 

e) alla gestione ed organizzazione dell'inventario 
regionale delle sorgenti di emissione (IRSE) nonché al 
coordinamento ed indirizzo degli inventari provinciali 
delle sorgenti di emissione; 

f) all'approvazione di indirizzi per il coordinamento 
provinciale sull'elaborazione ed attuazione dei piani di 
azione comunale (PAC); 

g) all'approvazione di linee guida di carattere tecnico, 
criteri e modalità per: 
1) l'elaborazione dei PAC; 

2) l'acquisizione dei dati tramite la rete regionale di 
rilevamento della qualità dell'aria da parte dell'Agenzia 
regionale per la protezione ambientale della Toscana 
(ARPAT); 

3) la definizione delle situazioni a rischio di superamento 
delle soglie di allarme e dei valori limite di cui 
all'articolo 13; 

4) la redazione del rapporto dell'ARPAT di cui all'articolo 
13. 

h) all'approvazione delle deliberazioni annuali di 
attuazione in forma integrata di cui all'articolo 10 bis 
della l.r. 49/1999, del piano regionale per la qualità 
dell'aria ambiente di cui all'articolo 9; 

i) alla gestione delle postazioni facenti parte della rete 
regionale di rilevamento della qualità dell'aria ambiente, 
nel rispetto di quanto previsto all'articolo 5. 

3. La Giunta regionale individua, con propria deliberazione, 
le specifiche categorie di impianti e attività, 

ulteriori rispetto a quelle indicate nella parte seconda 
dell'allegato quarto alla parte quinta del d.lgs. 152/2006, 
per le quali le province adottano le autorizzazioni generali 
di cui all'articolo 272 del medesimo decreto; tra le 
categorie di impianti e attività individuate dalla Giunta 
regionale sono compresi gli impianti termici civili di cui 
all'articolo 267, comma 1, del d.lgs. 152/2006. 

4. Nell'esercizio delle proprie funzioni, la Giunta 
regionale si avvale del comitato regionale di coordinamento. 
Art. 3 
Competenze delle province e dei comuni 


1. Sono di competenza delle province le funzioni 
relative : 
a) al rilascio dei provvedimenti di autorizzazione alle 
emissioni in atmosfera derivanti dagli impianti e attività 
di cui alla parte V, titolo I del d.lgs.152/2006, nel rispetto 
di quanto ivi previsto e secondo le modalità stabilite dal 
titolo II, capo III della legge regionale 23 luglio 2009, 

n. 40 (Legge di semplificazione e riordino normativo 
2009); 

b) all'attività di controllo sulle emissioni in atmosfera 
prodotte dagli impianti ed attività di cui alla lettera a), 
all'applicazione delle sanzioni stabilite dall'articolo 279 
del d.lgs. 152/2006, nonché all'esercizio dei poteri di 
ordinanza di cui all'articolo 278 del medesimo decreto; 

c) all'organizzazione e gestione degli inventari provinciali 
delle sorgenti di emissioni secondo quanto previsto 
all'articolo 281, comma 8, del d.lgs. 152/2006, e nel 
rispetto degli indirizzi della Giunta regionale; 

d) al coordinamento dei comuni, appartenenti al territorio 
di competenza, per l'elaborazione ed attuazione dei 
PAC, nel rispetto degli indirizzi della Giunta regionale. 



2. Le province si avvalgono dell'ARPAT per le 
attività di controllo. Le province possono altresì avvalersi 
del supporto tecnico scientifico dell'ARPAT per lo 
svolgimento delle proprie funzioni amministrative, nelle 
forme e con le modalità previste dalla legge regionale 
22 giugno 2009, n. 30 (Nuova disciplina dell'Agenzia 
regionale per la protezione ambientale della Toscana 
"ARPAT"). 

3. I comuni individuati ai sensi dell'articolo 12, 
comma 1, provvedono all'elaborazione ed approvazione 
dei PAC di cui al medesimo articolo 12. 
4. Il sindaco è l'autorità competente alla gestione 
delle situazioni in cui i livelli di uno o più inquinanti 
comportano il rischio di superamento dei valori limite 
e delle soglie di allarme stabilite dalla normativa statale, 
ai fini della limitazione dell'intensità e della durata 
dell'esposizione della popolazione, secondo quanto previsto 
dagli articoli 12 e 13. 

Art. 4 
Comitato regionale di coordinamento 


1. Presso la Giunta regionale è istituito il Comitato 
regionale di coordinamento con funzioni consultive, 
di raccordo e coordinamento tra gli uffici regionali e 
provinciali per l'esercizio delle funzioni di rispettiva 
competenza, con particolare riferimento a quelle autorizzative 
e di controllo di competenza provinciale. 

2. Il Comitato regionale di coordinamento è composto 
dai dirigenti responsabili degli uffici regionali e 

provinciali competenti in materia di tutela della qualità 
dell'aria ambiente o loro delegati. 

3. Alle sedute del Comitato regionale di coordinamento 
possono essere invitati a partecipare i comuni 
individuati ai sensi dell'articolo 12, comma 1, nonché 
i tecnici dell'ARPAT per gli aspetti concernenti il controllo 
delle emissioni ed il monitoraggio sulla qualità 
dell'aria ambiente, e i tecnici delle aziende unità sanitarie 
locali (USL) per gli aspetti inerenti alla tutela della 
salute pubblica. 
4. Il Comitato regionale di coordinamento è convocato 
dal dirigente responsabile della struttura regionale 
competente in materia di tutela della qualità dell'aria 
ambiente, che lo presiede, almeno ogni due mesi e 
comunque ogniqualvolta sia necessario un coordinamento 
a livello regionale. 
5. La partecipazione al Comitato regionale di coordinamento 
è a titolo gratuito. 
6. Il Comitato regionale di coordinamento approva 
un regolamento interno per la propria organizzazione e 
funzionamento. 

Capo II 
Rete regionale di rilevamento della qualità dell'aria 
ambiente e strumenti conoscitivi e informativi 


Art. 5 
Rete regionale di rilevamento della 
qualità dell'aria ambiente 


1. La rete regionale di rilevamento della qualità 
dell'aria ambiente è costituita dall'insieme delle postazioni 
individuate ai sensi del comma 3; essa costituisce 
parte integrante del sistema informativo regionale di cui 
alla normativa regionale in materia di società dell'informazione 
e di sistema informativo ed è conforme alle 
disposizioni ed agli standard tecnologici e informativi di 
cui alla legge regionale 5 ottobre 2009, n. 54 (Istituzione 
del sistema informativo e del sistema statistico regionale. 
Misure per il coordinamento delle infrastrutture e dei 
servizi per lo sviluppo della società dell'informazione e 
della conoscenza). 
2. Le postazioni facenti parte della rete regionale di 
rilevamento sono utilizzate per la misurazione dei livelli 
di concentrazione di specifici inquinanti ai fini della 
gestione regionale della qualità dell'aria ambiente, in 
conformità alla normativa comunitaria e statale vigente 
in materia. 

3. La Giunta regionale individua, previa acquisizione 
del parere tecnico dell'ARPAT e sentite le province, le 
postazioni di rilevamento della qualità dell'aria ambiente 
che costituiscono la rete regionale di rilevamento, nel 
rispetto dei criteri tecnici stabiliti dalla normativa nazionale 
e comunitaria in materia di valutazione e misurazione 
della qualità dell'aria ambiente. 
4. Le postazioni facenti parte della rete regionale di rilevamento 
sono gestite dalla Regione che si avvale dell'ARPAT 
nel rispetto di quanto previsto dalla l.r. 30/2009. 
5. Ai fini di cui al comma 4, le province mettono a 
disposizione della Regione le postazioni facenti parte 
della rete regionale di rilevamento, previa stipula di 
apposita convenzione per la definizione delle relative 
modalità. 

6. I dati acquisiti tramite la rete regionale di rilevamento 
sono raccolti dall'ARPAT e gestiti nell'ambito del 
sistema informativo regionale ambientale (SIRA) di cui 
all'articolo 19 della l.r. 30/2009. 
Art. 6 
Inventario regionale delle sorgenti di emissione (IRSE) 



1. Presso la struttura regionale competente in materia 
di tutela della qualità dell'aria ambiente è istituito l'inventario 
regionale delle sorgenti di emissione (IRSE) 
al fine di acquisire ed elaborare i dati e le informazioni 
relative ai principali inquinanti nonché ai gas climalteranti 
introdotti in atmosfera dalle sorgenti di emissione 
presenti sul territorio regionale. 

2. L'IRSE è costituito da una serie organizzata, dettagliata 
ed aggiornata di dati e informazioni, relativi alle 
sostanze inquinanti e ai gas climalteranti introdotti in 
atmosfera da attività antropiche e naturali ed alle relative 
modalità di emissione, con riferimento a specifici ambiti 
territoriali ed a specifici periodi temporali. 

3. I dati e le informazioni di cui al comma 2, relative 
ai gas climalteranti, sono utilizzate per assicurare 
l'integrazione e la coerenza tra le politiche regionali 
in materia di tutela della qualità dell'aria ambiente e di 
produzione e consumo di energia. 
4. L'IRSE è parte integrante del sistema informativo 
regionale ed è realizzato e gestito nel rispetto dei criteri 
tecnici stabiliti dalle disposizioni attuative di cui all'articolo 
8, comma 5, del d.lgs. 351/1999 e di cui all'articolo 
281, comma 8, del d.lgs. 152/2006, nonché della l.r. 
54/2009. 
5. I gestori degli impianti individuati ai sensi del 
comma 6, lettera a), sono tenuti ad inviare annualmente 
alla Regione ed alle province, per l'implementazione e 
l'aggiornamento dell'IRSE e degli inventari provinciali 
delle sorgenti di emissione, i dati e le informazioni di cui 
al medesimo comma 6, lettera b). 
6. La Giunta regionale, con proprie deliberazioni: 
a) stabilisce le soglie di emissione prodotte annualmente 
sulla base delle quali vengono individuati gli 
impianti di cui al comma 5; 

b) individua i dati e le informazioni sulle emissioni 
prodotte dagli impianti di cui alla lettera a), che i gestori 
sono tenuti a trasmettere alla Regione ed alle province, 
nonché le relative modalità di trasmissione; 

c) approva indirizzi per l'organizzazione ed il coordinamento 
degli inventari provinciali delle sorgenti di 
emissione di cui all'articolo 281, comma 8, del d.lgs. 
152/2006, che fanno parte integrante del sistema informativo 
regionale, nel rispetto dei criteri stabiliti dalla 
normativa statale per l'elaborazione dei medesimi inventari. 


7. L'IRSE è aggiornato ogni due anni; a seguito di 
ogni aggiornamento, la Giunta regionale predispone e 
pubblica sul proprio sito web, un rapporto sull'entità 
e la distribuzione spaziale e temporale delle sostanze 
inquinanti e dei gas climalteranti emessi nel territorio 
regionale. 

Art. 7 
Rapporto annuale sulla qualità dell'aria ambiente e 
informazione al pubblico 


1. Entro il 31 maggio di ogni anno, la Giunta regionale 
predispone un rapporto sulla qualità dell'aria ambiente, 
sulla base dei dati trasmessi dall'ARPAT che vengono 
acquisiti tramite la rete regionale di rilevamento e raccolti 
nel SIRA. 
2. La Regione, le province ed i comuni, in relazione 
alle proprie competenze, mettono regolarmente a 
disposizione del pubblico e degli organismi interessati 
informazioni aggiornate sulla qualità dell'aria ambiente 
secondo quanto previsto dalla normativa statale e nel 
rispetto del decreto legislativo 19 agosto 2005, n. 195 
(Attuazione della direttiva 2003/4/CE sull'accesso del 
pubblico all'informazione ambientale). 
Capo III 
Strumenti di programmazione 


Art. 8 
Valutazione della qualità dell'aria ambiente e 


classificazione del territorio regionale 

1. La Giunta regionale effettua la valutazione della 
qualità dell'aria ambiente secondo quanto previsto 
dall'articolo 6 del d.lgs. 351/1999 e dall'articolo 4 
del d.lgs. 152/2007, nonché, con riferimento all'ozono, 
secondo quanto previsto dall'articolo 6 del d.lgs. 
183/2004. 
2. Sulla base della valutazione della qualità dell'aria 
ambiente di cui al comma 1, la Giunta regionale classifica 
il territorio regionale nelle zone e agglomerati di cui 
all'articolo 2, comma 2, lettera a), con riferimento: 

a) ai valori limite, alle soglie di allarme e al margine 
di tolleranza stabiliti con il decreto ministeriale di cui 
all'articolo 4 del d.lgs. 351/1999; 

b) ai valori bersaglio, obiettivi a lungo periodo ed alle 
soglie di allarme di cui al d.lgs. 183/2004; 

c) ai valori obiettivo di cui al d.lgs. 152/2007. 

3. La Giunta regionale individua altresì le zone e 
agglomerati di cui all'articolo 2, comma 2, lettera a), 
ove sono necessarie misurazioni della qualità dell'aria 
ambiente in siti fissi, eventualmente da integrare con 
tecniche di modellizzazione, ovvero sono possibili misurazioni 
indicative in conformità alla normativa nazionale 
di cui al comma 1. 

4. La classificazione di cui al comma 2, è riesaminata 


almeno ogni cinque anni e comunque ogniqualvolta si 

verifichino cambiamenti significativi delle emissioni 
prodotte tali da modificare le concentrazioni di inquinanti 
presenti nell'aria ambiente. 

Art. 9 
Piano regionale per la qualità dell'aria ambiente 


1. Il piano regionale per la qualità dell'aria ambiente, 
di seguito denominato "piano", è lo strumento di programmazione 
con il quale la Regione, in attuazione delle 
priorità definite nel programma regionale di sviluppo 
(PRS) e degli indirizzi contenuti nel piano regionale di 
azione ambientale (PRAA), istituito con l.r. 14/2007, 
persegue una strategia regionale integrata sulla tutela 
della qualità dell'aria ambiente e sulla riduzione delle 
emissioni dei gas climalteranti. 

2. Il piano regionale per la qualità dell'aria ambiente 
è piano intersettoriale ai sensi dell'articolo 10 della l.r. 
49/1999, nonché atto di governo del territorio ai sensi 
dell'articolo 10 della legge regionale 3 gennaio 2005, 
n. 1 (Norme per il governo del territorio); esso ha una 
durata corrispondente a quella del PRS ed è aggiornato 
qualora necessario in relazione all'evoluzione del quadro 
conoscitivo e normativo di riferimento. 
3. Ai fini di cui al comma 1, il piano, nel rispetto di 
quanto previsto dalla normativa statale e comunitaria: 

a) definisce il quadro conoscitivo relativo allo stato 
della qualità dell'aria ambiente ed alle sorgenti di emissione; 


b) stabilisce obiettivi generali, finalità e detta indirizzi 
per l'individuazione e l'attuazione delle azioni e 
misure per il risanamento, o il miglioramento, ovvero 
il mantenimento della qualità dell'aria ambiente che si 
rendono necessarie in relazione alla classificazione di 
cui all'articolo 8, comma 2, anche ai fini della lotta ai 
cambiamenti climatici; 

c) contiene le prescrizioni di cui all'articolo 10, 
comma 3; 

d) definisce il quadro delle risorse attivabili; 

e) individua i valori limite di emissione e le prescrizioni 
di cui agli articoli 271, commi 4 e 5, e 281, comma 
10, del d.lgs. 152/2006; 

f) individua le limitazioni, divieti e prescrizioni 
sull'uso dei combustibili di cui all'allegato decimo alla 
parte quinta del d.lgs. 152/2006; 

g) individua le zone di particolare pregio naturalistico 
di cui all'articolo 271, comma 9, lettera b), del d.lgs. 
152/2006; 

h) assicura l'integrazione ed il raccordo tra gli strumenti 
della programmazione regionale di settore; 

i) promuove programmi di informazione, sensibilizzazione 
e formazione per i cittadini, nonché la ricerca e 
l'innovazione. 

4. Gli obiettivi, le finalità e gli indirizzi di cui al 
comma 3, lettera b), sono articolati in settori di intervento, 
con particolare riferimento a quelli della sanità, della 
mobilità, dei trasporti, dell'energia, delle attività produttive, 
delle politiche agricole e della gestione dei rifiuti. 

Art. 10 
Procedure per l'approvazione del piano e raccordo con 
gli atti della programmazione regionale settoriale e 


locale e con gli atti della pianificazione territoriale 

1. Il piano, le modifiche e gli aggiornamenti dello 
stesso sono approvati secondo il procedimento di cui al 
titolo II della l.r. 1/2005. 

2. Gli obiettivi generali, le finalità e gli indirizzi di 
cui all'articolo 9, comma 3, lettera b), costituiscono 

obiettivi, finalità ed indirizzi anche degli altri piani e 

programmi regionali di settore e la loro individuazione è 
il risultato di un processo di condivisione e integrazione 
delle politiche. 

3. Le prescrizioni del piano che incidono sull'assetto 
costituito dagli strumenti della pianificazione territoriale 
in vigore, determinando modifiche o variazioni di essi, 
fanno parte del piano di indirizzo territoriale quali prescrizioni 
di cui all'articolo 48, comma 4, lettera b), della 

l.r. 1/2005. 
Art. 11 
Attuazione del piano 


1. L'attuazione in forma integrata degli obiettivi, 
finalità ed indirizzi di cui all'articolo 9, comma 3, lettera 

b), attraverso l'individuazione delle azioni e misure di 
risanamento, miglioramento e mantenimento della qualità 
dell'aria ambiente, è demandata: 

a) alle deliberazioni annuali di cui all'articolo 10 bis 

della l.r. 49/1999, con cui la Giunta regionale specifica 

gli obiettivi operativi, individua le modalità di intervento 

e definisce le risorse, provvedendo altresì ad aggiornare 

il quadro conoscitivo di riferimento; 

b) agli atti della programmazione locale di cui all'articolo 
11 della l.r. 49/1999; 

c) ai PAC di cui all'articolo 12. 

2. Entro il 30 giugno di ogni anno, la Giunta regionale 
presenta al Consiglio regionale un documento di 
monitoraggio e valutazione sullo stato di realizzazione e 
sui risultati dell'attuazione del piano. 
Art. 12 
Piano di azione comunale (PAC) 


1. Sulla base della valutazione della qualità dell'aria 
ambiente e della classificazione delle zone e agglome


rati di cui all'articolo 8, la Giunta regionale individua 
i comuni tenuti all'elaborazione ed approvazione del 
PAC. 

2. In attuazione degli obiettivi, finalità ed indirizzi di 
cui all'articolo 9, comma 3, lettera b), il PAC individua: 

a) gli interventi strutturali; 

b) gli interventi contingibili da porre in essere solo 
nelle situazioni a rischio di superamento di cui all'articolo 
13, comma 2. 

3. Gli interventi strutturali di cui al comma 2, lettera 
a), sono interventi di natura permanente finalizzati al 

miglioramento nonché al mantenimento della qualità 
dell'aria ambiente attraverso la riduzione delle emissioni 
antropiche nell'atmosfera. 

4. Gli interventi contingibili di cui al comma 2, lettera 
b), sono interventi di natura transitoria che producono 
effetti nel breve periodo, finalizzati a limitare il rischio 
dei superamenti dei valori limite e delle soglie di allarme 
stabilite dalla normativa nazionale, attraverso la riduzione 
delle emissioni antropiche in atmosfera. 

5. I comuni tenuti all'approvazione del PAC adeguano 
agli interventi , di cui al comma 2, i rispettivi regolamenti 
edilizi, i piani urbani della mobilità di cui all'articolo 
22 della legge 24 novembre 2000, n. 340 (Disposizioni 
per la delegificazione di norme e per la semplificazione 
di procedimenti amministrativi - legge di semplificazione 
1999), i piani urbani del traffico di cui all'articolo 36 
del decreto legislativo 30 aprile 1992, n. 285 (Nuovo 
codice della strada) e, ove ne sia prevista l'adozione, i 
piani degli orari di cui all'articolo 3 della legge regionale 
22 luglio 1998, n. 38 (Governo del tempo e dello spazio 
urbano e pianificazione degli orari della città). 

6. Le province assicurano il coordinamento dei 
comuni, ricadenti nel territorio di competenza, per l'elaborazione 
ed attuazione dei PAC, nel rispetto degli indirizzi 
di cui all'articolo 2, comma 2, lettera f). 
7. La Giunta regionale promuove l'attuazione degli 
interventi di cui al comma 2, anche mediante la concessione 
di appositi contributi. 
8. I comuni di cui al comma 1, che non hanno provveduto 
all'approvazione dei rispettivi PAC non sono 
ammessi ai contributi regionali, ovvero a quelli nazionali 
e comunitari erogati dalla Regione, volti a finanziare 
interventi, azioni o misure in materia di tutela della qualità 
dell'aria ambiente. 

Art. 13 
Gestione delle situazioni a rischio di superamento dei 
valori limite e delle soglie di allarme 


1. L'ARPAT, nel rispetto delle linee guida di cui 
all'articolo 2, comma 2, lettera g), elabora un rapporto 
sui livelli dei principali inquinanti monitorati dalla 
rete regionale; tale rapporto è trasmesso alla Giunta 
regionale, alle province e ai comuni di cui all'articolo 
12, comma 1, e alle aziende USL competenti per territorio. 
2. Nel rapporto di cui al comma 1, sono indicate le 
situazioni a rischio di superamento delle soglie di allarme 
e dei valori limite fissati dalla normativa statale che 

vengono individuate nel rispetto dei criteri di cui all'articolo 
2, comma 2, lettera g). 

3. I comuni nel cui territorio sono individuate le 
situazioni di rischio di cui al comma 2, mettono in atto 
gli interventi contingibili di cui all'articolo 12, comma 2, 
lettera b), tenuto conto degli eventuali effetti sul tessuto 
economico e sociale e delle previste condizioni meteoclimatiche. 
Art. 14 
Poteri sostitutivi 


1. In caso di inosservanza delle norme della presente 
legge e del piano regionale per la qualità dell'aria da 
parte dei comuni, la Regione può esercitare i poteri sostitutivi 
ai sensi della normativa vigente. 
Capo IV 

Disposizioni finanziarie 

Art. 15 

Norma finanziaria 

1. Le risorse per l'attuazione degli interventi di 
cui alla presente legge sono definite, in coerenza con 

gli stanziamenti di bilancio, con il piano di cui all'articolo 
9. 

Capo V 
Regolamento di attuazione 


Art. 16 
Regolamento di attuazione 


1. La Giunta regionale approva, con apposito regolamento, 
le modalità per la richiesta e il rilascio delle 
autorizzazioni di cui all'articolo 3, comma 1, lettera a), 
e le modalità tecniche per lo svolgimento dei controlli di 
cui all'articolo 3, comma 1, lettera b). 
2. Il regolamento di attuazione è approvato dalla 
Giunta regionale entro centottanta giorni dalla data di 
entrata in vigore della presente legge. 


Capo VI 

Disposizioni finali e transitorie 

Art. 17 
Disposizioni transitorie 


1. Fino all'approvazione del piano di cui all'articolo 
9, mantiene efficacia il piano regionale di risanamento 

e mantenimento della qualità dell'aria approvato con 
deliberazione del Consiglio regionale 25 giugno 2008, n. 
44, in attuazione della normativa nazionale in materia di 
tutela della qualità dell'aria ambiente. 

2. Fino all'individuazione dei valori limite e delle 
prescrizioni per gli impianti nuovi o anteriori al 2006 ai 
sensi dell'articolo 271, comma 5, del d.lgs. 152/2006, le 
province stabiliscono nell'ambito dell'autorizzazione i 
valori limite di emissione e le prescrizioni nel rispetto di 
quanto previsto all'articolo 271 medesimo. A tal fine, le 

province tengono conto delle eventuali indicazioni formulate 
dal comitato regionale di coordinamento. 

3. Entro sessanta giorni dalla data di entrata in vigore 
della presente legge, la Giunta regionale individua i 
comuni di cui all'articolo 12, comma 1. 
4. Entro centottanta giorni dalla data di entrata in 
vigore della presente legge, la Giunta regionale approva 
le linee guida ed i criteri di cui all'articolo 2, comma 2, 
lettera g) e gli indirizzi per il coordinamento provinciale 
di cui all'articolo 2, comma 2, lettera f). 
5. I comuni individuati ai sensi del comma 3, provvedono 
all'approvazione dei rispettivi PAC entro centottanta 
giorni dalla pubblicazione sul Bollettino ufficiale della 

Regione Toscana delle linee guida, criteri ed indirizzi di 
cui al comma 4. 

Art. 18 
Abrogazioni 


1. Sono abrogate le seguenti leggi e disposizioni: 
a) legge regionale 5 maggio 1994, n. 33 (Norme per 
la tutela della qualità dell'aria); 

b) legge regionale 3 febbraio 1995, n. 19 (Modifica 

della legge regionale 5 maggio 1994, n. 33 "Norme per 
la tutela della qualità dell'aria"); 
c) legge regionale 13 agosto 1998, n. 63 (Norme in 
materia di zone a rischio di episodi acuti di inquinamento 

atmosferico e modifiche alla L.R. 5 maggio 1994, n. 33); 

d) articoli 1 e 2 della legge regionale 2 aprile 2002, 

n. 12 (Modifiche alla legge regionale 13 agosto 1998, n. 
63 "Norme in materia di zone a rischio di episodi acuti 

di inquinamento atmosferico e modifiche alla legge 

regionale 5 maggio 1994, n. 33" e alla legge regionale 
21 dicembre 2001, n. 64 "Norme sullo scarico di acque 
reflue e ulteriori modifiche alla legge regionale 1° dicembre 
1998, n. 88"). 

La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 11 febbraio 2010 

La presente legge è stata approvata dal Consiglio regionale 
nella seduta del 27.01.10. 


