



LEGGE REGIONALE 21 giugno 2010, n. 38 

Modifiche alla legge regionale 8 gennaio 2009, n. 1 
(Testo unico in materia di organizzazione e ordinamento 
del personale). 

Il Consiglio regionale ha approvato 
Il Presidente della Giunta 
promulga 


la seguente legge: 



PREAMBOLO 

Il Consiglio regionale 

Visto l'articolo 117, quarto comma, della Costituzione; 


Visto l'articolo 14 dello Statuto regionale; 

Vista la legge regionale 5 febbraio 2008, n. 4 (Autonomia 
dell'Assemblea legislativa regionale); 

Vista la legge regionale 8 gennaio 2009, n. 1 (Testo 
unico in materia di organizzazione e ordinamento del 
personale). 

Considerato quanto segue: 

1. La l.r. 1/2009 prevede attualmente che il rapporto 
di lavoro dei responsabili delle strutture speciali di supporto 
agli organismi politici ed ai gruppi del Consiglio 
regionale, ove reclutati nell'ambito dei dipendenti regionali, 
sia regolato mediante contratto di diritto privato 
a tempo determinato, la cui sottoscrizione comporta la 
novazione del rapporto di lavoro in atto; 
2. La stessa legge prevede, invece, che il restante 
personale, sempre ove reclutato tra il personale regionale, 
sia assegnato a tali strutture di supporto mediante 
ordine di servizio, senza modificazione del regime contrattuale; 
3. Al fine di consentire una uniforme organizzazione 
delle suddette strutture di supporto, appare opportuno 
estendere la disciplina prevista per i responsabili anche 
agli altri dipendenti regionali addetti alle medesime 
strutture e, quindi, modificare ed integrare le disposizioni 
contenute negli articoli 53 e 56 della l.r. 1/2009, 
in modo da prevedere che anche il restante personale 
proveniente dalla Regione sia assunto presso le strutture 
politiche ed i gruppi consiliari con contratto di diritto 
privato e novazione del rapporto; 
4. Analogamente, per il personale addetto alle medesime 
strutture proveniente da altre amministrazioni, è 
opportuno prevedere, in via preferenziale, una uguale 
disciplina contrattuale, ove ciò sia possibile sulla base 
dell'ordinamento di provenienza, ferma restando, in via 
subordinata, la possibilità che, ove l'ordinamento di provenienza 
non consenta tale soluzione, a detto personale 
continui ad applicarsi il già vigente regime di comando; 

5. Per evitare eventuali dubbi interpretativi circa il 
regime applicabile al rapporto di lavoro del personale 
regionale già attualmente assegnato alle strutture di 
supporto agli organismi politici ed ai gruppi consiliari, è 
opportuno esplicitare in una specifica norma finale che, 
sulla base del principio "tempus regit actum", i rapporti 
già instaurati in base alla disciplina vigente restano regolati 
dalla medesima; 
6. Sotto un diverso profilo, si ritiene opportuno 
modificare anche le disposizioni relative alla struttura 
di supporto al gruppo misto, adeguandone la dotazione 
organica e prevedendo anche per tale struttura la figura 
di un responsabile. 
Approva la presente legge 

Art. 1 
Modifiche all'articolo 53 della l.r. 1/2009 


1. La lettera b) del comma 1 dell'articolo 53 della 
legge regionale 8 gennaio 2009, n. 1 (Testo unico in 
materia di organizzazione e ordinamento del personale), 
è sostituita dalla seguente: 
"b) tra il personale a tempo indeterminato dipendente 
di altra pubblica amministrazione, previo collocamento 
in aspettativa o in posizione di fuori ruolo, reclutato con 
contratto a tempo determinato. Nel caso in cui l'ordinamento 
dell'amministrazione di provenienza non consenta 
il collocamento in aspettativa o in posizione fuori 
ruolo, il personale è reclutato mediante comando presso 
la Regione;". 

2. Al comma 3 dell'articolo 53 della l.r. 1/2009 le 
parole: ", lettere b) e c)" sono abrogate. 
3. Al comma 4 dell'articolo 53 della l.r. 1/2009 le 
parole: ", lettere b) e c)" sono abrogate. 
4. Il comma 6 dell'articolo 53 della l.r. 1/2009 è sostituito 
dal seguente: 
"6. Il trattamento economico, normativo e disciplinare 
del personale di cui al comma 1, è disciplinato 
dalle disposizioni legislative e contrattuali in vigore per 
il personale regionale a tempo indeterminato in quanto 
applicabili.". 

5. Dopo il comma 8 dell'articolo 53 della l.r. 1/2009 
è aggiunto il seguente: 
"8 bis. Al personale di cui al comma 1, lettera a), si 
applicano le disposizioni di cui all'articolo 51, commi 8, 
10 e 12.". 

Art. 2 
Modifiche all'articolo 56 della l.r. 1/2009 



1. La lettera b) del comma 1 dell'articolo 56 della l.r. 
1/2009 è sostituita dalla seguente: 
"b) tra il personale a tempo indeterminato dipendente 
di altra pubblica amministrazione, previo collocamento 
in aspettativa o in posizione di fuori ruolo, reclutato con 
contratto a tempo determinato. Nel caso in cui l'ordinamento 
dell'amministrazione di provenienza non consenta 
il collocamento in aspettativa o in posizione di fuori 
ruolo, il personale è reclutato mediante comando presso 
la Regione;". 

2. Il comma 2 dell'articolo 56 della l.r. 1/2009 è 
abrogato. 
3. Al comma 3 dell'articolo 56 della l.r. 1/2009 le 
parole: "I dipendenti regionali assegnati ai gruppi consiliari 
sono posti" sono sostituite dalle seguenti: "Il personale 
di cui al comma 1 è posto". 
4. Al comma 6 dell'articolo 56 della l.r. 1/2009 il 
periodo compreso tra le parole ", lettera b)" e "consiliari," 
è abrogato. 
5. Dopo il comma 14 dell'articolo 56 della l.r. 1/2009 
è aggiunto il seguente: 
"14 bis. Al personale di cui al comma 1, lettera a), si 
applicano le disposizioni di cui all'articolo 51, commi 8, 
10 e 12.". 

Art. 3 
Modifiche all'articolo 59 della l.r. 1/2009 


1. L'articolo 59 della l.r. 1/2009 è sostituito dal 
seguente: 
"Art. 59 
Struttura speciale di segreteria del gruppo misto 

1. Per il gruppo misto, di cui all'articolo 16, comma 3, 
dello Statuto, la dotazione organica della struttura speciale 
di segreteria è costituita: 
a) da un responsabile, a cui spetta il trattamento 
economico non superiore a quello spettante ai dipendenti 
regionali inquadrati nella categoria D, posizione 
economica D3; 

b) da una unità di personale, a cui spetta il trattamento 
economico non superiore a quello spettante ai dipendenti 
regionali inquadrati nella categoria C, posizione 
economica C1; 

c) da una ulteriore unità di personale per ogni consigliere 
componente del gruppo, individuata su richiesta 
nominativa del componente stesso e a cui spetta il trattamento 
economico non superiore a quello spettante ai 
dipendenti regionali inquadrati nella categoria B, posizione 
economica B3. 

2. Ferme restando le disposizioni di cui agli articoli 
da 55 a 58, le funzioni del presidente del gruppo previste 
dall'articolo 56, sono attribuite, nei confronti di ciascuna 
unità di personale di cui al comma 1, lettera c), al componente 
del gruppo misto che ha fatto richiesta di tale 
unità di personale.". 

Art. 4 

Norma finale 

1. Al rapporto di lavoro del personale regionale 
già assegnato, al momento dell'entrata in vigore della 
presente legge, alle strutture di supporto agli organismi 
politici del Consiglio regionale ed ai gruppi consiliari, 
continua ad applicarsi la disciplina vigente alla data di 
tale assegnazione. 
La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 21 giugno 2010 

La presente legge è stata approvata dal Consiglio regionale 
nella seduta del 09.06.10. 


