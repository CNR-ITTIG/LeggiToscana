 

LEGGE REGIONALE 30 dicembre 2010, n. 67 

Modifiche alla legge regionale 24 febbraio 2005, n. 
40 (Disciplina del servizio sanitario regionale). 

Il Consiglio regionale ha approvato 
Il Presidente della Giunta 
promulga 

la seguente legge: 

 

PREAMBOLO 

Il Consiglio regionale 

Visto l'articolo 117, commi terzo e quarto, della Costituzione; 


Visto l'articolo 4, comma 1, lettera z), dello Statuto 
regionale; 

Vista la legge regionale 24 febbraio 2005, n. 40 
(Disciplina del servizio sanitario regionale); 

Visto il decreto legislativo 27 ottobre 2009, n. 150 
(Attuazione della legge 4 marzo 2009, n. 15 in materia 
di ottimizzazione della produttività del lavoro pubblico 
e di efficienza e trasparenza delle pubbliche amministrazioni); 


Considerato quanto segue: 

1. Occorre dare attuazione all'articolo 31, comma 2, 
del decreto legislativo 27 ottobre 2009, n. 150 (Attuazione 
della legge 4 marzo 2009, n. 15, in materia di 
ottimizzazione della produttività del lavoro pubblico 
e di efficienza e trasparenza delle pubbliche amministrazioni), 
relativamente alla valutazione del personale 
nell'ambito del servizio sanitario regionale. La norma 
prevede l'attribuzione alla Giunta regionale del compito 
di definire con propria deliberazione il numero delle 
fasce di merito in cui collocare il personale, secondo il 
criterio di valorizzazione del merito; 
Approva la presente legge 

Art. 1 
Modifiche all'articolo 10 della l.r 40/2005 


1. Dopo il comma 4 dell'articolo 10 della legge 
regionale 24 febbraio 2005, n. 40 (Disciplina del servizio 
sanitario regionale), è inserito il seguente: 
"4 bis. Nel rispetto dei principi fondamentali stabiliti 
dalla normativa nazionale vigente, la Giunta regionale, 
previo confronto con le organizzazioni sindacali, impartisce 
indirizzi con propria deliberazione alle aziende ed 
agli enti del servizio sanitario regionale ai fini dell'implementazione 
del sistema di valutazione del personale 
del servizio sanitario regionale. In particolare la Giunta 
regionale definisce il numero delle fasce di merito, in 
misura non inferiore a tre. Il personale viene collocato 
nelle fasce di merito in base ai risultati del sistema di 
valutazione, secondo criteri di valorizzazione del merito.". 


2. Dopo il comma 4 bis dell'articolo 10 della l.r. 
40/2005 è inserito il seguente: 
"4 ter. La Giunta regionale impartisce altresì indirizzi 
con propria deliberazione al fine dell'adeguamento dei 
nuclei di valutazione già esistenti all'interno delle aziende 
sanitarie e degli enti del servizio sanitario regionale ai 
principi dettati dalla normativa nazionale vigente in tema 
di organismi indipendenti di valutazione.". 

3. Dopo il comma 4 ter dell'articolo 10 della l.r. 
40/2005 è inserito il seguente: 
"4 quater. Le aziende e gli enti del servizio sanitario 
regionale adeguano i contratti collettivi integrativi alle 
disposizioni della presente legge e agli atti di indirizzo 
di cui ai commi 4 bis e 4 ter, nei termini previsti dalla 
normativa nazionale vigente.". 

La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 30 dicembre 2010 

La presente legge è stata approvata dal Consiglio regionale 
nella seduta del 22.12.2010. 

 


