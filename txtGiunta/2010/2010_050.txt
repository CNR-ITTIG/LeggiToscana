
LEGGI E REGOLAMENTI REGIONALI 

LEGGE REGIONALE 6 ottobre 2010, n. 50 

Disciplina dell'attività di cattura di uccelli da richiamo 
appartenenti alle specie cacciabili per l'anno 
2010 ai sensi dell'articolo 4 della legge 11 febbraio 
1992, n. 157 (Norme per la protezione della fauna 
selvatica omeoterma e per il prelievo venatorio) e 
dell'articolo 34 della legge regionale 12 gennaio 1994, 

n. 3 (Recepimento della legge 11 febbraio 1992, n. 157 
"Norme per la protezione della fauna selvatica omeoterma 
e per il prelievo venatorio"). 
Il Consiglio regionale ha approvato 
Il Presidente della Giunta 
promulga 

la seguente legge: 



PREAMBOLO 

Il Consiglio regionale 

Visto l'articolo 117, quarto comma, della Costituzione; 


Vista la direttiva 2009/147/CE del Parlamento europeo 
e del Consiglio del 30 novembre 2009 concernente 
la conservazione degli uccelli selvatici (versione codificata); 


Vista la legge 11 febbraio 1992, n. 157 (Norme per 
la protezione della fauna selvatica omeoterma e per il 
prelievo venatorio); 

Vista la legge regionale 12 gennaio 1994, n. 3 (Recepimento 
della legge 11 febbraio 1992, n. 157 "Norme 
per la protezione della fauna selvatica omeoterma e per 
il prelievo venatorio"); 

Visto il regolamento emanato con decreto del Presi


dente della Giunta regionale 25 febbraio 2004, n. 13/R 
(Testo unico dei regolamenti regionali di attuazione della 
legge regionale 12 gennaio 1994, n. 3); 

Considerato quanto segue: 

1. La l. 157/1992 prevede, all'articolo 4, comma 3, 
che: "l'attività di cattura per l'inanellamento e per la cessione 
a fini di richiamo può essere svolta esclusivamente 
da impianti della cui autorizzazione siano titolari le province 
e che siano gestiti da personale qualificato e valutato 
idoneo dall'Istituto nazionale per la fauna selvatica. 
L'autorizzazione alla gestione di tali impianti è concessa 
dalle regioni su parere dell'Istituto nazionale per la fauna 
selvatica, il quale svolge altresì compiti di controllo e di 
certificazione dell'attività svolta dagli impianti stessi e 
ne determina il periodo di attività"; 

2. La Toscana conta oltre centomila cacciatori, di 
cui il 32,5 per cento svolge la caccia nei confronti della 
selvaggina migratoria; 
3. La Regione Toscana già dal 2005 ha organizzato 
un archivio informatico, presso le amministrazioni provinciali, 
in cui sono regolarmente censiti e registrati tutti 
gli uccelli da richiamo in possesso dei cacciatori toscani 
e che prevede l'aggiornamento di qualunque variazione 
(nuovi acquisti, cessioni, decessi); 
4. Presso le province sono presenti inoltre gli elenchi 
di tutti gli allevamenti di uccelli da richiamo autorizzati 
sul territorio regionale; 
5. L'obiettivo della Regione Toscana è quello di 
tendere al raggiungimento della piena autonomia nella 
produzione di richiami vivi attraverso gli allevamenti; 
6. Per raggiungere il suddetto obiettivo è stato avviato 
un processo tendente al raggiungimento della piena autosufficienza, 
come risulta dall'aumento della consistenza 
degli allevamenti che si è verificato negli ultimi anni; 

7. La disponibilità degli uccelli da utilizzare come 
richiami vivi, risulta essere ancora insufficiente rispetto 
al fabbisogno accertato, in rapporto al numero dei 
cacciatori e al quantitativo di richiami utilizzabile da 
ciascuno di essi; 
8. I tempi di utilizzazione delle stesse sono espressamente 
indicati dalla terza decade di settembre e non oltre 
la terza decade di dicembre, a seconda delle specie per le 
quali è fissato un contingente totale regionale e , quindi, 
per ogni singola provincia; 

9. Il numero degli impianti di cattura è in continua 
diminuzione dal 1998 ad oggi come indicato di seguito: 
Anno Impianti 
1998 34 
1999 33 
2000 27 
2001 13 
2002 17 
2003 12 
2004 16 
2005 15 

Segue tabella 


2006 14 
2007 14 
2008 15 
2009 15 

10. Anche il numero degli uccelli catturabili si è fortemente 
ridotto negli anni passando dai 15.995 del 1998 
ai 5.090 del 2010; 
11. Non esiste al momento altra condizione soddisfacente 
a fronte delle richieste pervenute, se non quella 
del metodo delle catture regolate dalla nota dell'Istituto 
superiore per la prevenzione e ricerca ambientale 
(ISPRA) del 15 aprile 1998 n. 2539/T-A62, mediante la 
quale vengono dettate fra l'altro le norme generali per 
l'attivazione e la gestione degli impianti di cattura di 
uccelli a fini di richiamo; 

12. Pur non essendo necessaria per le specie cacciabili 
la determinazione delle piccole quantità, la Regione 
Toscana ha individuato in 365 esemplari di cesena, 910 
di merlo, 1955 di tordo bottaccio, 1880 di tordo sassello 
i capi da catturare, rilevabili sicuramente come piccole 
quantità. Tali esemplari, previsti dall'articolo 4 della l. 
157/1992, si riferiscono a specie cacciabili e considerate 
in buono stato di conservazione, espressamente elencate 
nell'allegato II parte A della dir. 2009/147/CE; 
13. Ogni titolare dell'impianto è stato preventivamente 
abilitato con specifico esame dall'ISPRA e le persone 
abilitate per ogni impianto con limiti specifici di attività 
sono state indicate dalle singole disposizioni provinciali 
e regionale riferentisi al protocollo di gestione in atto. 
Gli operatori prescelti eseguono quindi controlli rigorosi 
e compiono dette funzioni per conto delle province con 
finalità meramente pubbliche; 

14. La decisione del Consiglio di Stato n. 2698/2003 
riconosce alle regioni la competenza, nel rispetto dei 
quantitativi di uccelli da catturare indicati dall'ISPRA, di 
determinare il numero di impianti di cattura; 
15. La nota 8804/T-A62 del 12 gennaio 1998 con la 
quale l'ISPRA, su richiesta della Regione, ha riaffermato 
la selettività delle reti impiegate per la cattura degli 
uccelli; 
16. Le reti sono state prescelte sulla base della nota 
del Ministero delle risorse agricole, alimentari e forestali 
del 22 novembre 1996, fondata sul parere specificamente 
redatto dall'ISPRA che legittima il loro uso per l'esclusiva 
cattura degli uccelli da usare quali richiami: mezzo 
selettivo, che consente anche l'immediato rilascio di 
quelle specie di cui non è ammessa la cattura. Dette reti 
devono avere una maglia che ne favorisce la selettività; 

17. La selettività di tali mezzi sia dal punto di vista 
soggettivo (presenza di operatore qualificato ed abilitato) 

sia dal punto di vista oggettivo (maglie delle reti non 
inferiori a millimetri 32 di lato per quelle verticali e millimetri 
20 per quelle orizzontali); 

18. Non si tratta né di atto di caccia né di prelievo 
venatorio tesi entrambi alla soppressione della preda, ma 
unicamente di attività tesa alla acquisizione di un modestissimo 
contingente di uccelli vivi, suddiviso per specie 
(per uso di richiamo e per le esposizioni nelle tradizionali 
ed ultrasecolari competizioni di canto), cacciabili e 
godenti di uno "status" ottimale di conservazione; 

19. A fronte di tale situazione si sta diffondendo il 
preoccupante fenomeno dell'acquisizione illegale di 
uccelli da richiamo con grave danno alle popolazioni 
delle specie di appartenenza. 
20. È necessario intervenire per autorizzare l'attività 
di cattura di uccelli a scopo di richiamo per l'anno 2010, 
autorizzando le amministrazioni provinciali all'attivazione 
dei relativi impianti di cattura. 
Approva la presente legge 

Art. 1 
Finalità 


1. La presente legge ha il fine di disciplinare la cattura 
di uccelli da richiamo appartenenti alle specie cacciabili 
prevista dall'articolo 4 della legge 11 febbraio 1992, 
n. 157 (Norme per la protezione della fauna selvatica 
omeoterma e per il prelievo venatorio) e dall'articolo 
34 della legge regionale 12 gennaio 1994, n. 3 (Recepimento 
della legge 11 febbraio 1992, n. 157 "Norme per 
la protezione della fauna selvatica omeoterma e per il 
prelievo venatorio"). 
Art. 2 
Cattura di uccelli appartenenti alle specie 


cacciabili ai fini di richiamo 

1. Le Province di Arezzo, Firenze, Lucca, Pisa, Pistoia 
e Siena sono autorizzate ad esercitare l'attività di cattura 
di uccelli per la cessione a fini di richiamo per l'anno 
2010, svolta esclusivamente da impianti della cui autorizzazione 
siano titolari le province stesse e che siano 
gestiti da personale qualificato e valutato idoneo dall'Istituto 
superiore per la prevenzione e ricerca ambientale 
(ISPRA), nei quantitativi suddivisi per provincia, per tipo 
di impianto e per specie così come risulta dall'allegato A 
alla presente legge. 

2. Tali impianti devono essere dotati di reti selettive 
rispondenti alle caratteristiche stabilite dalla nota del 
Ministero delle risorse agricole, alimentari e forestali del 
22 novembre 1996. 
3. Gli uccelli dovranno appartenere a specie cacciabili 
ed in buono stato di conservazione e precisamente: 
cesena, merlo, tordo bottaccio e tordo sassello. 
4. L'importo per la cessione degli esemplari catturati 
è di euro 20,00 a soggetto. 

5. L'attività di cattura si effettua dall'entrata in vigore 
della presente legge al 31 dicembre 2010. 
6. Le province, una volta raggiunto il contingente di 
uccelli da catturare assegnato, procedono a sospendere 
l'attività di cattura. 
Art. 3 
Vigilanza e controllo 


1. La vigilanza ed il controllo sull'attività di cattura è 
affidata ai soggetti di cui all'articolo 51 della l.r. 3/1994. 

2. Le province trasmettono entro il 31 gennaio 2011 
all'ISPRA ed al competente ufficio della Giunta regionale 
una relazione sull'attività svolta dai singoli impianti 
di cattura. 
Art. 4 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino ufficiale 

della Regione Toscana. 

La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 6 ottobre 2010 

La presente legge è stata approvata dal Consiglio regionale 
nella seduta del 28.09.2010. 





ALLEGATO A 

Impianti di cattura e contingente massimo degli uccelli da catturare a scopo di 
richiamo suddiviso per specie, per impianto e per provincia, nella stagione 2010 

Provincia -Impianti -Località -Comune Cesena Merlo Tordo bottaccio Tordo sassello Totale 
Arezzo ----------------------------- -------------- ------
Roccolo "S. Francesco" -loc. Casale -Chiusi della Verna 20 60 75 85 240 
Roccolo "Cardi" -loc .Campo Agnese -Loro Ciuffenna 20 60 75 85 240 
Totali provinciali ------------------------------- 40 120 150 170 480 
Firenze ---------------------------- 
--------------------
Roccolo "Arnetoli" - loc. Bocca di Lupo - Reggello 50 60 220 200 530 
Roccolo "Bindi" - loc. Poggio ai Santi - Montaione 20 30 120 70 240 
Roccolo "Tesa di Bafio" -Croce di Camaggio -
Palazzuolo sul Senio 
30 40 100 130 300 
Totali provinciali ------------------------------- 100 130 440 400 1070 
Lucca ---------------------------- 
-------------------
Roccolo "Al Vallino" - loc. Moscheni - Fraz. Massa 
Macinaia - Capannori 
20 60 100 70 250 
Roccolo "Groppola" - loc. Groppola - fraz. Nicciano - 
Piazza al Serchio 
40 80 150 150 420 
Roccolo "Boscacci" - loc. Monte Gallico - Capannori 20 60 100 70 250 
Totali provinciali ------------------------------- 80 200 350 290 920 
Pisa Roccolo 
"Burenca" -loc. Moriolo - San Miniato 15 40 80 70 205 
Roccolo "Toiano" -loc. San Michele - Palaia 15 40 120 100 275 
Totali provinciali -------------------------------- 30 80 200 170 480 
Pistoia Roccolo 
"Gelli" - loc. Poggione - Le Rovine - Pistoia 50 120 275 250 695 
Roccolo "Le Trebbie" - loc. Le Trebbie - Monsummano 
Terme - Pistoia 
30 60 170 150 410 
Roccolo "Uccelliera" - loc. Uccelliera - Abetone 50 120 225 250 645 
Totali provinciali ------------------------------- 130 300 670 650 1750 
Siena ---------------------------- 
-------------------
Roccolo Cortonesi - loc. Confine di Romitorio - 
Montalcino 
10 25 70 80 185 
Roccolo "Piero" - loc. Aiona -Radicondoli 10 25 70 100 205 
Totali provinciali -------------------------------- 20 50 140 180 390 


RIEPILOGO 


Province Cesena Merlo Tordo bottaccio Tordo sassello Totale 
AREZZO 40 120 150 170 480 
FIRENZE 100 130 440 400 1070 
LUCCA 80 200 350 290 920 
PISA 30 80 200 170 480 
PISTOIA 130 300 670 650 1750 
SIENA 20 50 140 180 390 
TOTALI 400 880 1950 1860 5090 
MASSA CARRARA ----LIVORNO 
----PRATO 
----GROSSETO 
----TOTALE 
GENERALE 400 880 1950 1860 5090 

NOTA 
Le province di: Livorno, Massa Carrara, Grosseto e Prato non hanno avuto richieste e non hanno avanzato 
richiesta di attivazione di nessun impianto. 
Le province, nel caso di deficienze di catture di talune specie, possono effettuare fra i loro impianti l'eventuale 
scambio di alcuni uccelli da catturare, senza superare il contingente complessivo provinciale autorizzato. 


