
LEGGE REGIONALE 3 marzo 2010, n. 28 

Misure straordinarie in materia di scarichi nei 
corpi idrici superficiali. Modifiche alla legge regionale 
31 maggio 2006 n. 20 (
Norme per la tutela delle 
acque dall'inquinamento) e alla legge regionale 18 
maggio 1998, n. 25 - (Norme per la gestione dei rifiuti 
e la bonifica dei siti inquinati). 

Il Consiglio regionale ha approvato 
Il Presidente della Giunta 
promulga 

la seguente legge: 



PREAMBOLO 

Visto l'articolo 117, terzo comma, della Costituzione; 


Visto l'articolo 4, comma 1, lettera c) e l'articolo 44 
dello Statuto; 

Visto il decreto legislativo 3 aprile 2006, n. 152 
(Norme in materia ambientale); 

Vista la legge regionale 31 ottobre 2001, n. 53 (Disciplina 
dei commissari nominati dalla Regione); 

Vista la legge regionale 31 maggio 2006, n. 20 
(Norme per la tutela delle acque dall'inquinamento); 

Visto il parere favorevole del Consiglio delle autonomie 
locali espresso nella seduta del 29 gennaio 2010; 

Considerato quanto segue: 

1. Sono presenti in Toscana scarichi di acque reflue 
urbane recapitanti in acque dolci o di transizione provenienti 
da agglomerati maggiori o uguali a duemila 
abitanti equivalenti, nonché scarichi di acque reflue 
urbane recapitanti in acque marino costiere provenienti 
da agglomerati maggiori o uguali a diecimila abitanti 
equivalenti, che non risultano ancora sottoposti a trattamento 
secondario o per cui detto trattamento non risulta 
correttamente dimensionato; 

2. Il mancato adeguamento degli impianti di depurazione 
o il mancato collettamento delle acque reflue urbane 
ad impianti di depurazione determina, in alcuni casi, 
il superamento dei valori limite di emissione previsti 
dall'allegato 5 alla parte III del d.lgs.152/2006; 
3. Il superamento dei valori limite indicati al punto 
2, comporta l'applicazione delle sanzioni previste dalla 
vigente normativa, e, ove tale situazione si protragga nel 

tempo, determina condizioni di non autorizzabilità degli 
scarichi interessati; 

4. È necessario prevenire situazioni di emergenza 
di tipo sanitario e di igiene pubblica che deriverebbero 
dalla chiusura degli scarichi, assicurando la vivibilità dei 
centri abitati interessati; 
5. La competenza relativa alla redazione ed approvazione 
del programma degli interventi del servizio idrico 
integrato, tra cui sono da annoverare gli impianti di 
depurazione, appartiene alle autorità di ambito territoriale 
(AATO), mentre la realizzazione degli stessi compete 
al gestore, secondo quanto previsto nella convenzione 
da questo stipulata con l'AATO di riferimento ai sensi 
dell'articolo 151 del d.lgs. 152/2006; 
6. È necessario che le AATO procedano con la massima 
tempestività all'approvazione di un piano stralcio 
del piano d'ambito, al fine di assicurare la più celere 
realizzazione di tutti gli interventi indifferibili ed urgenti, 
necessari per l'adeguamento degli scarichi delle acque 
reflue urbane con priorità per le situazioni a più alta criticità 
sanitaria e di igiene pubblica; 

7. Gli interventi di cui al punto 6, devono essere 
programmati tenendo conto della necessità di raggiungere 
gli obiettivi di qualità stabiliti dal piano di tutela 
delle acque di cui all'articolo 121 del d.lgs. 152/2006 
e dal piano di gestione di cui all'articolo 1, comma 3 
bis, del decreto legge 30 dicembre 2008 n. 208 (Misure 
straordinarie in materia di risorse idriche e di protezione 
dell'ambiente), convertito in legge, con modificazioni, 
dall'articolo 1, comma 1, della legge 27 febbraio 2009, 

n. 13, oltre che l'obiettivo di cui all'articolo 106, comma 
2, del d.lgs. 152/2006 e a tal fine si assegnano alle AATO 
termini precisi per effettuare le opportune verifiche ed 

eventualmente integrare i piani stralcio con l'inserimento 
degli ulteriori interventi necessari; 

8. È necessario porre in essere tutte le possibili azioni 
per assicurare la realizzazione degli interventi contenuti 
nei piani stralcio, prevedendo in particolare: 
a) l'attribuzione alla Giunta regionale di poteri di 
vigilanza sulla realizzazione degli interventi previsti 
dalla presente legge, nonché di impulso e coordinamento 
dei soggetti interessati alla realizzazione degli stessi; 

b) l'attribuzione alla Giunta regionale di poteri sostitutivi 
in caso di mancata approvazione, nei tempi stabiliti, 
dei piano stralcio da parte delle AATO; 

c) la nomina di un commissario ad acta per la sostituzione 
degli organi inadempienti delle AATO, in caso di 
mancato espletamento, nei tempi stabiliti, degli adempimenti 
necessari per la realizzazione degli interventi. 

9. Data la straordinarietà della situazione ed in considerazione 
del fatto che le risorse finanziarie necessarie 

per la realizzazione in tempi celeri degli interventi di cui 
si tratta, non risultano disponibili attraverso il solo gettito 

tariffario, si rende necessario un concorso finanziario 

aggiuntivo della Regione da escludere dal computo della 
tariffa; 

10. Occorre prevedere che le province, enti competenti 
al rilascio delle autorizzazioni agli scarichi di cui 
si tratta ai sensi dell'articolo 4 della l.r. 20/2006, possano 
rilasciare autorizzazioni provvisorie, per il periodo 
strettamente necessario alla realizzazione delle opere di 
adeguamento del trattamento delle acque reflue urbane, 
in considerazione del fatto che la chiusura degli scarichi 
può determinare situazioni di emergenza sanitaria e di 
igiene pubblica; 

11. Al fine di garantire la tempestiva esecuzione degli 
interventi contenuti nei piani stralcio, la presente legge 
contiene disposizioni acceleratorie, anche in deroga alle 
procedure ordinarie, che pongono, tra l'altro, in capo 
all'AATO, le competenze relative all'approvazione dei 
progetti degli interventi e quelle espropriative; 

12. Per le finalità indicate al punto 11, nei casi in 
cui la realizzazione dell'intervento richieda una variante 

agli strumenti della pianificazione territoriale, occorre 

prevedere una riduzione dei termini per la conclusione 

dell'accordo di pianificazione di cui agli articoli 21, 22 

e 23 della legge regionale 3 gennaio 2005, n. 1 (Norme 
per il governo del territorio); 

13. Per limitare nel tempo gli effetti delle misure 
straordinarie e derogatorie è necessario individuare un 
termine di vigenza delle disposizioni contenute nei capi 
I, II e III; 
14. È opportuno prevedere una dilazione dei tempi 
previsti dalle norme transitorie della l.r. 20/2006 per 
l'autorizzazione allo scarico delle acque meteoriche di 
prima pioggia e contaminate e una semplificazione e 
snellimento dei procedimenti autorizzativi; 

15. La presente legge, inoltre, prevede il differimento 
dei termini previsti dalla l.r. 20/2006 per la predisposizione 
dei programmi degli interventi relativi, rispettivamente, 
agli scaricatori di piena ed alle condotte bianche, 
nonché agli scarichi di acque reflue urbane provenienti 
da agglomerati inferiori a duemila abitanti equivalente. 
Ciò perché si è posta la necessità di rivalutare i termini 
originariamente previsti in considerazione della complessità 
tecnica del contenuto dei suddetti programmi 
ed al fine di renderne coerente la tempistica con quella 
prevista dai piani stralcio per gli interventi più urgenti; 

16. Allo scopo di semplificare e snellire le procedure 
di approvazione dei programmi di interventi 
relativi agli scarichi di acque reflue urbane provenienti 
da agglomerati inferiori a duemila abitanti equivalente, 
viene eliminato il parere dell'Agenzia regionale per la 
protezione ambientale della Toscana (ARPAT), anche in 
considerazione del fatto che tale tipo di attività non è più 
pienamente coerente con il ruolo istituzionale dell'Agenzia, 
così come risultante dalla legge regionale 22 gennaio 
2009 n. 30 (Nuova disciplina dell'Agenzia regionale 
per la protezione ambientale della Toscana "ARPAT"). 
Rimangono invece confermate in capo all'ARPAT le 
attività di controllo e supporto tecnico scientifico agli 
enti titolari di funzioni amministrative e autorizzative in 


materia di scarichi civili e industriali e relativi impianti, 
come previsto nello schema della carta dei servizi e delle 
attività di cui all'allegato A alla l.r. 30/2009; 

17. Sempre con riferimento agli scarichi di acque 
reflue urbane provenienti da agglomerati inferiori a duemila 
abitanti equivalente, si prevede la possibilità che i 
relativi interventi si concludano anche successivamente 
alla scadenza del 31 dicembre 2015, a condizione che 
tale differimento non pregiudichi, in considerazione 
della minor rilevanza dello scarico, il raggiungimento 
dell'obiettivo di qualità del corpo idrico interessato. 
Peraltro, la possibilità di posticipare l'esecuzione di 
questi interventi, consente di realizzare economie e 
liberare risorse nel breve e medio periodo da utilizzare 
per l'inserimento nei piani stralcio di ulteriori interventi 
strategici; 
18. Si rende infine necessario modificare la legge 
regionale 18 maggio 1998, n. 25 (Norme per la gestione 
dei rifiuti e la bonifica dei siti inquinati), al fine di inserire 
un articolo che disciplini, in presenza di un vuoto 
normativo a livello nazionale, la gestione delle acque 
di miniera che, a seguito della cessazione dell'attività 
estrattiva, non risultano assimilabili alle acque reflue 
industriali; 

19. A seguito della cessazione della concessione, le 
acque di miniera devono essere prioritariamente destinate 
al riutilizzo, laddove tecnicamente possibile, e a 
tal fine si prevede che il concessionario sia tenuto ad 
effettuare, oltre alla caratterizzazione e alla valutazione 
degli effetti prodotti sul reticolo idrografico interessato, 
uno studio di fattibilità per il recupero ed il riutilizzo di 
tali acque; 

20. Poiché, per la sicurezza dei siti ove si è svolta 
l'attività estrattiva è necessario assicurare il deflusso 

delle acque di miniera, la presente legge prevede che, 
nelle more dello svolgimento delle indagini di cui al 
punto 17 e della realizzazione degli interventi preordinati 
al riutilizzo, tali acque continuino ad essere immesse nel 
corpo idrico ricettore con il costante monitoraggio delle 
matrici ambientali interessate; 

Si approva la presente legge: 

Capo I 
Disposizioni generali 


Art. 1 
Oggetto della legge 


1. La presente legge dispone misure straordinarie per 
prevenire le situazioni di emergenza sanitaria e di igiene 
pubblica, relative agli scarichi in acque superficiali di 
acque reflue urbane provenienti da agglomerati maggiori 

o uguali a duemila abitanti equivalenti, se recapitanti 
in acque dolci o in acque di transizione, e maggiori o 
uguali a diecimila abitanti equivalenti, se recapitanti in 
acque marino costiere, con particolare attenzione alle 
aree sensibili. 

2. La presente legge contiene altresì modifiche alla 
legge regionale 31 maggio 2006, n. 20 (Norme per la 
tutela delle acque dall'inquinamento) e alla legge regionale 
18 maggio 1998, n. 25 (Norme per la gestione dei 
rifiuti e la bonifica dei siti inquinati). 

Capo II 
Misure straordinarie in materia di 


scarichi nei corpi idrici superficiali 

Art. 2 
Programmazione degli interventi indifferibili 
ed urgenti relativi agli scarichi 


1. Al fine di garantire il pieno rispetto della normativa 
ed il raggiungimento degli obiettivi di qualità stabiliti 
dal piano di tutela delle acque, di cui all'articolo 121 del 
decreto legislativo 3 aprile 2006, n. 152 (Norme in mate-
ria ambientale) e dal piano di gestione di cui all'articolo 
1, comma 3 bis, del decreto legge 30 dicembre 2008, n. 
208 (Misure straordinarie in materia di risorse idriche 
e di protezione dell'ambiente), convertito in legge, con 
modificazioni, dall'articolo 1, comma 1, della legge 27 
febbraio 2009, n. 13, entro tre mesi dall'entrata in vigore 
della presente legge, le autorità di ambito territoriale ottimale 
di cui all'articolo 2 della legge regionale 21 luglio 
1995, n. 81 (Norme di attuazione della legge 5 gennaio 
1994, n. 36 "Disposizioni in materia di risorse idriche"), 
di seguito denominate AATO, provvedono all'approvazione 
di un piano stralcio del piano di ambito, di cui 
all'articolo 149 dello stesso d.lgs. 152/2006. 

2. Il piano stralcio definisce il programma degli interventi 
indifferibili ed urgenti di realizzazione o adeguamento 
degli impianti di depurazione e di collettamento 
ad impianti di depurazione delle acque reflue urbane 
relativi agli scarichi di cui all'articolo 1, comma 1, elencandone 
le priorità e attestandone la copertura economico 
finanziaria. In particolare il piano stralcio specifica: 

a) i termini di conclusione degli interventi, che non 
possono superare i tempi tecnici strettamente necessari e 
comunque il termine del 31 dicembre 2015; 

b) gli adempimenti necessari per la realizzazione di 
ciascun intervento ed il relativo cronoprogramma. 

3. Nel rispetto di quanto previsto ai commi 1 e 2, 
le AATO aggiornano il piano stralcio mediante l'inserimento 
di ulteriori interventi o l'anticipazione di 
quelli già programmati, a seguito del reperimento, anche 
attraverso la stipulazione degli accordi di programma 
di cui all'articolo 12, comma 4, delle necessarie risorse 
finanziarie. 


Art. 3 
Procedure per l'approvazione dei piani stralcio 


1. La Giunta regionale verifica la conformità dei 
piani stralcio e dei relativi eventuali aggiornamenti, 
rispetto agli obiettivi stabiliti dalla normativa vigente in 
materia di risorse idriche e tutela ambientale. 

2. Ai fini di cui al comma 1 ed in deroga a quanto 
previsto dall'articolo 8, comma 3, lettera a) della l.r. 
81/1995: 

a) le AATO inviano i piani stralcio ed i relativi 
aggiornamenti alla Giunta regionale entro dieci giorni 
dalla loro approvazione; 

b) entro quarantacinque giorni dalla ricezione dei 
piani stralcio e dei relativi aggiornamenti la Giunta 
regionale esercita il controllo e prescrive le eventuali 
modifiche anche relative all'individuazione degli interventi 
prioritari; la Giunta regionale si esprime entro lo 
stesso termine anche in caso di mancanza di rilievi; 

c) l'AATO comunica alla Giunta regionale l'accoglimento 
delle prescrizioni di cui alla lettera b), entro sette 
giorni dal ricevimento dei piani stralcio e dei relativi 
aggiornamenti, provvedendo ad apportare le modifiche 
necessarie nei successivi quindici giorni; 

d) ove l'AATO non intenda adeguarsi alle prescrizioni 
di cui alla lettera b), fornisce le proprie controdeduzioni 
alla Giunta regionale entro lo stesso termine di sette 
giorni previsto alla lettera c); 

e) ove la Giunta regionale non ritenga fondate le 
controdeduzioni e intenda provvedere direttamente in 
sostituzione dell'AATO, adegua i piani stralcio e i relativi 
aggiornamenti nei successivi trenta giorni. 

Art. 4 
Disposizioni per le aree sensibili. 
Aggiornamento dei piani stralcio 


1. I piani stralcio sono aggiornati tenendo conto della 
necessità di garantire il raggiungimento, entro sette anni 
dall'identificazione delle aree sensibili, degli obiettivi di 
riduzione del carico di azoto totale e fosforo totale di cui 
all'articolo 106, comma 2, del d.lgs. 152/2006. 

2. Ai fini del conseguimento dell'obiettivo di cui al 
comma 1, entro centottanta giorni dall'entrata in vigore 

della presente legge, le AATO verificano, nel rispetto 

delle direttive tecniche approvate dalla Giunta regionale, 
l'idoneità dei trattamenti in essere nonché di quelli già 
programmati per la scadenza di cui allo stesso comma 1. 

Per la verifica dell'idoneità degli impianti di depurazione 
di acque reflue urbane a carattere prevalentemente industriale, 
di cui alla legge regionale 14 novembre 2008, n. 
61 (Disposizioni per le gestioni degli impianti di fogna


tura e depurazione di acque reflue urbane a carattere 

prevalentemente industriale), le AATO si avvalgono dei 
relativi soggetti gestori. 

3. Entro lo stesso termine di centottanta giorni di cui 
al comma 2, le AATO comunicano alla Giunta regionale 
l'esito della verifica, confermando i rispettivi piani 
stralcio. 

4. Qualora la verifica di cui al comma 2, dimostri 
l'inidoneità dei trattamenti in essere o di quelli programmati, 
le AATO ne danno comunicazione alla Giunta 
regionale entro il medesimo termine di cui al comma 3 e 
provvedono, entro i successivi centottanta giorni, all'aggiornamento 
dei rispettivi piani stralcio integrandoli con 
gli interventi necessari, nel rispetto di quanto previsto 
all'articolo 2, comma 2. 

5. Ove l'area sensibile interessi più AATO, queste 
definiscono d'intesa tra loro le modalità delle verifiche e 

dei successivi adempimenti nel rispetto di quanto previsto 
ai commi 2, 3 e 4. 

6. Agli aggiornamenti dei piani stralcio si applicano 
le disposizioni di cui agli articoli 3, 5 e 6. 
7. Entro sessanta giorni dall'entrata in vigore della 
presente legge, la Giunta regionale con propria deliberazione 
approva le direttive tecniche di cui al comma 2. 
Art. 5 
Potere di vigilanza della Giunta regionale 


1. La Giunta regionale vigila sul rispetto degli adempimenti 
previsti agli articoli 2, 3 e 4 ed esercita funzioni 
di impulso, anche attraverso il coordinamento dei soggetti 
interessati. Essa in particolare monitora: 
a) l'approvazione e l'aggiornamento del piano stralcio 
ai sensi degli articoli 2, 3 e 4; 

b) il rispetto dei termini di conclusione degli interventi 
nonché dei tempi indicati nel cronoprogramma di 
cui all'articolo 2, comma 2. 

2. Restano fermi i poteri di controllo attribuiti alle 
AATO dalla vigente normativa. 
Art. 6 
Esercizio dei poteri sostitutivi da 
parte della Giunta regionale 


1. Decorsi i termini per l'approvazione oppure per 
l'aggiornamento del piano stralcio, senza che l'AATO 
abbia provveduto o comunque vi abbia provveduto solo 
in parte o in difformità alle disposizioni della presente 
legge, il Presidente della Giunta regionale diffida gli enti 
inadempienti a provvedere entro un termine non superiore 
a trenta giorni. 


2. Decorso il termine previsto nella diffida, alla 
predisposizione e approvazione del piano stralcio o del 
relativo aggiornamento, provvede la Giunta regionale 
avvalendosi delle strutture tecniche dell'AATO inadempiente. 
I costi per l'esercizio dei poteri sostitutivi di cui 
al presente articolo sono a carico delle AATO. 
3. La Giunta regionale provvede con deliberazione 
all'approvazione del piano stralcio o del relativo aggiornamento, 
entro novanta giorni dal decorso del termine 
previsto nella diffida di cui al comma 1. 

4. L'esercizio del potere sostitutivo da parte della 
Giunta regionale comporta l'inefficacia degli atti adottati 

dall'AATO inadempiente. 

Art. 7 
Esercizio dei poteri sostitutivi. 
Nomina di un commissario 


1. In caso di mancato rispetto degli adempimenti 
necessari per la realizzazione degli interventi, nei tempi 
previsti nei cronoprogrammi di cui all'articolo 2, comma 
2, lettera b), l'AATO nel rispetto di quanto previsto 
all'articolo 152, comma 2, del d.lgs. 152/2006 si sostituisce 
al soggetto gestore, previa diffida, provvedendo a far 
eseguire a terzi le opere. 

2. Qualora l' AATO, entro trenta giorni dal superamento 
dei termini stabiliti nei cronoprogrammi, non 
abbia esercitato i poteri di cui al comma 1, il Presidente 
della Giunta regionale, previa deliberazione della Giunta 
stessa, diffida l'AATO inadempiente a provvedere entro 
un termine non superiore a quindici giorni, nel rispetto 
di quanto previsto all'articolo 152, comma 3, del d.lgs. 
152/2006. Decorso il termine previsto nella diffida, 
l'AATO inadempiente è sostituita mediante la nomina di 
un commissario ad acta, ai sensi della legge regionale 31 
ottobre 2001, n. 53 (Disciplina dei commissari nominati 
dalla Regione). 

3. Il commissario provvede allo svolgimento delle 
funzioni e attività secondo quanto previsto nell'atto di 
nomina, ed in particolare: 
a) alla progettazione preliminare, definitiva ed esecutiva 
ed alla relativa approvazione; 
b) alla scelta del contraente; 

c) all'affidamento dei lavori; 

d) alla stipula del contratto; 

e) all'esecuzione del contratto anche in relazione a 
casi di recesso e risoluzione dello stesso; 

f) al collaudo dell'opera; 

g) all'emanazione degli atti relativi alle procedure 
espropriative. 

4. L'atto di nomina individua altresì le strutture regionali 
di supporto o di riferimento del commissario. 
Art. 8 
Autorizzazioni 


1. Le province autorizzano in via provvisoria gli scarichi 
di cui all'articolo 2, comma 2, per il periodo necessario 
alla realizzazione dei relativi interventi e comunque 
non oltre i termini indicati nei piani stralcio. 
2. Decorsi i termini di cui al comma 1, le province 
autorizzano in via definitiva gli scarichi ai sensi dell'articolo 
101 del d.lgs. 152/2006. 
Capo III 
Disposizioni acceleratorie per l'attuazione 
delle misure straordinarie 


Art. 9 
Approvazione dei progetti degli interventi e 
individuazione dell'autorità espropriante 


1. In deroga a quanto previsto dall'articolo 7 della 
legge regionale 31 maggio 2006, n. 20 (Norme per la 
tutela delle acque dall'inquinamento), i progetti definitivi 
degli interventi di cui all'articolo 2, comma 2, sono 
approvati dalle AATO, anche ai fini di cui all'articolo 9 
della legge regionale 18 febbraio 2005, n. 30 (Disposizioni 
in materia di espropriazione per pubblica utilità). 

2. Le AATO costituiscono autorità espropriante per 
la realizzazione degli interventi di cui all'articolo 2, 
comma 2. 
3. Per l'esercizio dei poteri espropriativi di cui al 
comma 1, le AATO possono avvalersi dei comuni e delle 
province, secondo quanto previsto all'articolo 6, comma 
3, della l.r. 30/2005. Ove sia accertata l'indisponibilità 
dei comuni e delle province, l'AATO può delegare, in 
tutto o in parte, i propri poteri espropriativi al gestore 
del servizio idrico integrato, tramite convenzione i cui 
estremi sono specificati in ogni atto del procedimento 
espropriativo. 

Art. 10 

Varianti agli strumenti della pianificazione 

territoriale e agli atti di governo del territorio 

1. Qualora il progetto definitivo degli interventi di 
cui all'articolo 2, comma 2, determini la necessità di 
apportare una variante al piano strutturale nei casi di cui 
all'articolo 21, comma 1, della legge regionale 3 gennaio 
2005, n. 1 (Norme per il governo del territorio), il comune, 
su richiesta dell'AATO, trasmette agli enti convocati 
il progetto di variante, almeno quindici giorni prima 
della data di convocazione della conferenza di servizi tra 
le strutture tecniche di cui all'articolo 22, comma 1, della 
medesima legge. 


2. In deroga all'articolo 22, comma 2, della l.r. 1/2005, 
non si procede alla ratifica dell'intesa preliminare. 

3. A seguito dell'intesa preliminare il comune può 
adottare contestualmente all'adozione della variante al 
piano strutturale la conseguente variante al regolamento 
urbanistico. Il termine di cui all'articolo 22, comma 3, 
della l.r. 1/2005 è ridotto a quarantacinque giorni. 
Art. 11 
Conferenza per l'acquisizione degli atti 
preordinati alla realizzazione degli interventi 


1. Le autorizzazioni, concessioni, intese, concerti, 
pareri, o altri provvedimenti e atti di assenso comunque 
denominati, di altre amministrazioni, preordinati all'approvazione 
dei progetti di cui all'articolo 9, comma 1, 
sono acquisiti contestualmente dall'AATO nell'ambito 
della conferenza di servizi di cui al titolo II, capo II, della 
legge regionale 23 luglio 2009 n. 40 (Legge di semplificazione 
e riordino normativo 2009). 
2. La conferenza di servizi di cui al comma 1, è convocata 
anche su proposta del gestore. 
Art. 12 
Concessione di contributi regionali 


1. La Regione concorre finanziariamente alla realizzazione 
degli interventi prioritari di cui all'articolo 
2, comma 2, destinando per l'anno 2010 la somma 7,4 
milioni di euro. 
2. Ai fini di cui al comma 1 e in coerenza con le 
priorità e i criteri stabiliti dal piano regionale di azione 
ambientale di cui alla legge regionale 19 marzo 2007, n. 
14 (Istituzione del piano regionale di azione ambientale) 
e dalle relative delibere di attuazione, la Giunta regionale 
con propria deliberazione: 

a) individua gli interventi cui destinare i contributi; 

b) individua e quantifica le risorse da destinare alla 

realizzazione degli interventi di cui alla lettera a). 

3. Per ogni ambito territoriale ottimale, i contributi 
di cui al comma 1, non possono essere superiori al 33 
per cento del costo complessivo degli interventi di cui al 
comma 2, lettera a) inseriti nel relativo piano stralcio. 
4. Al fine di reperire ulteriori risorse da destinare agli 
interventi di cui all'articolo 2, comma 3, la Regione può 
promuovere la stipula di accordi di programma con le 
AATO, lo Stato e altri enti pubblici. 

5. Ai sensi dell'articolo 149, comma 4, del d.lgs. 
152/2006 il finanziamento pubblico non altera l'equilibrio 
economico finanziario della gestione. Esso è scomputato 
dai costi a carico dell'utenza e, qualora concesso 
al soggetto gestore, è contabilizzato separatamente. 

6. Con proprio atto la Giunta regionale ripartisce, 
secondo le modalità e i criteri di cui ai commi 2 e 3 e in 
coerenza con il piano regionale di azione ambientale di 
cui alla l.r. 14/2007, le ulteriori risorse finanziarie che si 
rendessero disponibili. 

Capo IV 

Modifiche alla legge regionale 31 maggio 2006 n. 20 

(Norme per la tutela delle acque dall'inquinamento) 

Art. 13 

Modifiche all'articolo 24 della l.r 20/2006 

1. L'articolo 24 della l.r. 20/2006 è sostituito dal 
seguente: 
"Art. 24 
Norme transitorie per le acque meteoriche dilavanti 

1. Gli scarichi di AMPP di cui all'articolo 8, commi 3 
e 4, esistenti alla data di entrata in vigore della presente 
legge, sono autorizzati all'esercizio fino al termine del 
procedura autorizzativa di cui al presente articolo. Si 
ritengono autorizzati gli scarichi di AMPP esplicitamente 
disciplinati nelle autorizzazioni esistenti allo scarico 
di altre acque derivanti dal medesimo stabilimento o 
insediamento. 

2 Fatto salvo quanto previsto al comma 3, i titolari 
degli scarichi di AMPP presentano richiesta di autorizzazione 
all'amministrazione competente entro due anni 
dall'entrata in vigore del regolamento di cui all'articolo 

13. 
3. I titolari di scarichi di AMPP che risultino già 
titolari di eventuali autorizzazioni allo scarico di altre 
acque reflue derivanti dal medesimo stabilimento o insediamento 
possono presentare richiesta di autorizzazione 
all'amministrazione competente anche successivamente 
al termine di cui al comma 2 contestualmente alla prima 
richiesta di rinnovo delle autorizzazioni esistenti nel 
rispetto di quanto previsto dal regolamento di cui all'articolo 
13. 
4. L'amministrazione competente rilascia l'autorizzazione 
entro novanta giorni dalla data di ricevimento 
della domanda, prescrivendo i tempi massimi per la realizzazione 
degli eventuali trattamenti di cui all'articolo 
8, comma 5. 
5 Qualora le AMPP derivino da stabilimento o da 
insediamento già titolare di un'autorizzazione allo scarico 
in essere per altre acque, l'amministrazione competente 
provvede, se necessario, a riunificare in un unico 


atto l'autorizzazione di cui al presente articolo con quella 
in essere. 

6. Agli scarichi di AMC di cui all'articolo 8, si 
applicano le disposizioni transitorie di cui al presente 
articolo.". 
Art. 14 

Modifiche all'articolo 25 della l.r. 20/2006 

1. comma 3 dell'articolo 25 della l.r. 20/2006 le parole 
"Entro trecentossessantacinque giorni" sono sostituite 
con le seguenti: "Entro due anni". 
Art. 15 

Modifiche all'articolo 26 della l.r. 20/2006 

1. Il primo periodo del comma 2 dell'articolo 26 della 
l.r. 20/2006 è sostituito dal seguente: 
"2. Entro due anni dalla data di entrata in vigore 
del regolamento di cui all'articolo 13, i gestori della 
pubblica fognatura, relativamente agli scarichi di acque 
reflue urbane per agglomerati inferiori a duemila abitanti 
equivalenti se recapitanti in acque dolci o in acque di 
transizione, e inferiori a diecimila abitanti equivalenti 
se recapitanti in acque marino costiere, trasmettono alle 
province competenti un programma, approvato dall' 
AATO, per l'adeguamento alle disposizioni della presente 
legge, comprensivo di un cronoprogramma che ne 
identifichi le risorse necessarie alla realizzazione del programma 
stesso entro il 31 dicembre 2015, oppure anche 
successivamente a condizione che ciò non pregiudichi il 
raggiungimento a tale data degli obiettivi di qualità dei 
corpi idrici stabiliti dal piano di tutela delle acque di cui 
all'articolo 121 del d.lgs 152/2006.". 

Capo V 

Modifiche alla legge regionale 18 maggio 1998, n. 25 
(Norme per la gestione dei rifiuti e la 
bonifica dei siti inquinati) 


Art. 16 
Inserimento dell'articolo 20 ter della l.r. 25/1998 


1. Dopo l'articolo 20 bis della l.r. 25/1998 è inserito 
il seguente: 
"Art. 20 ter 
Acque di miniera 

1. Il titolare della concessione, anche in ragione dei 
rischi derivanti da pericoli per l'incolumità delle persone 
e di sicurezza dei luoghi, ai fini dell'accettazione della 
rinuncia della concessione mineraria prosegue nella 
gestione delle acque di miniera; a tal fine predispone uno 
studio che, tenuto conto della specificità del territorio, 
contenga: 

a) la caratterizzazione delle acque in uscita dalla 
miniera; 

b) la valutazione degli effetti prodotti sull'ecosistema 
del reticolo idrografico interessato e sulle eventuali falde 
ad esso connesse; 

c) lo studio di fattibilità e relativi interventi per il 
riutilizzo delle stesse prioritariamente a favore della 
collettività; 

d) l'individuazione degli interventi di bonifica o di 
riduzione del rischio di possibile ulteriore estensione 
della contaminazione alle matrici ambientali che, applicando 
le migliori tecnologie disponibili a costi sopportabili, 
risultassero necessari per ridurre i rischi per la salute 
umana e la compromissione della qualità dell'ambiente 
nel suo complesso. 

2. Gli interventi di cui al comma 1, lettera c), sono 
da considerarsi prioritari rispetto agli interventi di cui al 
comma 1, lettera d). 
3. Lo studio di cui al comma 1, è presentato contestualmente 
alla presentazione del progetto di chiusura della 
miniera e comunque non oltre due anni dalla presentazione 
dell'istanza di rinuncia. In riferimento alle concessioni 
per le quali, al momento dell'entrata in vigore della legge 
regionale 3 marzo 2010, n. 28 (Misure straordinarie in 
materia di scarichi nei corpi idrici superficiali. Modifiche 
alla legge regionale 31 maggio 2006 n. 20 "Norme per la 
tutela delle acque dall'inquinamento" e alla legge regionale 
18 maggio 1998, n. 25 "Norme per la gestione dei rifiuti 
e la bonifica dei siti inquinati"), è già stata presentata 
istanza di rinuncia, lo studio è presentato entro due anni 
dall'entrata in vigore della legge medesima. 

4. L'accettazione della rinuncia è subordinata, oltre 
a quanto previsto dall'articolo 20 bis, comma 2, anche 
all'approvazione dello studio di cui al comma 1, in sede 
di conferenza di servizi da parte della provincia nel cui 
territorio ricade la concessione mineraria e all'attuazione 
degli eventuali interventi previsti alle lettere c) e d) del 
medesimo comma, fermo restando quanto stabilito dagli 
accordi procedimentali e di programma già sottoscritti 
alla data di entrata in vigore della l.r. 28/2010 
5. Fino all'approvazione dello studio di cui al comma 
1, ovvero fino all'attuazione degli eventuali interventi 

previsti alle lettere c) e d) del medesimo comma, ovvero 

fino alla realizzazione delle diverse attività indicate negli 

accordi procedimentali e di programma già sottoscritti 
alla data di entrata in vigore della l.r. 28/2010 il titolare 
della concessione prosegue nell'immissione delle acque 
di miniera nel reticolo idrico superficiale attuando apposito 
monitoraggio delle matrici ambientali interessate. 

6. Le acque di miniera, in assenza di titolare di 
concessione o dopo accettazione della rinuncia, sono 
destinate prioritariamente al riutilizzo per usi collettivi. 

Fermo restando quanto stabilito negli accordi procedimentali 
di programma già sottoscritti alla data di entrata 

in vigore della l.r. 28/2010, fino all'attuazione degli 
interventi finalizzati al riutilizzo è ammessa la prosecuzione 
dell'immissione nel reticolo idrico superficiale nel 

rispetto delle condizioni di cui al comma 4. 

7. Le disposizioni di cui al presente articolo si applicano 
anche alle acque di miniera per le quali, alla data di 
entrata in vigore della l.r. 28/2010, risulti terminata l'attività 
di estrazione dei minerali ma la concessione non sia 
ancora cessata per cause diverse dalla rinuncia.". 
Capo VI 

Norme finali 

Art. 17 

Norma finanziaria 

1. Per l'anno 2010, agli oneri derivanti dall'attuazione 
dell'articolo 12 commi 1 e 6 si fa fronte con le risorse 
di cui all'unità previsionale di base (UPB) 425 "Azioni 
di sistema per la tutela delle risorse idriche -Spese di 
investimento" del bilancio di previsione 2010. 
2. Agli oneri per gli esercizi successivi si fa fronte 
con legge di bilancio. 
Art. 18 
Durata della legge 


1. Gli articoli 1, 2, 3,4, 5, 6, 7, 8, 9, 10, 11 e 12 sono 
abrogati a decorrere dal 1° gennaio 2016. 
La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

Il Vicepresidente 

GELLI 

Firenze, 3 marzo 2010 

La presente legge è stata approvata dal Consiglio regionale 
nella seduta del 10.02.10. 


