 

LEGGE REGIONALE 21 giugno 2010, n. 37 

Modifiche alla legge regionale 9 gennaio 2009, n. 3 
(Testo unico delle norme sui consiglieri e sui componenti 
della Giunta regionale). 

Il Consiglio regionale ha approvato 
Il Presidente della Giunta 
promulga 

la seguente legge: 

PREAMBOLO 

Il Consiglio regionale 

Visto l'articolo 117, quarto comma, della Costituzione; 


Visti gli articoli 16 e 17 dello Statuto regionale; 

Vista la legge regionale 5 febbraio 2008, n. 4 (Autonomia 
dell'Assemblea legislativa regionale); 

Visto l'articolo 5 della legge regionale 9 gennaio 
2009, n.3 (Testo unico delle norme sui consiglieri e sui 
componenti della Giunta regionale); 

Visto l'articolo 17 del regolamento interno 27 gennaio 
2010, n. 12 (Regolamento interno dell'Assemblea 
legislativa regionale); 

Considerato quanto segue: 

1. Il reg.int. 12/2010 prevede la figura del vicepresidente 
del gruppo che coadiuva il presidente nell'esercizio 
delle sue funzioni ed esercita le funzioni vicarie 
sostituendolo in caso di assenza ed impedimento; 
2. La l.r. 3/2009, all'articolo 5, disciplina le rispettive 
quote di indennità per le diverse funzioni previste all'interno 
del Consiglio regionale senza contemplare, tra i 
destinatari di dette indennità, la figura del vicepresidente 
del gruppo, neppure in riferimento ai gruppi di maggiori 
dimensioni; 
3. I gruppi consiliari composti da numerosi consiglieri 
presentano una maggiore complessità di organizzazione 
e di gestione, anche in riferimento alle funzioni 
vicarie esercitate dai vicepresidenti; 
4. L'ordinamento regionale contempla già una valutazione 
della suddetta maggiore complessità, laddove, 
all'articolo 58 della l.r. 1/2009, attribuisce un livello più 
alto di inquadramento ai responsabili delle segreterie 
dei gruppi composti da almeno tredici consiglieri, individuando 
in tale soglia il tratto distintivo tra gruppi che 
comportano un livello minore o maggiore di complessità 
organizzativa e gestionale; 

5. Appare coerente integrare la disposizione del citato 
articolo 5 della l.r. 3/2009, estendendo ai vicepresidenti 
dei gruppi composti da almeno tredici consiglieri l'indennità 
di funzione, nella medesima percentuale stabilita a 
favore dei vicepresidenti e dei segretari di commissione; 
Approva la presente legge 

Art. 1 
Modifiche all'articolo 5 della l.r. 3/2009 


1. Alla lettera d) del comma 1 dell'articolo 5 della 
legge regionale 9 gennaio 2009, n.3 (Testo unico delle 
norme sui consiglieri e sui componenti della Giunta 
regionale), dopo la parola: "commissione" sono inserite 
le seguenti: ", vicepresidente di gruppo consiliare composto 
da almeno tredici consiglieri". 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 21 giugno 2010 

La presente legge è stata approvata dal Consiglio regionale 
nella seduta del 09.06.10. 


