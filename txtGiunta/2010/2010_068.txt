LEGGE REGIONALE 30 dicembre 2010, n. 68 

Modifiche alla legge regionale 5 agosto 2009, n. 46 
(Disposizioni sull'alienazione degli alloggi di edilizia 
residenziale pubblica). 

Il Consiglio regionale ha approvato 
Il Presidente della Giunta 
promulga 

la seguente legge: 

PREAMBOLO 

Il Consiglio regionale 

Visto l'articolo 117, quarto comma, della Costituzione; 


Vista la legge 24 dicembre 1993, n. 560 (Norme in 
materia di alienazione degli alloggi di edilizia residenziale 
pubblica); 

Visto il parere favorevole del Consiglio delle autonomie 
locali, espresso nella seduta del 13 dicembre 2010; 

Considerato quanto segue: 

1. La materia "edilizia residenziale pubblica", a 
seguito dell'approvazione del nuovo titolo V della Costituzione, 
è da considerare di competenza residuale delle 
regioni per quanto riguarda la gestione degli interventi 
e le politiche della casa, compresi gli aspetti relativi 
all'alienazione del patrimonio degli alloggi di edilizia 
residenziale; 
2. La legge regionale 5 agosto 2009, n. 46 (Disposizioni 
sull'alienazione degli alloggi di edilizia residenziale 
pubblica), ha stabilito la sospensione dell'efficacia dei 
piani di cessione degli alloggi approvati dal Consiglio 
regionale, consentendo la conclusione delle procedure di 
alienazione solo nei casi in cui era intervenuto un accordo 
per la cessione dell'alloggio alla data del 27 maggio 
2008; tali procedure si dovevano concludere: "entro il 31 
dicembre 2010" come previsto dalla stessa l.r. 46/2009; 

3. Dal momento che è stata segnalata dai soggetti 
gestori la difficoltà di portare a termine le procedure 

di alienazione entro il termine previsto e che ciò comporterebbe 
la non applicabilità di quanto disposto dalla 

norma della l.r. 46/2009, si rende necessario modificare 
il termine prorogandolo al 31 dicembre 2011; 

4. Di conseguenza a quanto esposto al punto 3, si 
è reso necessario spostare anche il termine previsto 
dall'articolo 1, comma 3, della l.r. 46/2009, posto a carico 
dei soggetti gestori degli alloggi per la comunicazione 
della risposta agli assegnatari. 
Approva la presente legge 

Art. 1 

Modifiche all'articolo 1 della l.r. 46/2009 

1. Al comma 2 dell'articolo 1 della legge regionale 5 
agosto 2009, n. 46 (Disposizioni sull'alienazione degli 
alloggi di edilizia residenziale pubblica), nel secondo 
periodo, le parole: "31 dicembre 2010" sono sostituite 
dalle seguenti: "31 dicembre 2011". 
2. Al comma 3 dell'articolo 1 della l.r. 46/2009, nel 
secondo periodo, le parole: "31 dicembre 2010" sono 
sostituite dalle seguenti: "31 dicembre 2011". 
La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 30 dicembre 2010 

La presente legge è stata approvata dal Consiglio regionale 
nella seduta del 22.12.2010. 

 
