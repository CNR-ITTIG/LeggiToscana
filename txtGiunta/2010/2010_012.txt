
 

LEGGE REGIONALE 15 febbraio 2010, n. 12 

Modifiche alla legge regionale 23 dicembre 2009, 

n. 77 (Legge finanziaria per l'anno 2010). 
Il Consiglio regionale ha approvato 
Il Presidente della Giunta 
promulga 

la seguente legge: 

 
PREAMBOLO 

Vista la legge regionale 23 dicembre 2009, n. 77 
(Legge finanziaria per l'anno 2010); 

Vista la legge 23 dicembre 2009, n. 191 (Disposizioni 
per la formazione del bilancio annuale e pluriennale 
dello Stato. Legge finanziaria 2010) e, in particolare, 
l'articolo 2, comma 187; 

Considerato quanto segue: 

1. In base alla l.191/2009 (legge finanziaria 2010), 
è stata disposta la cessazione del concorso statale al 
finanziamento delle comunità montane previsto dall'articolo 
34 del decreto legislativo 30 dicembre 1992, 
n. 504 (Riordino della finanza degli enti territoriali, a 
norma dell'articolo 4 della L. 23 ottobre 1992, n. 421), 
la cui esatta portata è tuttavia ancora incerta, considerate 
le previsioni di cui all'articolo 2, comma 23, della l. 
191/2009 e dell'articolo 4 del decreto-legge 25 gennaio 
2010, n. 2 (Interventi urgenti concernenti enti locali e 
regioni); 
2. Con la sentenza n. 27 del 25 gennaio 2010, 
la Corte Costituzionale, relativamente al taglio delle 
risorse statali alle comunità montane operato con la 
legge 6 agosto 2008 n. 133 (Conversione in legge, con 
modificazioni, del decreto-legge 25 giugno 2008 n. 112, 
recante disposizioni urgenti per lo sviluppo economico, 
la semplificazione, la competitività, la stabilizzazione 
della finanza pubblica e la perequazione tributaria), ha 
confermato il proprio indirizzo, recentemente già ribadito 
con la sentenza n. 237 del 7 luglio 2009, legittimando 
e confermando la riduzione dei trasferimenti erariali alle 
comunità montane; 

3. Si rende pertanto necessario confermare il sostegno 
finanziario già assicurato alle comunità montane nell'anno 
2009, prevedendo un ulteriore sostegno finanziario 
in relazione all'effettiva diminuzione di risorse statali 
destinate alle comunità montane nonchè l'erogazione di 
contributi alle unioni di comuni costituite ai sensi degli 
articoli 14 e 27 della legge regionale 26 giugno 2008, 
n. 37 (Riordino delle Comunità Montane). Infatti, le 
suddette disposizioni statali producono effetti anche sui 
bilanci delle stesse unioni, quali soggetti subentranti in 
tutti i rapporti attivi e passivi delle disciolte comunità 
montane, per effetto dell'articolo 2 bis del decreto- legge 
7 ottobre 2008 n. 154 (Disposizioni urgenti per il contenimento 
della spesa sanitaria e in materia di regolazioni 
contabili con le autonomie locali), convertito dalla legge 
4 dicembre 2008 n. 189, nonchè destinatarie di tutti i 
trasferimenti erariali già erogati alle soppresse comunità 
montane; 
Si approva la presente legge 

Art. 1 
Modifiche al preambolo della l.r. 77/2009 


1. La lettera f) del punto 4 del "Considerato" del 
preambolo della legge regionale 23 dicembre 2009, n. 
77 (Legge finanziaria per l'anno 2010), è sostituita dalla 
seguente: 
"f) A prevedere, a fronte dell'ulteriore riduzione 
per l'anno 2010 del contributo ordinario statale per le 
comunità montane, un contributo regionale destinato alle 
comunità montane ed alle unioni di comuni costituite a 
seguito di trasformazione di comunità montane;" 

Art. 2 
Sostituzione dell'articolo 14 della l.r. 77/2009 


1. L'articolo 14 della l.r. 77/2009 è sostituito dal 
seguente: 
"Art. 14 
Contributi alle comunità montane e 
alle unioni di comuni 

1. Per l'anno 2010 è autorizzata la spesa pari a 
2 milioni di euro, a valere sulle risorse complessive 
destinate all'incentivazione delle gestioni associate di 
comuni di cui alla legge regionale 16 agosto 2001, n. 
40 (Disposizioni in materia di riordino territoriale e di 
incentivazione delle forme associative di comuni), per 
l'erogazione di contributi alle comunità montane. 
2. Le risorse di cui al comma 1, sono ripartite tra le 
singole comunità montane secondo i seguenti criteri: 
a) 1,4 milioni di euro in proporzione alle risorse tra



sferite dallo Stato alle comunità montane nell'anno 2009 
a titolo di contributo ordinario e contributo consolidato; 

b) 600.000,00 euro in proporzione alla differenza 
tra l'ammontare delle risorse già assegnate dallo Stato 
nell'anno 2009 e quelle assegnate dallo Stato nell'anno 
2010. 

3. Qualora la comunità montana destinataria del 
contributo di cui al comma 1, sia estinta a seguito di 
trasformazione in unione di comuni ai sensi dell'articolo 
15 della legge regionale 26 giugno 2008, n. 37 (Riordino 
delle Comunità montane), il contributo è concesso 
all'unione di comuni. 
4. Per l'anno 2010 è autorizzata la spesa pari a 
200.000,00 euro, a valere sulle risorse complessive 
destinate all'incentivazione delle gestioni associate di 
comuni di cui alla l.r. 40/2001, per l'erogazione di contributi 
alle unioni di comuni costituite per trasformazione 
delle comunità montane ai sensi dell'articolo 15 della 
l.r. 37/2008. Le risorse sono ripartite in parti uguali tra 
le medesime unioni di comuni costituite alla data del 
30 novembre 2010. Il contributo concesso alla singola 
unione è ripartito in misura uguale per ciascuna gestione 
associata incentivata ai sensi della l.r. 40/2001. 
5. Nell'ambito delle altre risorse complessivamente 
destinate all'incentivazione delle gestioni associate di 
comuni di cui alla l.r. 40/2001, nell'anno 2010 è riservata 
la somma di 600.000,00 euro in favore delle unioni 
di comuni già costituite ai sensi degli articoli 14 e 27 
della l.r. 37/2008. Tali risorse sono ripartite tra le singole 
unioni di comuni in proporzione alla differenza tra l'ammontare 
delle risorse già assegnate dallo Stato nell'anno 
2009 e quelle assegnate dallo Stato nell'anno 2010. 
6. Le risorse non concesse ai sensi del comma 2, lettera 
b), vanno ad incrementare le risorse di cui al comma 
4. Le risorse non concesse ai sensi del comma 4, sono 
assegnate secondo i criteri stabiliti dai provvedimenti 
attuativi della l.r. 40/2001. 
7. L'importo del contributo concesso a ciascuno degli 
enti ai sensi del comma 2, lettera b), e del comma 5, non 
può in ogni caso essere superiore alla differenza tra l'ammontare 
delle risorse già assegnate dallo Stato nell'anno 
2009 e quelle assegnate dallo Stato nell'anno 2010 al 
medesimo ente. A tal fine la Giunta regionale quantifica 
con propria deliberazione la misura massima del contributo, 
prendendo a riferimento le risorse statali assegnate 
a titolo di contributo ordinario, contributo consolidato e 
contributo sviluppo investimenti. 
8. All'onere di spesa si provvede con le risorse stanziate 
nell'unità previsionale di base (UPB) 111 "Azioni 
di sistema Regione-Enti Locali -Spese correnti" del 
bilancio di previsione 2010." 

Art. 3 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino ufficiale 
della Regione Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

Il Vicepresidente 

GELLI 

Firenze, 15 febbraio 2010 

La presente legge è stata approvata dal Consiglio regionale 
nella seduta del 10.02.10. 


