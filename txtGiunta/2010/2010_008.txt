

LEGGE REGIONALE 9 febbraio 2010, n. 8 

Sospensione delle procedure elettorali di alcuni 

consorzi di bonifica. 


Il Consiglio regionale ha approvato 
Il Presidente della Giunta 
promulga 

la seguente legge: 

PREAMBOLO 

Visto l'articolo 117, quarto comma, della Costituzione; 


Visto l'articolo 4, comma 1, lettera z), dello Statuto; 

Vista la legge 24 dicembre 2007, n. 244 (Disposizioni 
per la formazione del bilancio annuale e pluriennale 
dello Stato -legge finanziaria 2008) ed in particolare 
l'articolo 2, comma 35; 

Vista la legge regionale 5 maggio 1994, n. 34 (Norme 

in materia di bonifica); 

Vista la legge regionale 5 agosto 2009, n. 47 (Sospensione 
delle procedure elettorali dei consorzi di bonifica). 


Considerato quanto segue: 

1. Il previsto riordino dei consorzi di bonifica non 
potrà essere realizzato entro l'ormai prossima scadenza 
dell'attuale legislatura regionale e dovrà quindi essere 
approvato dal Consiglio regionale rinnovato a seguito 
delle elezioni del prossimo mese di marzo; 

2. Si rende pertanto opportuno stabilire una proroga 
per quei consorzi i cui organi, per effetto o dell'ordinaria 
scadenza di cui alla l.r. 34/2009 o della proroga di 
cui alla l.r. 47/2009, verrebbero in scadenza entro il 31 
marzo 2010, sovrapponendosi al periodo delle elezioni 
regionali, prima che sia possibile avviare il processo di 
riordino; 
3. E' inoltre opportuno individuare un termine ultimo 
di operatività per le commissioni provvisorie di amministrazione 
dei consorzi e per i commissari straordinari 
dei consorzi nominati ai sensi degli articoli 30 e 52 della 
l.r. 34/1994, nonché una data certa, individuata al 30 
settembre 2010, entro la quale dovranno concludersi le 
procedure elettorali per l'insediamento dei nuovi organi 
dei consorzi di cui al punto 2; 
Si approva la presente legge 

Art. 1 

Proroga degli organi di alcuni consorzi di bonifica 

1. Gli organi dei consorzi di bonifica esistenti alla 
data di entrata in vigore della presente legge ed in scadenza 
entro il 31 marzo 2010, continuano ad esercitare le 
rispettive funzioni fino al 30 settembre 2010. 

2. La proroga di cui al comma 1, si applica altresì 
alle commissioni provvisorie e ai commissari straordinari 
nominati ai sensi degli articoli 30 e 52 della legge regionale 
5 maggio 1994, n. 34 (Norme in materia di bonifica). 

Art. 2 
Sospensione delle procedure di elezione degli 


organi dei consorzi di bonifica 

1. Le procedure per l'elezione degli organi dei con
 

sorzi di bonifica di cui all'articolo 1, sono sospese fino al 

30 aprile 2010. Tali procedure sono attivate a partire dal 
1° maggio 2010, per consentire l'insediamento dei nuovi 
organi non oltre il 1° ottobre 2010. 

La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 9 febbraio 2010 

La presente legge è stata approvata dal Consiglio regionale 
nella seduta del 27.01.10. 


