

LEGGE REGIONALE 25 febbraio 2010, n. 21 

Testo unico delle disposizioni in materia di beni, 
istituti e attività culturali. 

Il Consiglio regionale ha approvato 
Il Presidente della Giunta 
promulga 

la seguente legge: 

 

PREAMBOLO 

Visto l'articolo 117, terzo comma, della Costituzione; 


Visto l'articolo 4, comma 1, lettere b) e m), dello 
Statuto; 

Visto il decreto legislativo 22 gennaio 2004, n. 42 
(Codice dei beni culturali e del paesaggio, ai sensi 
dell'articolo 10 della legge 6 luglio 2002, n. 137); 

Vista la legge 15 aprile 2004, n. 106 (Norme relative 
al deposito legale dei documenti di interesse culturale 
destinati all'uso pubblico); 

Visto il decreto del Presidente della Repubblica 3 
maggio 2006, n. 252 (Regolamento recante norme in 
materia di deposito legale dei documenti di interesse 
culturale destinati all'uso pubblico); 

Vista la legge 9 gennaio 2006, n. 14 (Ratifica ed esecuzione 
della Convenzione europea sul paesaggio, fatta 
a Firenze il 20 ottobre 2000); 

Visto il decreto legislativo 22 gennaio 2004, n. 28 
(Riforma della disciplina in materia di attività cinematografiche, 
a norma dell'articolo 10 della legge 6 luglio 
2002, n. 137). 

Considerato quanto segue: 

1. Al fine di conferire organicità alla normativa 
regionale in materia di beni, attività e istituzioni culturali, 
è opportuno il riordino in un testo unico delle 
leggi regionali in materia di musei, biblioteche, archivi, 
istituzioni culturali, attività teatrali, musicali, di danza, 
cinematografiche e audiovisive, promozione della cultura 
musicale e della cultura contemporanea; 
2. La codificazione dei diritti dei fruitori dei beni e 
delle istituzioni culturali in una norma specifica costituisce 
la garanzia di una maggiore tutela e giustiziabilità 
dei diritti stessi; 
3. La potestà legislativa regionale in materia di servizi 
pubblici locali privi di rilevanza economica consente 
di dettare una norma, che, nel pieno rispetto dei principi 
fondamentali stabiliti dal d.lgs. 42/2004, preveda procedure 
di natura concorsuale per l'affidamento delle attività 
di valorizzazione dei beni culturali, in alternativa alla 
gestione diretta da parte dell'amministrazione titolare. 
Poiché, in caso di gestione indiretta, l'amministrazione 
mantiene poteri di indirizzo e vigilanza sul soggetto 
gestore che vengono esercitati con lo strumento del contratto 
di servizio, la norma prevede l'emanazione con 
deliberazione della Giunta regionale di schemi-tipo di 
contratto di servizio, al fine di garantire una sufficiente 
omogeneità nello svolgimento di tali attività; 

4. La presenza di complessi di beni culturali, materiali 
e immateriali, con peculiari esigenze di fruizione e 
di valorizzazione richiede la previsione di un'istituzione 
museale dedicata, denominata ecomuseo; 
5. Il pieno ed effettivo adeguamento agli standard 
tecnico-scientifici e di funzionamento dei musei, rende 
necessaria la previsione di una procedura di accreditamento 
delle strutture museali, che viene svolta dalla 
struttura regionale competente con il supporto consultivo 
di una commissione tecnica in cui siano presenti le professionalità 
adeguate. Il termine di centoventi giorni per 
la conclusione di tale procedura appare del tutto congruo 
alla luce della complessa attività valutativa cui è chiamata 
la competente struttura regionale, con il supporto 
consultivo di una commissione tecnica appositamente 
costituita; 
6. L'esigenza di rafforzare l'impianto cooperativo 
nella materia dei servizi bibliotecari e archivistici, rende 
opportuna la previsione di reti documentarie locali, in 
cui il livello di integrazione tra biblioteche ed archivi sia 
ulteriormente rafforzato e in cui sia possibile una piena 
condivisione delle competenze professionali; 
7. L'attuazione della normativa statale sul deposito 
legale dei documenti di interesse culturale destinati 
all'uso pubblico, rende necessaria la previsione di un 
ruolo della Regione nella gestione dell'archivio regionale 
della produzione editoriale; 
8. L'esigenza di una selezione più rigorosa delle istituzioni 
culturali riconosciute di rilievo regionale, impone 
la previsione di requisiti d'accesso più stringenti, che 
siano relativi soprattutto alla rilevanza del patrimonio 
culturale posseduto ed allo svolgimento di attività continuativa 
di notevole valore scientifico e culturale; 
9. Poiché la materia dei beni paesaggistici non si 
risolve unicamente nella disciplina della pianificazione 
e del governo del territorio, è necessario definire il ruolo 
della Regione per quanto concerne la valorizzazione 
culturale del paesaggio; 
10. La disciplina della materia dello spettacolo è 
caratterizzata dalla individuazione del sistema regionale 
dello spettacolo costituito dagli enti che operano 
nell'ambito dello spettacolo al fine di assicurare un'azione 
regionale organica e coordinata. Per la partecipazione 
al sistema è previsto l'accreditamento degli enti di rilevanza 
regionale per lo spettacolo dal vivo. La Regione 
sostiene il sistema regionale dello spettacolo al fine di 
promuovere la qualità artistica e garantire il pluralismo. 
11. In materia di autorizzazione all'esercizio cinematografico, 
la separatezza cronologica tra l'autorizzazione 
regionale e gli altri titoli abilitativi previsti dalla normativa, 
con le conseguenti difficoltà di gestione, rende 
necessario allocare la funzione autorizzativa al livello 

comunale, prevedendo la contestualità delle procedure. 
La Regione continua ad esercitare una funzione di 
governo complessivo della materia, attraverso la predisposizione 
di indicatori e la gestione della banca dati 
informativa, nonché l'espressione di un parere in sede di 
conferenza dei servizi, ai sensi della legge regionale 14 
luglio 2009, n. 40 (Legge di semplificazione e riordino 
normativo 2009); 

12. Nel campo della cultura musicale, si rende necessaria 
anche la promozione delle attività di alta formazione 
finalizzate alla crescita professionale dei musicisti, 
oltre che della formazione di base; 
13. Nel campo della cultura contemporanea, si rende 
necessaria la previsione di un sistema regionale dell'arte 
contemporanea che sia finalizzato al coordinamento ed 
alla più stretta integrazione degli istituti che operano nel 
settore; 
14. Le disposizioni relative all'accreditamento degli 
istituti e luoghi della cultura e degli enti di rilevanza 
regionale per lo spettacolo dal vivo, introducono nuove 
funzioni regionali, per cui le assunzioni di personale 
necessarie al loro efficace espletamento non rientrano 
nell'ambito di applicazione della normativa regionale 
relativa alla razionalizzazione delle spese per il personale; 
15. Poiché l'individuazione delle istituzioni culturali 
di rilievo regionale è demandata ad una deliberazione di 
Giunta, si rende necessaria una disposizione transitoria 
che proroghi fino all'approvazione di tale atto la validità 
della tabella regionale delle istituzioni culturali che è 
attualmente vigente; 
16. Si rende necessaria una disposizione transitoria 
anche per garantire l'efficacia ultrattiva della legge 
regionale che dispone l'erogazione di contributi alle 
Fondazioni Orchestra regionale Toscana, Toscana Spettacolo 
e Mediateca Regionale Toscana, della legge regionale 
che disciplina la partecipazione della Regione alla 
Fondazione Scuola di musica di Fiesole e di quella che 
dispone la fusione della Fondazione Mediateca regionale 
toscana con la Fondazione Sistema Toscana: poiché a 
decorrere dall'entrata in vigore del regolamento attuativo 
della presente legge è disposta l'abrogazione delle tre 
suddette leggi, occorre stabilire che esse continuano a 
dispiegare efficacia fino all'approvazione del piano della 
cultura, allo scopo di evitare soluzioni di continuità tra 
gli atti della programmazione regionale. 
Si approva la presente legge 

Titolo I 
PRINCIPI GENERALI E DISPOSIZIONI IN 
MATERIA DI PROGRAMMAZIONE 


Capo I 
Principi generali 


Art 1 
Oggetto e obiettivi 


1. La presente legge disciplina gli interventi della 
Regione nel rispetto dell'ordinamento comunitario, del 
decreto legislativo 22 gennaio 2004, n. 42 (Codice dei 
beni culturali e del paesaggio, ai sensi dell'articolo 10 
della legge 6 luglio 2002, n. 137) e della ripartizione di 
competenze legislative in materia di tutela e valorizzazione 
dei beni culturali e paesaggistici e di promozione e 
organizzazione di attività culturali. 
2. Gli interventi della Regione negli specifici settori 
perseguono i seguenti obiettivi: 
a) valorizzazione del patrimonio culturale della 
Toscana, nonché di quello immateriale, conservato negli 
istituti e luoghi della cultura e diffuso sul territorio, 
in forme e con modalità corrispondenti ai bisogni di 
conoscenza ed ai linguaggi della contemporaneità, dei 
giovani, della scuola, anche attraverso la promozione di 
itinerari culturali, come ad esempio vie storiche di interesse 
europeo quali Via Francigena, Vie Romee, Via dei 
Cavalleggeri, percorsi storici, culturali e di valorizzazione 
del paesaggio, e la rievocazione degli eventi rilevanti 
della storia regionale; 

b) qualificazione dell'offerta museale di propria 
competenza, in maniera adeguata ai bisogni della contemporaneità, 
sostenendo l'innovazione nelle forme di 
gestione e nella comunicazione museale e promuovendo 
la cooperazione degli enti locali e degli altri soggetti 
pubblici e privati; 

c) promozione della conoscenza e della conservazione 
del patrimonio culturale e qualificazione degli spazi 
e dei luoghi destinati alla fruizione dei beni culturali ed 
alle attività culturali; 

d) sviluppo dei servizi offerti dalla rete documentaria, 
composta da biblioteche, archivi ed altri istituti 
documentari, e della loro fruizione da parte dei cittadini, 
promuovendo l'innovazione degli spazi, dei linguaggi 
e delle tecnologie, in coerenza con i diversi bisogni di 
informazione, formazione e impiego del tempo libero 
dei cittadini; 

e) tutela delle diverse tradizioni, colte e popolari, 
dello spettacolo e qualificazione dell'offerta di spettacolo, 
al fine di renderla maggiormente rispondente 
alla domanda, attuale e potenziale, dei cittadini toscani 
e formazione del pubblico alla fruizione critica dello 
spettacolo dal vivo, del cinema, delle produzioni multimediali; 


f) promozione dell'educazione alla musica e al canto 
corale e dell'alta formazione alla musica, anche incentivando 
la costituzione di reti territoriali delle scuole di 
musica e delle formazioni bandistiche e corali; 

g) promozione e valorizzazione della musica popolare 
contemporanea, in particolare di quella toscana, 
intendendo per musica popolare contemporanea ogni 


forma di espressione musicale diversa dalla musica 
lirica, sinfonica o colta, tra cui il rock, il jazz, il blues, il 
pop, il rap, l'hip-hop, il reggae, la musica folcloristica o 
etnica, l'elettronica; 

h) promozione e valorizzazione delle pubblicazioni 
culturali della Toscana con particolare riguardo alle riviste 
e alle produzioni della piccola e media editoria; 

i) valorizzazione delle istituzioni culturali di rilievo 
regionale, sostenendone l'attività per la fruizione da 
parte del pubblico e per la conservazione dei beni culturali 
di loro pertinenza, e favorendone l'integrazione nel 
sistema regionale dell'offerta di servizi culturali; 

l) promozione della cultura del paesaggio, attraverso 
la conoscenza, l'informazione e la formazione; 

m) promozione della conoscenza e della fruizione 
critica e consapevole delle arti visive contemporanee, 
garantendo il pluralismo dell'offerta culturale e favorendo 
l'emergere delle proposte culturali innovative e di alto 
livello qualitativo; 

n) promozione della semplificazione burocratica, 
anche in collaborazione con lo Stato, in particolare per 
quanto riguarda lo spettacolo dal vivo; 

o) promozione e facilitazione della conoscenza e 
della fruizione del patrimonio culturale e degli eventi di 
cultura e di spettacolo attraverso un sistema integrato ed 
economicamente accessibile di titoli di accesso, di viaggio 
e di soggiorno; 

p) promozione e valorizzazione delle associazioni e 
delle manifestazioni di rievocazione storica. 

Art. 2 
Principi generali 


1. Nell'esercizio delle proprie competenze in materia 
di beni e attività culturali la Regione si attiene ai seguenti 
principi generali: 
a) la partecipazione democratica al processo di selezione 
del significato culturale di un bene o di un'attività 
culturale; 

b) il pluralismo, da perseguirsi attraverso il sostegno 
dei pubblici poteri alle espressioni culturali di elevato 
livello qualitativo, attualmente escluse dal mercato dei 
servizi e delle attività culturali, ferma restando la neutralità 
dell'intervento pubblico rispetto agli orientamenti 
politici e ai canoni estetici dominanti; 

c) la sostenibilità economica degli interventi pubblici 
per la cultura, intesa come valutazione obiettiva dell'impatto 
economico, in termini di costi e di benefici, degli 
investimenti in materia di cultura; 

d) la cooperazione, l'integrazione e la leale collaborazione 
fra i livelli istituzionali tra i quali sono ripartite le 
competenze in materia di beni e attività culturali; 

e) l'integrazione fra le politiche culturali e le politiche 
attinenti l'istruzione e gli altri servizi sociali, lo 
sviluppo economico e il governo del territorio; 

f) il rispetto delle norme a tutela della concorrenza 

ogni qualvolta la gestione di beni e attività culturali sia, 
in tutto o in parte, affidata a soggetti privati; 

g) la competenza professionale del personale preposto 
alla valorizzazione dei beni culturali e alla promozione 
e realizzazione di attività culturali; 

h) la promozione dell'innovazione tecnologica e 
organizzativa. 

2. La Regione Toscana riconosce e considera la 
cultura e lo spettacolo, in tutti i loro generi e manifestazioni, 
come valore essenziale e strumento fondamentale 
di crescita umana, di espressione artistica, mezzo di 
promozione ed educazione sociale, di comunicazione, di 
insostituibile valore sociale e formativo, soprattutto per 
le giovani generazioni. 
3. La Regione Toscana riconosce inoltre il valore 
delle professionalità che operano nel campo della cultura 
e dello spettacolo, e le considera risorse sociali, economiche 
e occupazionali. 
Art. 3 
Forme di collaborazione con lo Stato, con gli 
enti locali e con i soggetti privati 


1. Le funzioni regionali in materia di valorizzazione 
dei beni culturali e di promozione e organizzazione di 
attività culturali, sono attuate di norma attraverso forme 
di cooperazione strutturali e funzionali con lo Stato e con 
gli enti locali. 
2. La Giunta regionale, elabora e propone atti di 
coordinamento, di intesa e di accordo con lo Stato, che 
possano accrescere il livello di integrazione nell'esercizio 
delle funzioni concernenti i beni e le attività culturali, 
perseguendo in particolare i seguenti obiettivi : 
a) conferimento alla Regione e agli enti locali di ulteriori 
funzioni e compiti di tutela del patrimonio culturale, 
ai sensi degli articoli 4 e 5 del d.lgs. 42/2004; 

b) organizzazione, integrazione e sviluppo delle attività 
di fruizione degli istituti e dei luoghi della cultura, 
compresi quelli di appartenenza statale, e attribuzione 
della disponibilità e della gestione di istituti e luoghi 
della cultura statali al sistema regionale e locale, ai sensi 
dell'articolo 102 del d. lgs. 42/2004; 

c) organizzazione, integrazione e sviluppo delle 
attività di valorizzazione, ai sensi dell'articolo 112 del 
d.lgs. 42/2004; 

d) individuazione degli indirizzi per coordinare la 
partecipazione degli enti locali all'attività di tutela; 
e) sviluppo del sistema regionale dello spettacolo. 

3. Ai sensi del comma 1, la Regione programma, 
nell'ambito di un intervento coordinato con le politiche 
del governo del territorio e della formazione professionale, 
l'organizzazione del sistema regionale di istituti e 

luoghi della cultura, promuovendo l'integrazione delle 
attività fra gli istituti statali, gli istituti degli enti locali 
e, nel rispetto dell'articolo 113 del d.lgs. 42/2004, gli 
istituti dei soggetti privati. 

Capo II 
Disposizioni in materia di programmazione e di sistema 
informativo dei beni, delle istituzioni e 
delle attività culturali 


Art. 4 
Piano della cultura 


1. Il piano della cultura è lo strumento per la programmazione 
degli interventi della Regione in materia 
di beni culturali e paesaggistici, istituti e luoghi della 
cultura, attività culturali. 
2. Il piano della cultura di cui al comma 1, contiene: 
a) il quadro conoscitivo; 
b) le linee di indirizzo e gli obiettivi generali del 
piano; 

c) l'indicazione degli interventi inerenti le funzioni 
assegnate alla diretta competenza della Regione dalla 
presente legge regionale e dalla normativa statale; 

d) l'individuazione dei progetti regionali relativi ai 
diversi ambiti d'intervento di cui alla presente legge, 
le linee d'azione e gli obiettivi specifici, nonché le loro 
modalità di attuazione; 

e) l'individuazione dei progetti locali relativi ai 
diversi ambiti d'intervento di cui alla presente legge e 
dei loro requisiti, nonché le modalità e i tempi della loro 
predisposizione, presentazione e valutazione; 

f) il quadro di riferimento finanziario pluriennale 
correlato con le linee di indirizzo, gli obiettivi generali e 
le modalità di attuazione del piano; 

g) la misura percentuale minima del concorso finanziario 
degli enti locali e degli altri soggetti, pubblici o 
privati, per la realizzazione dei progetti locali nei diversi 
ambiti di intervento; 

h) i criteri per la determinazione del contributo 
ordinario annuale in favore delle istituzioni culturali di 
rilievo regionale di cui all'articolo 31 e le modalità di 
presentazione e di valutazione dei progetti di attività 
delle medesime istituzioni; 

i) i criteri e gli indirizzi per il sostegno regionale 
degli enti di cui all'articolo 39, comma 1; 

l) le modalità di correlazione con gli standard tecnologici 
e informativi regionali e le disposizioni attuative 
per l'organizzazione del sistema informativo negli ambiti 
di cui al comma 1; 

m) i criteri e le modalità di realizzazione del sistema 
di monitoraggio, nonché gli indicatori per le verifiche di 
efficienza e di efficacia degli interventi; 

n) le forme del raccordo con altri piani e programmi 
regionali per gli aspetti di comune rilevanza. 

Art. 5 
Approvazione e attuazione del piano della cultura 

1. Il piano della cultura di cui all'articolo 4, è approvato 
dal Consiglio regionale con le modalità di cui alla 
legge regionale 11 agosto 1999, n. 49 (Norme in materia 
di programmazione regionale). 
2. La Giunta regionale provvede all'attuazione del 
piano della cultura di cui all'articolo 4 nelle forme e con 
le modalità previste dall'articolo 10 bis della l.r. 49/1999, 
previo invio delle proposte di atti al Consiglio regionale 
contestualmente alla richiesta di iscrizione all'ordine del 
giorno della Giunta regionale. 
3. La Giunta regionale trasmette al Consiglio regionale 
un documento di monitoraggio e valutazione, che 
descrive gli stati di realizzazione e i risultati dell'attuazione 
del piano della cultura di cui all'articolo 4, seconda 
quanto specificato nell'articolo 54. 
4. Gli enti locali partecipano alla definizione, attuazione, 
monitoraggio e verifica del piano della cultura di 
cui all'articolo 4 nei modi previsti dalla l.r. 49/1999. 
Art. 6 
Criteri per l'attuazione degli interventi di investimento 

1. Gli interventi di parte investimenti previsti dal 
piano della cultura di cui all'articolo 4 per la valorizzazione 
e fruizione dei beni culturali e paesaggistici, 
nonché per la creazione e l'adeguamento degli spazi e 
dei luoghi destinati ad attività culturali e di spettacolo, 
sono attuati sulla base dei seguenti criteri: 
a) funzionalità degli interventi allo sviluppo delle 
politiche regionali nei diversi settori di cui alla presente 
legge; 

b) qualità della progettazione, efficienza ed efficacia 
delle azioni di realizzazione dei progetti; 

c) sostenibilità gestionale dei risultati degli interventi, 
al fine di assicurarne la pubblica utilità tramite la 
fruizione; 

d) adeguatezza organizzativa e professionale degli 
strumenti gestionali; 
e) valorizzazione delle relazioni tra beni culturali e 
contesti territoriali; 
f) progettualità integrata dei diversi soggetti istituzionali 
titolari di competenze in materia; 
g) cooperazione fra soggetti pubblici e privati. 

Art. 7 
Progetti regionali 


1. I progetti regionali, annuali e pluriennali, sono 
gli strumenti con i quali la Giunta, in raccordo con la 
programmazione locale ai sensi dell'articolo 11 della l.r. 

49/1999, svolge le attività direttamente funzionali a interessi 
o obiettivi di livello regionale e, in particolare: 

a) le attività di studio e ricerca funzionali allo sviluppo 
delle politiche regionali di cui alla presente legge; 

b) le attività a carattere sperimentale e innovativo 
in grado di produrre esperienze e modelli d'intervento 
riproducibili; 

c) le attività finalizzate al recupero degli squilibri 
sociali e territoriali; 

d) le attività che interessano una vasta platea di soggetti 
istituzionali o che riguardino ampie porzioni del 
territorio regionale. 

2. I progetti regionali sono approvati con deliberazione 
della Giunta regionale ai sensi dell'articolo 5, 
comma 2. 
Art. 8 
Progetti locali 


1. I progetti locali, elaborati in conformità agli indirizzi 
e agli obiettivi della programmazione regionale, 
sono espressione della programmazione territoriale relativamente 
agli ambiti indicati dal piano della cultura di 
cui all'articolo 4. 
2. I progetti locali sono predisposti nel rispetto dei 
seguenti principi: 
a) promozione e sviluppo della progettualità comune, 
e coordinamento dei soggetti operanti nel settore e delle 
loro attività; 

b) promozione delle relazioni tra i beni culturali ed i 
contesti territoriali; 

c) efficienza ed efficacia della progettazione e delle 
azioni di attuazione; 

d) cooperazione e partecipazione di soggetti pubblici 
e privati; 

e) imparzialità, pubblicità e trasparenza; 

f) valorizzazione dell'attività di ricerca e di speri


mentazione; 

3. Gli enti locali coordinano i progetti locali in relazione 
all'ambito territoriale di competenza. 
4. Le competenti strutture regionali, verificata la 
conformità dei progetti locali agli indirizzi del piano 
della cultura di cui all'articolo 4, approvano l'elenco dei 
progetti ammissibili e assegnano i relativi finanziamenti; 
i relativi atti sono trasmessi per conoscenza alla Commissione 
consiliare competente. 
Art. 9 
Sistema informativo dei beni, delle istituzioni 
e delle attività culturali 


1. Nell'ambito del sistema informativo regionale ed 
in conformità con quanto previsto dalla legge regionale 
26 gennaio 2004, n. 1 (Promozione dell'amministrazione 
elettronica e della società dell'informazione e 
della conoscenza nel sistema regionale. Disciplina della 
"Rete telematica regionale toscana"), nonché dalla legge 
regionale 5 ottobre 2009, n. 54 (Istituzione del sistema 
informativo e del sistema statistico regionale. Misure per 
il coordinamento delle infrastrutture e dei servizi per lo 
sviluppo della società dell'informazione e della conoscenza), 
la Regione, le province e i comuni concorrono 
alla formazione ed alla gestione integrata del sistema 
informativo dei beni, delle istituzioni e delle attività culturali, 
che costituisce la base conoscitiva fondamentale 
per l'elaborazione e l'attuazione del piano della cultura 
di cui all'articolo 4, nonché per la valutazione dei suoi 
effetti. 

2. Il regolamento di cui all'articolo 53, definisce le 
modalità di realizzazione e gestione del sistema informativo 
dei beni, delle istituzioni e delle attività culturali 
di cui al comma 1. 
Titolo II 
ISTITUTI E LUOGHI DELLA CULTURA 


Capo I 
Disposizioni generali 


Sezione I 
Ambito di applicazione 


Art. 10 
Ambito di applicazione 


1. Le norme del presente capo si applicano alle 
biblioteche, agli archivi, agli altri istituti documentari, 
ai musei, ecomusei, aree archeologiche, parchi archeologici 
e complessi monumentali disciplinati dalla presente 
legge. 
Sezione II 
Diritti del pubblico degli istituti e luoghi della cultura 
ed esercizio di attività accessorie alle attività 
culturali degli istituti e luoghi della cultura 


Art. 11 
Diritti del pubblico degli istituti e luoghi della cultura 

1. L'accesso agli istituti e ai luoghi della cultura è 
garantito nel rispetto della normativa vigente e senza 
limitazioni derivanti dalle condizioni fisiche e dalle competenze 
culturali degli utenti. 
2. Ove sia richiesto un biglietto di ingresso, il relativo 
costo deve essere proporzionato ai servizi offerti al 
pubblico e alla consistenza dei beni esposti. Gli indirizzi 

per la definizione del costo a carico dei visitatori sono 
definiti nel regolamento di cui all'articolo 53. 

3. Il sistema documentario pubblico risponde al diritto 
di tutti gli individui a fruire, indipendentemente dal 
luogo di residenza, o da impedimenti derivanti da condizioni 
fisiche e culturali, di un servizio di informazione 
e documentazione efficiente ed adeguato ai bisogni della 
contemporaneità. 
4. I comuni che non abbiano istituito direttamente 
una biblioteca nel proprio territorio soddisfano le richieste 
di informazione e di documentazione del pubblico 
tramite accordi con altri comuni o con altri soggetti qualificati, 
anche nell'ambito delle reti documentarie locali 
di cui all'articolo 28. 
5. La consultazione dei documenti delle biblioteche 
e degli archivi nonché il prestito dei documenti in loro 
possesso sono gratuiti e non possono essere limitati se 
non per i motivi previsti dalla legge, per esigenze di 
tutela e conservazione o per motivate esigenze organizzative 
indicate nella carta dei servizi che ogni istituto 
documentario è tenuto ad adottare. Possono essere poste 
a carico degli utenti le spese per l'erogazione di servizi 
diversi, aggiuntivi a quelli di base che comportino costi 
supplementari interni o esterni. I criteri generali per la 
definizione degli oneri a carico degli utenti delle biblioteche 
e degli archivi sono definiti dal regolamento di cui 
all' articolo 53. 
Art. 12 
Attività accessorie alle attività culturali degli 
istituti e luoghi della cultura 


1. Fatto salvo il rispetto dell'articolo 117 del d.lgs. 
42/2004, e al fine di garantire la sostenibilità economica 
dei servizi culturali, negli istituti e nei luoghi della 
cultura possono essere svolte attività accessorie a quelle 
proprie di tali strutture, nella misura in cui queste siano 
strumentali al reperimento delle risorse da destinare alle 
proprie finalità fondamentali o contribuiscano a migliorare 
la qualità dei servizi di propria competenza. 
2. Le strutture dell'istituto e luogo della cultura 
possono essere utilizzate per qualsiasi finalità nel caso 
in cui lo svolgimento dell'attività accessoria comporti 
l'utilizzazione delle strutture, purché l'utilizzazione sia 
compatibile con la natura dell'istituto e luogo della cultura, 
con la tutela dei beni conservati e con il corretto 
esercizio dei servizi. 
Sezione III 
Forme di gestione degli istituti e luoghi della cultura 


Art. 13 
Forme di gestione degli istituti e luoghi della cultura 


1. Nel rispetto delle disposizioni del d. lgs. 42/2004 
e del decreto legislativo 18 agosto 2000, n. 267 (Testo 
unico delle leggi sull'ordinamento degli enti locali), gli 
istituti e luoghi della cultura sono gestiti come servizi 
privi di rilevanza economica o come servizi di rilevanza 
economica, adottando forme e sistemi di gestione adeguati 
alle caratteristiche dello specifico bene culturale. 
2. La disciplina della gestione prevede strumenti che 
assicurino ai cittadini, singoli o associati, e alla comunità 
scientifica forme di partecipazione alle attività fondamentali 
dell'istituto e del luogo della cultura. 
Art. 14 
Gestione degli istituti e luoghi della cultura come 
servizi privi di rilevanza economica 


1. Nel rispetto dei principi di cui all'articolo 115 del 
d.lgs.42/2004, l'organizzazione degli istituti e luoghi 
della cultura come servizi privi di rilevanza economica 
può avvenire mediante gestione in forma diretta o in 
forma indiretta. 
2. La gestione in forma diretta è svolta per mezzo 
di strutture organizzative interne alle amministrazioni, 
purché dotate di adeguata autonomia scientifica, organizzativa, 
finanziaria e contabile, e provviste di idoneo 
personale tecnico. Tale gestione può essere svolta anche 
in forma associata, secondo la vigente legislazione. 
3. La gestione in forma diretta può avvenire per 
mezzo di associazioni, fondazioni o altri organismi, le cui 
finalità consistano nella prestazione di servizi culturali, 
sui quali l'amministrazione cui l'istituto o il luogo della 
cultura appartiene esercita un'influenza dominante. 
4. La gestione in forma indiretta si svolge mediante 
l'affidamento del servizio ad un soggetto esterno all'amministrazione 
cui l'istituto o luogo della cultura appartiene, 
che viene scelto tramite procedure ad evidenza pubblica 
in conformità alla disposizione di cui all'articolo 
115, comma 3, del d.lgls. 42/2004. 
5. Le procedure di cui al comma 4, sono definite nel 
rispetto dei seguenti criteri: 
a) ricorso all'avviso pubblico ai fini della adeguata 
pubblicità della procedura; 
b) effettuazione della selezione sulla base di progetti 
sufficientemente dettagliati sotto il profilo tecnico ed 
economico; 

c) valutazione della qualità, della congruità economica 
e della fattibilità tecnica dei progetti di cui alla 
lettera b). 

6. Nei casi di gestione in forma indiretta l'amministrazione 
titolare dell'istituto e luogo della cultura svolge 

le funzioni di indirizzo, controllo e vigilanza sull'attività 
dei soggetti concessionari della gestione e stipula contratti 
di servizio con tali soggetti. La Giunta regionale 
approva con apposita deliberazione schemi-tipo di contratto 
di servizio, elaborati nel rispetto dell'articolo 115, 
comma 5, del d.lgs.42/2004, al fine di semplificare e 
rendere omogenea l'attività delle amministrazioni. 

Capo II 
Musei ed ecomusei 


Art. 15 
Funzioni della Regione 


1. Al fine di promuovere la conoscenza e la fruizione 
del patrimonio culturale della Toscana la Regione, 
nell'ambito delle proprie competenze, sostiene, indirizza 
e coordina l'istituzione e lo sviluppo della rete regionale 
dei musei e degli ecomusei, con particolare riguardo alle 
seguenti funzioni: 
a) promuovere e sostenere la crescita qualitativa 
dell'offerta museale in Toscana tramite l'innovazione 
gestionale, l'abbattimento delle barriere fisiche e culturali 
alla fruizione delle collezioni, l'innovazione dei 
linguaggi museali; 

b) promuovere e sostenere la valorizzazione dei beni 
culturali diffusi sul territorio; 

c) promuovere e sostenere la formazione professionale 
del personale dei musei e degli ecomusei; 

d) promuovere e sostenere le attività educative e 
didattiche nei musei; 

e) promuovere e sostenere la catalogazione dei beni 
culturali posseduti dai musei o presenti nel territorio; 

f) individuare i musei e gli ecomusei di rilievo regionale 
e predisporre specifiche misure di sostegno al loro 
sviluppo; 

g) promuovere accordi di cooperazione con lo Stato, 
con gli enti locali e con i soggetti privati, anche attraverso 
i sistemi museali di cui all' articolo 17, per la migliore 
organizzazione dell'offerta museale e della fruizione del 
patrimonio culturale; 

h) gestire i musei di sua proprietà o comunque detenuti, 
ai sensi dell'articolo 33, comma 1, lettera a), della 
legge regionale 26 novembre 1998, n. 85 (Attribuzione 
agli enti locali e disciplina generale delle funzioni e dei 
compiti amministrativi in materia di tutela della salute, 
servizi sociali, istruzione scolastica, formazione professionale, 
beni e attività culturali e spettacolo, conferiti alla 
Regione dal decreto legislativo 31 marzo 1998, n. 112); 

i) promuovere l'uso innovativo e coordinato delle 
tecnologie dell'informazione e della conoscenza per la 
valorizzazione e fruizione del patrimonio culturale. 

Art. 16 
Ecomuseo 


1. Ai fini della presente legge è definito ecomuseo 
l'istituto culturale, pubblico o privato, senza scopo di 
lucro che, ai fini dello sviluppo culturale ed educativo 
locale, assicura, su un determinato territorio e con la 
partecipazione della popolazione, le funzioni di ricerca, 
conservazione e valorizzazione di un insieme di beni 
culturali, materiali e immateriali, rappresentativi di un 
ambiente e dei modi di vita che vi si sono succeduti e ne 
accompagnano lo sviluppo. 

Art. 17 
Sistemi museali 


1. I sistemi museali sono strumenti di cooperazione 
tra musei e per la valorizzazione delle relazioni tra musei 
e territorio, per la qualificazione dell'offerta di fruizione, 
la promozione, la dotazione di professionalità, ovvero 
per il conseguimento, attraverso la cooperazione finanziaria, 
organizzativa e gestionale, dei requisiti richiesti 
per il riconoscimento regionale di cui all'articolo 20. 
2. Il sistema museale realizza i servizi tecnici e culturali 
richiesti dai musei associati, ne coordina l'attività, 
assicura ai musei aderenti il buon andamento dei servizi, 
anche con l'intervento del personale direttivo e tecnico 
necessario, cura i rapporti con i competenti uffici regionali 
e statali. 
3. I sistemi museali sono costituiti sulla base dei 
seguenti criteri generali: 
a) costituzione con atto formale che prevede la distribuzione 
delle funzioni fra i soggetti partecipanti e gli 
oneri a carico degli stessi; 

b) il possesso, da parte dei musei che ne entrano a 
far parte, dei requisiti previsti all'articolo 20, comma 1, 
lettere a), c), d) ed e). 

4. I requisiti specifici per la costituzione dei sistemi 
museali sono definiti dal regolamento di cui all'articolo 
53. 
Art. 18 
Attività dei musei 


1. Le attività fondamentali dei musei sono: 
a) la gestione, conservazione e sicurezza delle collezioni, 
comprensive delle attività connesse alle acquisizioni 
e alle scelte di prestito e di circolazione delle 
opere; 

b) il contributo all'inventario ed alla catalogazione 
dei beni culturali; 

c) la formazione del sistema di offerta culturale, 
comprensivo di tutto ciò che contribuisce a qualificare 
l'esperienza della visita e il valore percepito dal pubblico; 


d) la ricerca scientifica e il collegamento culturale, 
didattico e scientifico con le scuole, le Università, gli 


istituti e le associazioni culturali di rilevanza regionale, 
nazionale e internazionale. 

Art. 19 
Attività degli ecomusei 


1. Le attività fondamentali degli ecomusei sono: 
a) la valorizzazione di ambienti di vita tradizionali 
delle aree prescelte, anche attraverso la conservazione di 
edifici secondo i criteri dell'edilizia tradizionale, nonché 
attraverso il recupero di strumenti, pratiche e saperi tradizionali 
che testimonino le abitudini di vita e di lavoro 
delle popolazioni locali, le relazioni con l'ambiente 
circostante, le tradizioni religiose, culturali, ricreative e 
alimentari, l'utilizzo delle risorse naturali, delle tecnologie, 
delle fonti energetiche e delle materie impiegate 
nelle attività produttive e i prodotti stessi; 

b) la promozione e il sostegno delle attività di ricerca 
scientifica e didattico- educative relative alla storia e alle 
tradizioni locali; 

c) la ricostruzione di ambiti di vita e di lavoro tradizionali 
che possano produrre beni o servizi correlati 
all'offerta turistica ed alla valorizzazione delle produzioni 
locali; 

d) la valorizzazione dei patrimoni immateriali quali 
i saperi, le tecniche, le competenze, le pratiche locali, 
i dialetti, i canti, le feste e le tradizioni gastronomiche, 
attraverso attività rivolte alla loro catalogazione e conoscenza 
ed alla promozione della loro trasmissione. 

2. Ai fini del coordinamento delle attività di valorizzazione 
ambientale che insistono su un determinato 
territorio, la Giunta regionale promuove accordi con il 
Ministero dell'ambiente e della tutela del territorio e del 
mare, con il Ministero per i beni e le attività culturali, 
con gli enti di gestione di aree protette, con le province e 
i comuni interessati, nonché con soggetti privati. 
Art. 20 
Requisiti per il riconoscimento della qualifica di 
museo o ecomuseo di rilevanza regionale 


1. I requisiti per il riconoscimento della qualifica di 
museo o ecomuseo di rilevanza regionale sono definiti 
nel regolamento di cui all'articolo 53, sulla base dei 
seguenti criteri: 
a) presenza di uno statuto o di un regolamento di 
organizzazione e di funzionamento; 

b) direzione scientifica del museo o ecomuseo assegnata 
in base a comprovate competenze tecniche e 
scientifiche. Qualora questa funzione non possa essere 
assicurata dal singolo museo o ecomuseo, la direzione è 
svolta a livello di sistema museale di cui all'articolo 17 
o, comunque, attraverso la condivisione della stessa con 
altri istituti; 

c) previsione negli strumenti urbanistici del comune 

di riferimento della localizzazione e della normativa per 
la destinazione di uso del museo o dell'ecomuseo; 

d) adeguata ampiezza dell'orario di apertura al pubblico; 


e) tutela della sicurezza delle persone e abbattimento 
delle barriere fisiche e culturali alla fruizione delle collezioni; 


f) svolgimento di attività educative; 

g) svolgimento di attività di ricerca correlata alla 
conservazione ed alla catalogazione del patrimonio posseduto; 


h) rilevazione della quantità e della qualità della fruizione 
da parte del pubblico, anche tramite un servizio di 
registrazione dei visitatori; 

i) omogeneità culturale, geografica e paesaggistica 
del territorio incluso nell'ecomuseo. 

2. I requisiti relativi ai criteri di cui al comma 1 lettere 
b), f), g), h), sono conseguibili attraverso il sistema 
museale di cui all'articolo 17. 
Art. 21 
Disciplina del procedimento di riconoscimento della 
qualifica di museo o ecomuseo di rilevanza regionale 

1. Il possesso dei requisiti di cui all'articolo 20, costituisce 
il presupposto per l'ottenimento del riconoscimento 
di museo o ecomuseo di rilevanza regionale. 
2. L'istanza di riconoscimento è sottoscritta dal legale 
rappresentante dell'ente titolare del museo ed ecomuseo 
ed è presentata al dirigente del settore regionale competente, 
anche in via telematica ai sensi dell'articolo 3 
della legge regionale 23 luglio 2009, n. 40 (Legge di 
semplificazione e riordino normativo 2009). All'istanza 
è allegata la documentazione, indicata nel regolamento 
di attuazione di cui all'articolo 53, che è idonea a comprovare 
il possesso dei requisiti di cui al comma 1. 
3. Il procedimento di riconoscimento si conclude con 
un decreto dirigenziale di accoglimento ovvero di diniego 
dell'istanza entro il termine di centoventi giorni dalla 
data di presentazione dell'istanza stessa. 
4. Il termine di cui al comma 3, può essere sospeso 
per una sola volta per un termine massimo di trenta 
giorni qualora sia necessaria l'acquisizione di documentazione 
integrativa. 
5. Il settore regionale competente verifica con periodicità 
triennale la permanenza dei requisiti di cui all'articolo 
20, assegnando al legale rappresentante dell'ente 
titolare del museo ed ecomuseo un congruo termine per 
dimostrare la sussistenza dei requisiti stessi. Decorso 
inutilmente tale termine, il settore regionale competente 
provvede alla revoca del riconoscimento. 

Art. 22 
Commissione tecnica regionale per i 
musei e gli ecomusei 


1. E' istituita la Commissione tecnica regionale per 
i musei e gli ecomusei, di seguito denominata Commissione. 
Essa emana un parere vincolante in ordine al 
riconoscimento della qualifica di museo ed ecomuseo di 
rilevanza regionale. 
2. La Commissione è composta da cinque esperti in 
museografia, museologia ed organizzazione museale, 
ed è nominata con decreto del Presidente della Giunta 
regionale conformemente alle disposizioni della legge 
regionale 8 febbraio 2008, n. 5 (Norme in materia di 
nomine e designazioni e di rinnovo degli organi amministrativi 
della Regione). 
3. La Commissione rimane in carica per la durata 
della legislatura. 
4. Ai membri della Commissione è corrisposto un 
rimborso delle spese sostenute per la partecipazione alle 
sedute, nella misura e con le modalità di erogazione stabilite 
per i dirigenti regionali. 
5. Le modalità di organizzazione e di funzionamento 
della Commissione sono stabilite nel regolamento di 
attuazione di cui all'articolo 53. 
Art. 23 
Catalogazione delle collezioni dei 
musei e degli ecomusei 


1. Gli enti titolari dei musei ed ecomusei sono tenuti a 
provvedere alla catalogazione dei beni a qualunque titolo 
detenuti e a collaborare con il Ministero per i beni e le 
attività culturali e la Regione per la catalogazione degli 
altri beni presenti nel territorio di riferimento, ai sensi 
dell'articolo 17 del d.lgs. 42/2004. 
2. Le schede redatte confluiscono nel catalogo 
dell'Istituto centrale per il catalogo e la documentazione 
(ICCD) del Ministero per i beni e le attività culturali, e 
nel sistema informativo di cui all'articolo 9. 
Capo III 
Biblioteche e archivi 


Art. 24 
Funzioni della Regione 


1. La Regione esercita funzioni di programmazione, 
coordinamento e controllo in ordine alla promozione 
e allo sviluppo della rete documentaria regionale, 
costituita dalla Regione insieme al complesso delle reti 
documentarie locali di cui all'articolo 28. I finanziamenti 
regionali sono finalizzati alla costituzione, funzionamento 
e sviluppo delle reti documentarie locali, che svolgono 
tutte le azioni mirate alla conservazione, valorizzazione, 
incremento e fruizione del patrimonio e dei servizi degli 
istituti aderenti alle reti stesse. 

2. La Regione, nell'esercizio delle funzioni di cui al 
comma 1, svolge le seguenti attività: 
a) tutela i manoscritti, gli autografi, i carteggi, gli 
incunaboli, le raccolte librarie, nonché i libri, le stampe 
e le incisioni non appartenenti allo Stato, ai sensi dell'articolo 
5, comma 2, del d.lgs. 42/2004; 

b) supporta l'organizzazione e lo sviluppo delle reti 
documentarie locali con proprie strutture tecnico-scientifiche 
e con attività di consulenza; 

c) garantisce l'apertura e l'incremento della biblioteca 
specializzata nelle materie della biblioteconomia, 
bibliografia, archivistica e scienza della documentazione 
come strumento di supporto all'esercizio dei propri 
compiti; 

d) promuove la valorizzazione degli archivi di propria 
competenza e del patrimonio archivistico dei soggetti 
pubblici e privati attraverso le reti documentarie 
locali. Tale patrimonio deve essere pubblicamente fruibile 
attraverso accordi con gli enti locali; 

e) cura la qualificazione e la formazione professionale 
del personale operante nelle biblioteche, negli archivi 
e negli istituti documentari, secondo quanto previsto 
dalla normativa regionale in materia; 

f) cura le attività d'indagine, di ricerca, di studio e di 
divulgazione connesse all'esercizio delle funzioni di cui 
al comma 1; 

g) promuove e indirizza l'elaborazione e l'attuazione 
di interventi e progetti relativi a programmi nazionali e 
di iniziativa comunitaria. 

Art. 25 
Archivio della produzione editoriale regionale 


1. La Regione individua l'archivio della produzione 
editoriale regionale ai sensi della legge 15 aprile 2004, 
n. 106 (Norme relative al deposito legale dei documenti 
di interesse culturale destinati all'uso pubblico) ed in 
attuazione del decreto del Presidente della Repubblica 
3 maggio 2006, n. 252 (Regolamento recante norme in 
materia di deposito legale dei documenti di interesse 
culturale destinati all'uso pubblico). 
2. L'archivio di cui al comma 1 è costituito da una 
pluralità di centri di deposito sul territorio regionale 
finalizzati a garantire la continuità delle collezioni e l'accesso 
del pubblico ai patrimoni documentari. 
3. I criteri per l'individuazione dei soggetti di cui 
al comma 2, nonché delle attività finalizzate al funzio

namento dell'archivio sono definiti nel regolamento di 
attuazione di cui all'articolo 53. 

Art. 26 
Attività della rete documentaria regionale 


1. Le diverse tipologie di istituti di cui all'articolo 1, 
comma 2, lettera d), adempiono le loro specifiche funzioni 
e perseguono i loro scopi mediante: 
a) il reperimento, l'acquisizione permanente o temporanea, 
lo scarto, l'organizzazione materiale e concettuale, 
e la messa a disposizione di informazioni e documenti 
su qualsiasi supporto registrati, utili a soddisfare le 
esigenze della propria utenza; 

b) la classificazione degli atti, l'ordinamento e l'inventariazione 
dei propri fondi; 

c) la predisposizione e l'erogazione dei servizi informativi 
e documentari, con modalità e secondo standard 
tecnologici adeguati ai bisogni degli utenti; 

d) l'assistenza e la consulenza agli individui e ai 
gruppi per la ricerca e l'acquisizione di informazioni e 
documenti; 

e) l'offerta, nell'ambito dei servizi rivolti ai cittadini, 
di particolari opzioni destinate a soddisfare i bisogni dei 
giovani, dei ragazzi e della scuola; 

f) l'allestimento e l'organizzazione degli spazi e dei 
materiali più funzionali all'accesso e alla fruizione dei 
servizi da parte di tutti gli utenti, eliminando le barriere 
fisiche e culturali che possano costituire impedimento 
alla piena fruizione degli spazi e dei servizi; 

g) l'organizzazione della documentazione sulla storia 
e sulla realtà locale; 
h) la messa a disposizione degli utenti di accessi per 
la fruizione di informazioni e servizi in rete telematica; 
i) la promozione del libro e della lettura. 

2. Gli archivi, tramite la classificazione degli atti, 
l'ordinamento e l'inventariazione dei propri fondi, mettono 
a disposizione i documenti e le informazioni su 
qualsiasi supporto registrati. 
Art. 27 
Cooperazione 


1. Le biblioteche pubbliche e gli archivi forniscono 
i loro servizi mediante il ricorso alle opportune forme 
di cooperazione con le altre biblioteche, archivi ed altri 
istituti documentari presenti nel territorio di riferimento 
nonché a livello regionale, nazionale e internazionale, 
al fine di realizzare un servizio documentario integrato 
che consenta, mediante la condivisione delle risorse, di 
rispondere ai bisogni informativi degli utenti. 
2. Le biblioteche pubbliche e gli archivi promuovono 
forme di coordinamento con le scuole, le università, 
i musei e gli altri istituti e luoghi della cultura per lo 
svolgimento di attività di valorizzazione e fruizione del 
patrimonio culturale. 

3. La Regione, al fine di garantire l'ottimizzazione 
dei servizi, opera per integrare le attività degli istituti 
bibliotecari, archivistici e documentari presenti sul 
proprio territorio, indipendentemente dalla loro appartenenza 
istituzionale e per l'integrazione delle reti documentarie 
toscane all'interno del Servizio Bibliotecario 
Nazionale (SBN). 
Art. 28 
Le reti documentarie locali 


1. La rete documentaria locale costituisce la modalità 
ordinaria di organizzazione e gestione delle attività e dei 
servizi documentari integrati. Essa è lo strumento che 
assicura le necessarie competenze professionali e realizza 
la condivisione delle risorse interne nonché la piena 
utilizzazione delle risorse esterne alla rete. 
2. Gli enti locali provvedono alla costituzione della 
rete documentaria locale sulla base dei seguenti criteri, 
al fine di assicurare il necessario livello di uniformità su 
tutto il territorio regionale: 
a) costituzione con atto formale che prevede la distribuzione 
delle funzioni fra i soggetti partecipanti e gli 
oneri a carico degli stessi; 

b) adeguatezza della dimensione territoriale, della 
dotazione documentaria e del relativo incremento annuale; 


c) adeguatezza della dotazione di personale in termini 
di quantità e di competenza professionale; 
d) adeguatezza delle dotazioni tecnologiche. 

3. Alla rete locale possono partecipare, oltre alle 
biblioteche e agli archivi degli enti locali, gli altri istituti 
di cui all'articolo 1, comma 2, lettera d), pubblici e privati, 
presenti nel territorio di riferimento. Possono altresì 
partecipare alla rete locale i comuni che, privi di propri 
istituti, intendano avvalersi dei servizi della rete locale. 
4. I requisiti specifici relativi ai criteri di cui al 
comma 2, sono stabiliti dal regolamento di cui all'articolo 
53. 
5. Le reti locali sono tenute a comunicare alla Regione 
i dati relativi agli utenti ed ai servizi erogati con le 
modalità definite dal piano della cultura di cui all'articolo 
4. Tale comunicazione può avvenire anche in via 
telematica ai sensi dell'articolo 3 della l.r. 40/2009. 
6. I soggetti interessati individuano, per ciascuna 
rete, uno o più istituti fra quelli aderenti, quali responsabili 
del coordinamento dei servizi di rete. I requisiti e gli 
standard organizzativi e di servizio degli istituti respon

sabili del coordinamento dei servizi di rete sono stabiliti 
dal regolamento di cui all'articolo 53. 

7. I finanziamenti destinati alle reti locali sono assegnati 
dalla Regione agli istituti responsabili del coordinamento 
dei servizi di rete di cui al comma 6, previa 
comunicazione dei dati di cui al comma 5. 
Capo IV 
Istituzioni culturali 


Art. 29 
Ambito di applicazione 


1. Le disposizioni del presente capo non si applicano 
alle seguenti strutture: 

a) le istituzioni operanti nel settore dello spettacolo; 

b) gli istituti storici della Resistenza di cui alla legge 
regionale 14 ottobre 2002, n. 38 (Norme in materia di 
tutela e valorizzazione del patrimonio politico, storico 
e culturale dell'antifascismo e della resistenza e di promozione 
di una cultura di libertà, democrazia, pace e 
collaborazione tra i popoli); 

c) le istituzioni promosse e partecipate in misura prevalente 
dagli enti locali per la gestione e valorizzazione 
in "house" dei beni culturali; 

d) gli istituti la cui attività prevalente è costituita 
dall'organizzazione di scuole e di corsi di formazione; 
e) le fondazioni bancarie. 

Art. 30 
Istituzioni culturali 


1. La Regione sostiene l'attività delle istituzioni culturali 
di rilievo regionale. 
2. Si considerano di rilievo regionale, ai sensi della 
presente legge, le istituzioni culturali che hanno sede 
legale in Toscana, svolgono prevalentemente le loro 
attività nel territorio regionale e risultano in possesso dei 
seguenti requisiti: 
a) sono state costituite con legge o dispongono di 
personalità giuridica da almeno dieci anni; 

b) non hanno finalità di lucro; 

c) svolgono attività continuativa di rilevante valore 
scientifico e culturale da almeno dieci anni; 

d) hanno la disponibilità di un rilevante patrimonio 
culturale, di cui sia stato verificato l'interesse culturale ai 
sensi dell'articolo 12 del d.lgs 42/2004, ovvero di cui sia 
stato dichiarato l'interesse culturale ai sensi dell'articolo 
13 del d.lgs. 42/2004, e di cui siano disponibili l'inventario 
e il catalogo; 

e) dispongono di beni afferenti ad almeno due tra le 

seguenti tipologie: 
1) archivio; 
2) biblioteca; 

3) museo; 

f) garantiscono la conservazione del patrimonio di cui 
alla lettera d), ai sensi dell'articolo 1 del d.lgs 42/2004; 

g) assicurano la pubblica fruizione del patrimonio di 
cui alla lettera d), in maniera organizzata, significativa 
e continuativa, in forme compatibili con le esigenze di 
tutela e conservazione e con la natura del patrimonio 
stesso; 

h) annoverano tra le proprie finalità istituzionali l'attività 
di ricerca correlata con il patrimonio culturale di 
cui alla lettera d); 

i) dispongono di una sede adeguata, di competenze 
professionali e di risorse, strumentali e finanziarie, idonee 
al perseguimento delle proprie finalità istituzionali. 

Art. 31 
Tabella regionale 


1. Ai fini dell'assegnazione dei contributi regionali, 
le istituzioni culturali riconosciute di rilievo regionale 
sono inserite in una apposita tabella, approvata con 
deliberazione della Giunta Regionale previo accertamento 
del possesso dei requisiti di cui all'articolo 30, 
comma 2. 
2. La tabella di cui al comma 1, ha validità quinquennale 
ed è sottoposta con periodicità annuale a verifica 
sulla permanenza dei requisiti. 
3. Le modalità di presentazione e di valutazione 
delle domande ai fini della formazione della tabella sono 
disciplinate nel regolamento di cui all'articolo 53. 
4. Alle istituzioni iscritte nella tabella è riconosciuto 
un contributo finanziario annuale il cui importo è determinato 
con la deliberazione della Giunta regionale di cui 
all'articolo 5, comma 2. 
5. L'inserimento di un'istituzione culturale nella 
tabella regionale non costituisce motivo di esclusione 
dall'accesso agli ulteriori finanziamenti previsti dal 
piano della cultura di cui all'articolo 4. 
Art. 32 
Progetti annuali 


1. Il piano della cultura di cui all'articolo 4, prevede 
ulteriori finanziamenti a sostegno di specifici progetti di 
attività delle istituzioni culturali inserite nella tabella di 
cui all'articolo 31. 
2. I progetti di attività delle istituzioni culturali vengono 
presentati, selezionati e valutati dalla Regione con 
le procedure e le modalità previste dal piano della cultura 
di cui all'articolo 4. 

Titolo III 
BENI PAESAGGISTICI 


Capo I 
Valorizzazione culturale dei beni paesaggistici 


Art. 33 
Finalità 


1. La Regione, ai sensi dell'articolo 131, comma 5 
del d.lgs. 42/2004, promuove la valorizzazione culturale 
dei beni paesaggistici e a tal fine: 
a) concorre alla promozione e alla diffusione della cultura 
del paesaggio, come previsto dalla convenzione europea 
del paesaggio, recepita dall'Italia con la legge 9 gennaio 
2006, n. 14 (Ratifica ed esecuzione della Convenzione 
europea sul paesaggio, fatta a Firenze il 20 ottobre 2000); 

b) sostiene i programmi di gestione dei siti UNESCO 
e supporta gli enti locali che intendono promuovere il 
riconoscimento di nuovi siti; 

c) promuove la conoscenza del paesaggio attraverso 
attività di ricerca, catalogazione e diffusione dei relativi 
dati; 

d) promuove la formazione del personale degli enti 
locali nelle tematiche relative alla cultura del paesaggio. 

Titolo IV 
PROMOZIONE E ORGANIZZAZIONE 
DI ATTIVITÀ CULTURALI 


Capo I 
Sistema regionale delle attività teatrali, musicali, di 
danza, cinematografiche e audiovisive 


Art. 34 
Funzioni della Regione 


1. La Regione, in attuazione delle proprie finalità statutarie 
e nel rispetto dei principi stabiliti dalla normativa 
statale: 
a) definisce nel piano di cui all'articolo 4, le linee di 
sviluppo strategico del sistema regionale dello spettacolo 
come definito dall'articolo 35; 

b) sostiene gli enti, le istituzioni e le fondazioni costituite 
per iniziativa della Regione, cui essa partecipa e 
che svolgono una funzione di rilevante interesse nei programmi 
regionali di promozione delle attività culturali; 

c) sostiene, ai sensi della normativa statale, gli enti 
dello spettacolo cui la Regione partecipa al fine di garantire 
la presenza di proposte di spettacolo di alto livello 
qualitativo su tutto il territorio regionale; 

d) concorre, con propri contributi finanziari, alla qualificazione 
dell'attività dei teatri stabili d'innovazione e 
dei teatri di tradizione, riconosciuti come tali dallo Stato, 
nonché del Festival Pucciniano di Viareggio; 

e) individua, con le modalità di cui all'articolo 36, 
e sostiene gli ulteriori enti di rilevanza regionale per la 

promozione dello spettacolo dal vivo promuovendo la 
cooperazione tra essi a livello territoriale e tematico; 

f) concorre, con propri contributi finanziari, alla diffusione 
della musica classica in Toscana anche attraverso 
il sostegno alla Fondazione Rete Toscana Classica; 

g) sostiene i progetti di produzione di elevato livello 
qualitativo per l'innovazione, la ricerca e sperimentazione 
nei settori della prosa, della danza e della musica 
e ne promuove l'inserimento nel sistema distributivo 
regionale; 

h) favorisce l'insediamento nei teatri e negli spazi 
destinati ad uso teatrale della Toscana dei complessi 
delle arti dello spettacolo, in particolare delle compagnie 
teatrali di prosa, di danza e dei complessi musicali, promuovendo 
la residenzialità come elemento qualificante 
del sistema regionale dello spettacolo; 

i) sostiene i festival di alto livello qualitativo, con 
prevalenti contenuti di produzione e innovazione culturale; 


l) promuove e valorizza la musica popolare contemporanea 
toscana e la musica jazz, incentivandone 
la presenza nell'offerta di spettacolo dei soggetti che 
fanno parte del sistema regionale di cui all'articolo 35 
e attraverso i festival di cui alla lettera i). Sostiene le 
produzioni di musica popolare contemporanea di elevato 
livello qualitativo non affermate nel mercato dei consumi 
musicali, anche prevedendo un sostegno per facilitare 
l'acquisto della strumentazione; 

m) sostiene le esperienze di teatro non convenzionale, 
con particolare riferimento al teatro povero toscano; 

n) promuove e sostiene la formazione del pubblico al 
fine di agevolare la fruizione di spettacolo di alto livello 
qualitativo sull'intero territorio regionale; 

o) sostiene le attività finalizzate alla formazione 
professionale del personale che opera nel settore dello 
spettacolo. 

Art. 35 
Sistema regionale dello spettacolo 


1. Il sistema regionale dello spettacolo dal vivo è 
finalizzato a promuovere la qualità artistica, garantire 
il pluralismo, lo sviluppo equilibrato dell'offerta e della 
domanda di spettacolo, nonché la sostenibilità economica 
del sistema stesso, da perseguirsi anche attraverso lo 
sviluppo di forme di cooperazione e l'incentivazione di 
reti teatrali. 
2. Il sistema regionale dello spettacolo è costituito 
dagli enti di cui all'articolo 34, comma 1, lettere b), c), 
d), e) i quali cooperano con la Regione per l'attuazione 
delle linee di sviluppo dello spettacolo in Toscana. 
Art. 36 
Enti di rilevanza regionale per lo spettacolo dal vivo 


1. La Regione accredita gli enti di rilevanza regionale 

per lo spettacolo dal vivo di cui all'articolo 34, comma 1, 
lettera e), che svolgono attività, anche in forma associata, 
negli ambiti della tutela della tradizione, della formazione, 
della promozione e dell'innovazione dello spettacolo 
dal vivo. 

2. L'accreditamento è subordinato al possesso dei 
seguenti requisiti: 

a) sede operativa nella Regione Toscana; 

b) qualificata attività culturale realizzata da almeno 

un triennio; 
c) dotazione di strutture e di spazi adeguati allo svolgimento 
delle attività di spettacolo; 
d) struttura organizzativa adeguata in termini professionali; 
e) qualificata direzione artistica. 

3. I requisiti possono essere conseguiti anche in 
forma associata attraverso forme di collaborazione territoriale 
o tematica. 
4. Gli enti di rilevanza regionale per lo spettacolo dal 
vivo che abbiano conseguito l'accreditamento possono 
presentare i progetti per i contributi di cui all'articolo 39. 
5. Con il regolamento di attuazione di cui all'articolo 
53, sono specificati i requisiti di cui al comma 2 e sono 
previste le modalità e i termini per l'accreditamento. 
Art. 37 
Commissione regionale dello spettacolo dal vivo 

1. È istituita la Commissione regionale dello spettacolo 
dal vivo quale organismo consultivo della Giunta 
regionale, al fine del perseguimento delle finalità del 
sistema regionale dello spettacolo di cui all'articolo 35, 
comma 1. 
2. Alla commissione compete la formulazione di 
proposte e osservazioni per l'elaborazione dei documenti 
annuali di attuazione del piano della cultura di cui all'articolo 
4, in materia di spettacolo e per la realizzazione 
delle attività e dei progetti previsti dai documenti stessi, 
con la finalità di assicurare l'integrazione funzionale 
degli interventi. 
3. La Commmissione è composta: 
a) da quindici esperti nelle discipline dello spettacolo 
dal vivo; 
b) dal responsabile della struttura organizzativa della 
Regione Toscana competente in materia di spettacolo. 

4. La Commissione articola la sua attività in sottocommissioni 
nei settori dela prosa, della danza e della 
musica, compresa la musica popolare contemporanea. 
5. La Commissione è nominata con le procedure di 
cui alla l.r. 5/2008. 
6. La Commissione rimane in carica per la durata 
della legislatura. 
7. Ai componenti della Commissione è corrisposto 
un rimborso delle spese sostenute per la partecipazione 
alle sedute, nella misura e con le modalità di erogazione 
stabilite per i dirigenti regionali. 
8. I requisiti per la composizione e le modalità di 
organizzazione e funzionamento della Commissione 
sono stabiliti nel regolalmento di cui all'articolo 53. 
Art. 38 
Attività cinematografiche, audiovisive e multimediali 

1. La Regione promuove e sostiene la produzione e 
la diffusione del cinema di qualità in Toscana, sostiene 
le sale d'essai e promuove la formazione del pubblico 
alla fruizione critica e consapevole del cinema e delle 
produzioni multimediali. 
2. La Regione sostiene le sale cinematografiche singole 
e associate, che costituiscono strumenti per la qualità 
urbana e sociale delle città e del territorio e la qualificazione 
culturale della loro programmazione, sulla base 
dei criteri stabiliti nel piano di cui all'articolo 4. 
3. La Regione sostiene inoltre i festival del cinema 
di elevato livello culturale, che concorrono ad assicurare 
la promozione del cinema di qualità, il pluralismo delle 
proposte culturali e la formazione del pubblico. 
Art. 39 
Forme del sostegno regionale 


1. Il sostegno finanziario, in forma annuale o pluriennale, 
della Regione si attua mediante: 
a) il concorso alle spese per l'attività degli enti, delle 
istituzioni e delle fondazioni costituite per iniziativa 
della Regione ai quali essa partecipa e che svolgono una 
funzione di rilevante interesse nei programmi regionali 
di promozione delle attività culturali; 

b) il concorso alle spese per l'attività degli enti dello 
spettacolo cui la Regione partecipa al fine di garantire la 
presenza di proposte di spettacolo di alto livello qualitativo 
su tutto il territorio regionale, nonché lo scambio di 
esperienze e ospitalità; 

c) il concorso alle spese per l'attività dei teatri stabili 
d'innovazione, dei teatri di tradizione riconosciuti dallo 
Stato, nonché del Festival Pucciniano di Viareggio; 

d) il concorso alle spese per l'attività della Fondazione 
Rete Toscana Classica; 


e) il concorso alle spese per l'attività dell'Associazione 
Siena Jazz. 

2. La Regione eroga contributi, in forma annuale 
o pluriennale, con le finalità e le modalità definite dal 
piano della cultura di cui all'articolo 4: 
a) per progetti degli enti di rilevanza regionale di cui 
all'articolo 36; 
b) per progetti relativi ad interventi produttivi e di 
creazione artistica d'innovazione, ricerca, sperimentazione 
nei settori della prosa, della danza e della musica, 
presentati da soggetti pubblici e privati diversi da quelli 
di cui alla lettera a); 

c) per progetti di sostegno alla produzione, programmazione 
e promozione del cinema di qualità, alle sale di 
cui all'articolo 38, commi 1 e 2 e per la formazione del 
pubblico; 

d) per progetti di realizzazione di festival; 
e) per progetti delle compagnie teatrali di prosa e 
danza e dei complessi di musica colta, jazz e popolare. 

3. L'ammontare dei contributi per le specifiche linee 
di attività è determinato, secondo i criteri definiti dal 
piano della cultura di cui all'articolo 4, dai documenti 
annuali di attuazione del piano stesso. 
Art. 40 
Criteri di ammissibilità e di valutazione dei progetti 

1. I criteri generali di ammissibilità e di valutazione 
dei progetti di cui all'articolo 39, comma 2, sono i 
seguenti: 
a) erogazione dei contributi sulla base della qualità 
e validità culturale delle iniziative, della natura professionale 
delle attività realizzate, del rispetto dei contratti 
collettivi nazionali di lavoro della categoria; 

b) svolgimento per almeno tre anni di attività nel 
settore dello spettacolo di riferimento, da dimostrare 
mediante autocertificazione; 

c) per le compagnie teatrali di prosa e di danza, residenza 
stabile presso un teatro o altro spazio destinato ad 
uso teatrale avente sede nel territorio regionale, con il 
quale svolgono attività di collaborazione, che sottoscrive 
la relativa certificazione. 

2. I requisiti specifici sono determinati dal regolamento 
di cui all'articolo 53. 
3. Per la valutazione dei progetti proposti per il 
sostegno finanziario, di cui all'articolo 39, comma 2, lettera 
b), la Regione si avvale di un nucleo di valutazione 
permanente composto da esperti nei diversi settori dello 
spettacolo, nominati con le modalità stabilite dall'articolo 
2, comma 2, lettera d) e comma 5 della l.r. 5/2008. 
4. La composizione ed il funzionamento del nucleo di 
valutazione di cui al comma 3, sono stabiliti nel regolamento 
di cui all'articolo 53. 

Art. 41 
Fondo di anticipazione per il settore dello spettacolo 


1. E' istituito un fondo di anticipazione destinato ad 
anticipare le somme riguardanti interventi finanziari statali 
in favore dei soggetti di cui all'articolo 34, comma 1, 
lettere b), c) e d). 
2. L'importo dell'anticipazione non può superare il 
90 per cento del contributo statale previsto e non può 
inoltre superare l'importo del contributo regionale assegnato 
ai sensi della presente legge. 
3. La Giunta regionale, con propria deliberazione da 
adottarsi entro trenta giorni dall'entrata in vigore della 
presente legge, provvede a definire i criteri per la valutazione 
delle richieste di anticipazione e le modalità di 
attribuzione, di erogazione e di recupero delle somme 
anticipate. 
4. I soggetti beneficiari degli interventi del fondo 
sono tenuti al rimborso dell'anticipazione, senza alcun 
onere d'interesse, nel termine massimo di diciotto mesi 
dalla data di erogazione del finanziamento regionale. 
Art. 42 
Fondazione Orchestra Regionale Toscana e 
Fondazione Toscana Spettacolo 


1. Al fine di promuovere lo sviluppo e la diffusione 
della cultura musicale in Toscana e di valorizzare lo spettacolo 
dal vivo attraverso attività di distribuzione e promozione, 
la Regione Toscana concorre al finanziamento 
delle attività delle Fondazioni Orchestra Regionale 
Toscana e Toscana Spettacolo, già costituite su iniziativa 
della stessa Regione. 
2. Le Fondazioni di cui al comma 1, presentano 
alla Giunta regionale, entro il 30 novembre dell'anno 
precedente a quello cui si riferisce l'esercizio, il proprio 
programma di attività per l'anno successivo, elaborato 
nel rispetto degli indirizzi previsti dal piano della cultura 
di cui all'articolo 4, il bilancio di previsione annuale 
corredato dalla relazione sugli obiettivi da conseguire e 
dal piano tecnico finanziario, che contiene le indicazioni 
relative al triennio successivo, nonché l'indicazione delle 
quote annuali a carico dei soggetti diversi dalla Regione 
Toscana, che partecipano alle Fondazioni. 
3. Entro il 30 aprile di ogni anno le Fondazioni di cui 
al comma 1, presentano alla Giunta regionale il bilancio 
di esercizio unitamente alla nota integrativa, al parere 
del collegio dei revisori ed alla relazione sulla gestione. 

La documentazione è corredata dai dati consuntivi del 
monitoraggio relativo alla fruizione delle attività proposte 
da parte del pubblico, articolata per le singole sedi di 
intervento. 

4. L'ammontare del finanziamento annuale della 
Regione per ciascuna delle due Fondazioni è stabilito 
con la deliberazione della Giunta regionale di cui all'articolo 
5, comma 2, in coerenza le previsioni del piano 
della cultura di cui all'articolo 4 e sulla base del programma 
di attività presentato. 
Art. 43 
Fondazione Maggio Musicale Fiorentino, Fondazione 
Teatro Metastasio e Orchestra Camerata 
Strumentale Città di Prato 


1. La Regione sostiene l'attività della Fondazione 
Teatro di Firenze Maggio Musicale Fiorentino, di cui è 
socia ai sensi del decreto legislativo 29 giugno 1996, n. 
367 (Disposizioni per la trasformazione degli enti che 
operano nel settore musicale in fondazioni di diritto 
privato). 
2. La Regione sostiene inoltre la Fondazione Teatro 
Metastasio di Prato ai sensi della legge regionale 2 luglio 
1996, n. 51 (Partecipazione della Regione Toscana alla 
Fondazione Teatro Metastasio di Prato), in qualità di 
teatro stabile di produzione ad iniziativa pubblica, riconosciuto 
ai sensi del regolamento approvato con decreto 
del Ministro per i beni e le attività culturali 4 novembre 
1999, n. 470 (Regolamento recante criteri e modalità di 
erogazione di contributi in favore delle attività teatrali, in 
corrispondenza agli stanziamenti del Fondo unico per lo 
spettacolo, di cui alla L. 30 aprile 1985, n. 163). 
3. La Regione sostiene inoltre l'Orchestra Camerata 
Strumentale di Prato riconoscendone, oltre all'indubbio 
valore artistico, un alto valore formativo per giovani 
strumentisti che hanno ricevuto opportunità di alta 
qualificazione nella disciplina dell'orchestra attraverso 
l'acquisizione di un ampio repertorio che va dal barocco 
alla musica contemporanea, e valutando l'importanza 
dell'attività di promozione della cultura musicale che la 
Camerata svolge nelle scuole. 
4. La Giunta regionale, in coerenza con le previsioni 
del piano della cultura di cui all'articolo 4, eroga alle 
fondazioni di cui ai commi 1 e 2 e all'Orchestra Camerata 
strumentale di Prato, contributi finanziari il cui importo 
è determinato, sulla base del programma di attività 
presentato, con la deliberazione della Giunta regionale 
di cui all'articolo 5, comma 2. 
Art. 44 
Fondazione Sistema Toscana 


1. La Regione sostiene l'attività della Fondazione 
Sistema Toscana, di seguito denominata FST, istituita su 
iniziativa della Regione stessa. 
2. FST persegue anche i seguenti scopi: 
a) sviluppo delle tecnologie digitali per la valorizzazione 
dei beni e la promozione delle attività culturali 
della Toscana; 

b) promozione dell'integrazione fra offerta culturale 
e turistica; 

c) conservazione di materiali audiovisivi e multimediali 
e promozione della loro fruizione da parte del 
pubblico; 

d) promozione della diffusione del cinema di qualità 
e sostegno alla localizzazione in Toscana di produzioni 
televisive e cinematografiche di qualità, idonee a valorizzare 
la Regione. 

3. FST presenta alla Giunta regionale, entro il 30 
novembre dell'anno precedente a quello cui si riferisce 
l'esercizio, il proprio programma di attività per l'anno 
successivo, elaborato nel rispetto degli indirizzi previsti 
dagli atti della programmazione regionale, il bilancio 
di previsione annuale corredato dalla relazione sugli 
obiettivi da conseguire e dal piano tecnico finanziario, 
che contiene le indicazioni relative al triennio successivo 
nonché l'indicazione delle quote annuali a carico dei 
soggetti diversi dalla Regione Toscana che partecipano 
alla fondazione. 
4. FST presenta alla Giunta regionale, entro il 30 
aprile di ogni anno, il bilancio di esercizio corredato 
dalla nota integrativa, dal parere del collegio dei revisori 
e dalla relazione sulla gestione. 
5. L'ammontare del finanziamento annuale della 
Regione a FST è stabilito sulla base del programma di 
cui al comma 3, con riferimento ai diversi ambiti di 
attività, con deliberazioni della Giunta regionale attuative 
di piani e programmi ai sensi dell'articolo 10 bis 
della l.r. 49/1999, nonché con il programma annuale di 
cui all'articolo 4 della legge regionale 25 giugno 2002, 
n. 22 (Norme e interventi in materia di informazione e 
comunicazione. Disciplina del Comitato regionale per le 
comunicazioni). 
Capo II 
Promozione della cultura musicale 


Art. 45 
Finalità e oggetto 


1. La Regione Toscana promuove la cultura musicale 
sostenendo, anche con propri contributi finanziari, la 
formazione di base, anche attraverso la rete territoriale 
delle scuole di musica e delle formazioni bandistiche e 

corali, e l'alta formazione, quali strumenti per la crescita 
di una cultura musicale diffusa e per la specializzazione 
professionale dei musicisti. 

2. Non rientrano tra gli interventi di cui al comma 1, 
le attività concertistiche e di produzione musicale. 
Art. 46 
Modalità dell'intervento regionale 


1. L'intervento regionale per il perseguimento delle 
finalità di cui all'articolo 45, si attua mediante: 
a) il sostegno agli istituti di alta formazione musicale 
di competenza regionale; 
b) la promozione ed il sostegno di attività di ricerca 
e di sperimentazione didattica, finalizzata anche all'aggiornamento 
dei docenti, realizzate attraverso soggetti di 
riconosciuta competenza specifica; 

c) il sostegno finanziario agli enti locali territoriali, 
nonché agli enti e alle associazioni, privi di scopo di 
lucro, che svolgano corsi per la formazione musicale nei 
settori della musica colta, jazz, popolare contemporanea, 
delle scuole di musica, delle bande musicali e del canto 
corale. 

2. I criteri generali per il sostegno ai soggetti di cui al 
comma 1, sono i seguenti: 

a) la qualità dei contenuti didattici dei corsi; 

b) la documentata professionalità dei docenti; 

c) la qualità delle proposte di ricerca e sperimenta


zione didattica. 

3. I requisiti specifici sono definiti con il regolamento 
di cui all'articolo 53. 
4. I criteri e le modalità di finanziamento sono definite 
dal piano della cultura di cui all'articolo 4. 
Art. 47 
Fondazione Scuola di Musica di Fiesole 


1. La Regione Toscana sostiene l'attività della Fondazione 
Scuola di Musica di Fiesole, costituita con l'adesione 
della Regione stessa, allo scopo di promuovere e 
sviluppare l'educazione e la formazione musicale. 
2. La Regione Toscana contribuisce, unitamente 
ai Comuni di Firenze e di Fiesole ed alla Provincia di 
Firenze, alle spese di funzionamento della sede della 
fondazione, e definisce con tali enti le necessarie intese. 
3. Per le finalità di cui al comma 1, la Regione eroga 
alla fondazione un contributo annuale nella misura determinata 
con la deliberazione di cui all'articolo 5, comma 
2, in coerenza con le previsioni del piano della cultura di 
cui all'articolo 4. 
Capo III 
Promozione della cultura contemporanea 


Art. 48 
Funzioni della Regione 


1. La Regione promuove l'innovazione culturale e la 
fruizione dei linguaggi culturali della contemporaneità, 
attraverso il sostegno alle attività riconosciute di elevata 
qualità dalla comunità scientifica. 
2. La Regione esercita le seguenti funzioni: 
a) promozione e sostegno delle iniziative finalizzate 
alla fruizione delle arti visive contemporanee, assicurando 
il pluralismo dell'offerta culturale e la formazione del 
pubblico; 

b) promozione della cooperazione e coordinamento 
delle attività degli istituti, pubblici e privati, che operano 
nel settore per la costruzione di un sistema regionale 
dell'arte contemporanea da svilupparsi in un quadro 
progettuale unitario con l'obiettivo di interagire con 
il complessivo sistema toscano della cultura e con le 
reti nazionali e internazionali; a tale fine individua nel 
Centro per l'Arte contemporanea Luigi Pecci di Prato il 
soggetto preposto al coordinamento del sistema; 

c) promozione di iniziative volte alla valorizzazione 
del patrimonio architettonico regionale, con particolare 
riguardo agli esempi significativi di architettura moderna 
e contemporanea; 

d) promozione del dibattito culturale contemporaneo, 
ivi incluso quello relativo alla storia culturale della 
Toscana, al fine di garantire il pluralismo e il diritto di 
manifestazione del pensiero alle espressioni culturali 
non sostenute dal mercato dei consumi culturali, anche 
attraverso il sostegno a iniziative editoriali e all'editoria 
piccola, media e periodica toscana di ambito culturale. 

3. Il sostegno alla piccola, media e periodica editoria 
toscana si realizza, in particolare, mediante le seguenti 
azioni: 
a) l'istituzione dell'elenco regionale delle riviste 
toscane di cultura, al quale potranno essere iscritte le 
riviste di cultura in possesso dei requisiti che saranno 
individuati con il regolamento di cui all'articolo 53; 

b) la promozione della conoscenza delle riviste 
toscane di cultura iscritte nell'elenco regionale e delle 
loro produzioni editoriali attraverso gli esistenti canali 
informativi all'interno dei vari strumenti di comunicazione 
istituzionale; 

c) la promozione della conoscenza dei piccoli e medi 
editori e delle loro produzioni editoriali attraverso la 
crezione di canali informativi entro i vari strumenti di 
comunicazione istituzionale; 

d.) la presentazione di pubblicazioni, incontri con gli 
autori, convegni e conferenze, cui la Regione provvede 


assicurando il coordinamento con gli enti e le istituzioni 
locali e scolastiche; 

e) l'attività di intermediazione con gli enti locali, 
consorzi, aziende pubbliche e private, associazioni, al 
fine di favorire la conclusione di accordi, convenzioni tra 
i piccoli e medi editori ed i canali della distribuzione; 

f) la realizzazione di una banca dati dei piccoli e 
medi editori, anche avvalendosi della collaborazione del 
Comitato regionale per le comunicazioni (CORECOM); 

g) la diffusione della fruizione dei prodotti editoriali 
e delle riviste di cultura attraverso i sistemi bibliotecari 
presenti nella Regione; 

h) la partecipazione dei piccoli e medi editori e 
delle riviste di cultura alle fiere del libro, nazionali e 
internazionali, avvalendosi delle proprie strutture, di 
APET-Toscana Promozione e della Fondazione Sistema 
Toscana; 

i) la previsione di contributi straordinari per progetti 
relativi all'innovazione multimediale al fine di un'ampia 
diffusione dei contenuti culturali. 

4. I programmi e gli ambiti d'intervento prioritario 
della Regione in materia di promozione della cultura 
contemporanea, nonché le relative modalità di intervento, 
sono individuate dal piano della cultura di cui 
all'articolo 4. 
Capo IV 
Autorizzazione all'esercizio cinematografico 


Art. 49 
Oggetto e obiettivi 


1. Il presente capo disciplina le funzioni amministrative 
della Regione Toscana e degli enti locali in materia 
di autorizzazione alla realizzazione, trasformazione ed 
adattamento di immobili da destinare a sale ed arene 
cinematografiche, nonché all'ampliamento di sale e 
arene già in attività. 
2. Nell'ambito dei principi di cui all' articolo 2, 
la Regione promuove lo sviluppo e la qualificazione 
dell'esercizio cinematografico sulla base dei seguenti 
obiettivi generali: 
a) favorire l'offerta in relazione alle esigenze dei 
cittadini, con particolare riguardo alla produzione di 
qualità, all'integrazione delle sale nel contesto sociale e 
ambientale e in relazione alle caratteristiche del sistema 
delle infrastrutture e della mobilità; 

b) sviluppare e innovare una rete di sale cinematografiche 
efficiente, diversificata, capillare sul territorio e 
tecnologicamente avanzata, anche promuovendo l'adozione 
da parte degli esercenti di una carta dei servizi, 
nella quale siano specificati anche gli standard tecnici di 
proiezione, le caratteristiche dell'allestimento delle sale 
e degli arredi, i servizi accessori eventualmente forniti; 

c) valorizzare la funzione dell'esercizio cinematografico 
per la qualità urbana e sociale delle città e del 
territorio, favorendo anche la riqualificazione e il riuso di 
aree urbane, nonché la loro vivibilità e sicurezza; 

d) salvaguardare i centri storici, favorendo la presenza 
adeguata di esercizi; 

e) salvaguardare e riqualificare il sistema nelle zone 
montane, nei comuni minori e in quelli particolarmente 
svantaggiati; 

f) favorire un equilibrato sviluppo delle diverse tipologie 
di strutture, assicurando il rispetto del principio 
della libera concorrenza. 

Art. 50 
Autorizzazione all'esercizio cinematografico 


1. La realizzazione, la trasformazione e l'adattamento 
di immobili da destinare a sale e arene per spettacoli 
cinematografici, nonché l'ampliamento di sale cinematografiche 
già in attività, sono subordinati ad autorizzazione 
solamente nel caso in cui la capienza complessiva sia 
o divenga superiore a trecento posti. 
2. L'autorizzazione di cui al comma 1, è rilasciata, 
nel rispetto degli indicatori di cui all'articolo 51, dal 
comune territorialmente competente, acquisito il parere 
della Regione, che viene espresso in sede di conferenze 
dei servizi, ai sensi della l.r. 40/2009. 
3. Il comune territorialmente competente definisce 
altresì la correlazione dei procedimenti di rilascio del 
titolo abilitativo edilizio inerente l'immobile e dell'autorizzazione 
di cui al comma 1, prevedendone la contestualità. 
4. Le domande di autorizzazione sono inoltrate al 
comune territorialmente competente e sono esaminate 
dal comune con le procedure in tema di sportello unico 
delle attività produttive di cui al decreto del Presidente 
della Repubblica 20 ottobre 1998, n. 447 (Regolamento 
recante norme di semplificazione dei procedimenti di 
autorizzazione per la realizzazione, l'ampliamento, la 
ristrutturazione e la riconversione di impianti produttivi, 
per l'esecuzione di opere interne ai fabbricati, nonché 
per la determinazione delle aree destinate agli insediamenti 
produttivi, a norma dell'articolo 20 comma 8 della 
legge 15 marzo 1997, n. 59). 
5. L'inattività dell'esercizio cinematografico autorizzato 
per un periodo superiore a un anno comporta la 
decadenza dall'autorizzazione. 
6. Restano ferme le autorizzazioni e gli altri titoli 
abilitativi richiesti a fini urbanistici, o comunque per fini 
diversi da quelli di cui alla presente legge. 

7. Il regolamento di attuazione di cui all'articolo 53, 
definisce le tipologie e i requisiti tecnici delle strutture 
cinematografiche, nonché le tipologie di intervento soggette 
ad autorizzazione. 
Art. 51 
Indicatori regionali, monitoraggio e informazione 

1. Gli indicatori regionali tengono conto dei dati 
quantitativi e qualitativi sull'andamento del consumo 
cinematografico, anche in rapporto alla popolazione, del 
livello qualitativo degli impianti, degli strumenti tecnologici 
e delle attrezzature, e delle caratteristiche della 
viabilità per i percorsi di avvicinamento e accesso. 
2. La Giunta regionale realizza e mette a disposizione 
dei comuni un sistema informativo della rete distributiva 
ai fini del rilascio delle autorizzazioni di cui all'articolo 
50, comma 1. La Giunta regionale realizza altresì il 
monitoraggio sulle autorizzazioni rilasciate e ne comunica 
annualmente i risultati in occasione della trasmissione 
del documento di monitoraggio e valutazione di cui 
all'articolo 5, comma 3. 
Titolo V 
DISPOSIZIONI FINALI E TRANSITORIE 


Art. 52 
Norma finanziaria 


1. Le risorse destinate all'attuazione della presente 
legge sono definite, a partire dall'esercizio 2011, in coerenza 
con gli stanziamenti di bilancio, con il piano della 
cultura di cui all'articolo 4; 
2. Agli oneri derivanti dall'articolo 22, comma 4, 
stimati in euro 7.500,00 per l'annualità 2011 si fa fronte 
con le risorse già iscritte nell'unità previsionale di base 
(UPB) 6.3.1 "Promozione e sviluppo della cultura -
Spese correnti" del bilancio pluriennale a legislazione 
vigente 2009 - 2011, annualità 2011. 
3. Agli oneri derivanti dall'articolo 37, comma 7, stimati 
in euro 22.500,00, per l'annualità 2011 si fa fronte 
cone le risorse già iscritte nella UPB 6.3.1 "Promozione 
e sviluppo della cultura -Spese correnti" del bilancio 
pluriennale a legislazione vigente 2009 - 2011, annualità 
2011. 
4. Le risorse di cui all'articolo 41, comma 1, determinate 
nell'importo massimo di euro 5.000.000,00, sono 
stanziate, per quanto riguarda l'entrata, nella UPB 461 
"Riscossione di crediti" e per quanto riguarda la spesa 
nella UPB 632 "Promozione e sviluppo della cultura- 
spese di investimento" del bilancio pluriennale a legislazione 
vigente 2009 - 2011, annualità 2010 e 2011. 
5. Agli oneri derivanti dall'articolo 56, stimati annualmente 
in euro 114.000,00 si fa fronte con le risorse stanziate 
alla UPB 711 "Funzionamento della struttura regionale 
-spese correnti" del bilancio pluriennale 2009 -2011, 
annualità 2010 e 2011. 
6. Al bilancio pluriennale a legislazione vigente 
2009 -2011, annualità 2010 e 2011 sono apportate le 
seguenti variazioni per sola competenza: 
Anno 2010 

In diminuzione: 

UPB di uscita 631 "Promozione e sviluppo della cultura 
- Spese correnti", per euro 114.000,00 

UPB di entrata 323 "Recuperi e rimborsi", per euro 
5.000.000,00 

In aumento: 

UPB di uscita 711 "Funzionamento della struttura 
regionale - Spese correnti", per euro 114.000,00 

UPB di entrata 461 "Riscossione di crediti", per euro 
5.000.000,00 

Anno 2011 

In diminuzione: 

UPB 631 "Promozione e sviluppo della cultura -
Spese correnti", per euro 114.000,00 

UPB di entrata 323 "Recuperi e rimborsi", per euro 
5.000.000,00 

In aumento: 

UPB 711 "Funzionamento della struttura regionale - 

Spese correnti", per euro 114.000,00 
UPB di entrata 461 "Riscossione di crediti", per euro 
5.000.000,00. 

7. Agli oneri per gli esercizi successivi si fa fronte 
con legge di bilancio. 
Art. 53 
Regolamento di attuazione 


1. Entro centoventi giorni dall'entrata in vigore della 
presente legge la Regione approva il relativo regolamento 
di attuazione, nel rispetto dei principi di sussidiarietà, 
differenziazione e adeguatezza, e sentite le associazioni 
rappresentative degli enti locali e delle parti sociali. 
2. Il regolamento di cui al comma 1, disciplina, in 
particolare, i seguenti oggetti: 
a) modalità di realizzazione e gestione del sistema 
informativo dei beni, delle istituzioni e delle attività culturali 
di cui all'articolo 9; 

b) indirizzi e criteri generali per la definizione del 
costo dei biglietti per i musei e gli ecomusei ai sensi 
dell'articolo 11; 

c) i criteri generali per la definizione degli oneri a 
carico degli utenti delle biblioteche e degli archivi, ai 
sensi dell'articolo 11; 

d) i requisiti per la costituzione dei sistemi museali di 
cui all'articolo 17; 


e) i requisiti per il riconoscimento della qualifica 
di museo ed ecomuseo di rilevanza regionale ai sensi 
dell'articolo 20; 

f) le modalità di presentazione e i contenuti dell'istanza 
di riconoscimento della qualifica di museo ed ecomuseo 
di rilevanza regionale ai sensi dell'articolo 21; 

g) le modalità di organizzazione e di funzionamento 
della Commissione tecnica regionale per i musei e gli 
ecomusei di cui all'articolo 22; 

h) i requisiti essenziali per la costituzione delle reti 
documentarie locali di cui all'articolo 28, comma 2; 

i) i requisiti organizzativi e di servizio degli istituti 
responsabili del coordinamento dei servizi di rete di cui 
all'articolo 28, comma 6; 

l) le attività finalizzate all'individuazione dell'archivio 
della produzione editoriale regionale di cui all'articolo 
25; 

m) le modalità di presentazione e valutazione delle 
domande ai fini della formazione della tabella regionale 
delle istituzioni culturali di cui all'articolo 31, comma 3; 

n) i requisiti, le modalità e i termini per l'accreditamento 
degli enti di rilevanza regionale per lo spettacolo 
dal vivo di cui all'articolo 36; 

o) i requisiti per la composizione e le modalità 
di organizzazione e funzionamento della Commissione 
regionale per lo spettacolo dal vivo di cui all'articolo 37; 

p) i criteri di ammissibilità e di valutazione dei progetti 
nel settore dello spettacolo di cui all'articolo 40, 
comma 1; 

q) la composizione ed il funzionamento del nucleo di 
valutazione di cui all'articolo 40, comma 3; 

r) i requisiti dei soggetti beneficiari degli interventi 
di sostegno nel settore della promozione della cultura 
musicale di cui all'articolo 46, comma 3; 

s) i requisiti per l'iscrizione all'elenco delle riviste 
toscane di cultura di cui all'articolo 48, comma 3; 

t) le tipologie e i requisiti tecnici delle strutture 
cinematografiche e le tipologie di intervento soggette 
all'autorizzazione di cui all'articolo 50. 

Art. 54 
Clausola valutativa 


1. La Giunta regionale trasmette al Consiglio regionale, 
entro il 30 giugno di ogni anno a partire dal 2012, 
una relazione che descrive gli stati di realizzazione e i 
risultati dell'attuazione della presente legge e del piano 
di cui all'articolo 4, con particolare riferimento: 
a) alle azioni intraprese per la promozione degli 
itinerari culturali e delle rievocazioni di eventi storici 
rilevanti per la regione; 

b) al grado di innovazione apportato alle forme di 
gestione, alla comunicazione museale ed alla costituzione 
dei sistemi museali di cui all'articolo 17 ; 

c) alle azioni intraprese per la promozione e la valorizzazione 
della musica popolare contemporanea tosca


na, ivi compreso il sostegno per facilitare l'acquisto della 
strumentazione; 

d) alle azioni intraprese per la promozione e valorizzazione 
delle riviste toscane di cultura, con specificazione 
dei contributi straordinari per l'innovazione 
multimediale concessi nell'anno precedente; 

e) alle azioni intraprese per la promozione della 
semplificazione burocratica nel settore dello spettacolo 
dal vivo; 

f) alle azioni intraprese per la promozione di un sistema 
integrato ed economicamente accessibile di titoli di 
accesso, di viaggio e di soggiorno, atto a facilitare la fruizione 
del patrimonio culturale e degli eventi di cultura 
e di spettacolo; 

g) al grado di cooperazione, integrazione e leale 
collaborazione raggiunto dai livelli istituzionali competenti 
in materia di beni e attività culturali ed al grado di 
integrazione con le altre politiche regionali attinenti gli 
ambiti dell'istruzione, dei servizi sociali, dello sviluppo 
economico e del governo del territorio; 

h) all'attuazione degli interventi di investimento; 

i) all'attività svolta dalle fondazioni Toscana Spettacolo, 
Orchestra Regionale Toscana, Maggio Musicale 
Fiorentino, Teatro Metastasio, Sistema Toscana, Scuola 
di Musica di Fiesole, con specificazione dei finanziamenti 
a ciascuna concessi nell'anno precedente; 

l) alle azioni intraprese per lo sviluppo e la qualificazione 
dell'esercizio cinematografico; 

m) all'autorizzazione all'esercizio cinematografico 
di cui all'articolo 50; 

n) alle procedure di accreditamento per gli enti di 
rilevanza regionale per lo spettacolo dal vivo ed al loro 
esito; 

o) ai contributi erogati ai sensi dell'articolo 39; 

p) alla gestione del fondo di anticipazione per il set-
tore dello spettacolo di cui all'articolo 41. 

2. Entro il 30 giugno 2011 la Giunta regionale relaziona 
altresì al Consiglio circa la costituzione degli organismi 
tecnico-consultivi previsti dalla presente legge ed 
alle eventuali criticità riscontrate. 
Art. 55 
Abrogazioni 


1. A decorrere dalla data di entrata in vigore del 
regolamento di attuazione di cui all'articolo 53, sono 
abrogate le seguenti disposizioni e leggi: 
a) legge regionale 7 maggio 1980, n. 44 (Partecipazione 
della Regione Toscana alla costituzione della 
Fondazione "Orchestra regionale Toscana"); 

b) legge regionale 4 dicembre 1980, n. 89 (Norme in 
materia di musei e di raccolte di Enti locali e di interesse 
locale. Delega delle funzioni amministrative agli Enti 
Locali); 


c) legge regionale 31 luglio 1989, n. 47 (Istituzione 
Fondazione Toscana Spettacolo); 

d) legge regionale 12 marzo 1992, n. 8 (Modifiche 
alla legge regionale n. 75 del 1984, concernente contributi 
all'Associazione Teatro regionale Toscano, alla Fondazione 
Orchestra Regionale Toscana, alla Fondazione 
Mediateca Regionale Toscana ed alla legge regionale n. 
47 del 1989, concernente l'istituzione della Fondazione 
Toscana Spettacolo); 

e) legge regionale 29 luglio 1994, n. 57 (Integrazione 
alla legge regionale n. 27 del 1987 sulla partecipazione 
della Regione Toscana alla Fondazione Scuola di musica 
di Fiesole); 

f) legge regionale 18 novembre 1994, n. 88 (Norme 
per il sostegno delle attività di educazione e formazione 
alla musica e al canto corale); 

g) legge regionale 21 maggio 1997, n. 37 (Integrazione 
alla l.r. 4 dicembre 1980, n. 89 concernente norme in 
materia di musei e di raccolte di enti locali e di interesse 
locale); 

h) legge regionale 18 febbraio 1998, n. 12 (Norme in 
materia di sostegno alle attività delle istituzioni culturali 
di rilievo regionale); 

i) legge regionale 1 luglio 1999, n. 35 (Disciplina in 
materia di biblioteche di enti locali e di interesse locale e 
di archivi di enti locali); 

l) legge regionale 28 marzo 2000, n. 45 (Norme in 
materia di promozione delle attività nel settore dello 
spettacolo in Toscana); 

m) legge regionale 27 gennaio 2004, n. 6 (Modifiche 
alla legge regionale 28 marzo 2000, n. 45 "Norme in 
materia di promozione delle attività nel settore dello 
spettacolo in Toscana"); 

n) articolo 20 della legge regionale 15 novembre 
2004, n. 61 (Modifiche alla legge regionale 11 agosto 
1999, n. 49 "Norme in materia di programmazione 
regionale", alla legge regionale 18 novembre 1994, n. 88 
"Norme per il sostegno delle attività di educazione e formazione 
alla musica e al canto corale", alla legge regionale 
30 luglio 1997, n. 55 "Interventi per la promozione 
di una cultura di pace", alla legge regionale 23 marzo 
1999, n. 17 "Interventi per la promozione dell'attività 
di cooperazione e partenariato internazionale, a livello 
regionale e locale"); 

o) legge regionale 27 dicembre 2004, n. 78 (Disposizioni 
in materia di autorizzazione all'esercizio cinematografico); 


p) legge regionale 31 gennaio 2005, n. 19 (Norme sul 
sistema regionale dei beni culturali); 

q) legge regionale 18 febbraio 2005, n. 33 (Interventi 
finalizzati alla promozione della cultura contemporanea 
in Toscana); 

r) articolo 19 e articolo 26 della legge regionale 27 
dicembre 2005, n. 70 (legge finanziaria per l'anno 2006); 

s) legge regionale 29 giugno 2006, n. 27 (Disciplina 
degli atti e delle procedure della programmazione e degli 

interventi finanziari regionali in materia di beni culturali 
e paesaggistici, attività culturali e spettacolo); 

t) articolo 28 della legge regionale 22 dicembre 2006, 

n. 64 (Legge finanziaria per l'anno 2007); 
u) articolo 12 della legge regionale 20 febbraio 
2008, n. 10 (Disciplina delle strade della ceramica, della 
terracotta e del gesso in Toscana. Modifiche alla legge 
regionale 28 marzo 2000, n. 45 "Norme in materia di 
promozione delle attività nel settore dello spettacolo in 
Toscana"); 

2. A decorrere dalla data di approvazione del piano 
della cultura di cui all'articolo 4, sono abrogate le 
seguenti disposizioni e leggi: 
a) legge regionale 31 dicembre 1984, n. 75 (Contributi 
alle Fondazioni Orchestra Regionale Toscana, 
Toscana Spettacolo e Mediateca Regionale Toscana); 

b) legge regionale 6 maggio 1987, n. 27 (Partecipazione 
della Regione Toscana alla Fondazione Scuola di 
musica di Fiesole); 

c) articolo 2 e articolo 3 della legge regionale 31 
luglio 2008 n. 42 (Riorganizzazione degli enti dipendenti 
e delle partecipazioni della Regione Toscana. Sostegno 
alla fusione della Fondazione Mediateca regionale toscana 
con la Fondazione Sistema Toscana. Modifiche alla 
legge regionale 31 dicembre 1984, n. 75 "Contributi alle 
fondazioni Orchestra regionale Toscana, Toscana spettacolo 
e Mediateca regionale toscana". Abrogazione della 
legge regionale 2 maggio 1983, n. 20 "Costituzione della 
Mediateca regionale toscana"). 

3. Sono fatte salve tutte le obbligazioni assunte sulla 
base delle norme di cui ai commi 1 e 2. 
Art. 56 
Esercizio delle funzioni regionali 


1. Le funzioni in materia di accreditamento degli 
istituti e luoghi della cultura e degli enti di rilevanza 
regionale per lo spettacolo dal vivo previste dalla presente 
legge, costituiscono nuove funzioni regionali e 
pertanto le assunzioni del personale necessario al loro 
svolgimento non rilevano ai fini del rispetto del limite di 
cui all'articolo 3 della legge regionale 3 maggio 2007, n. 
27 (Misure di razionalizzazione delle spese per il personale. 
Modifiche alla legge regionale 5 agosto 2003, n. 44 
"Ordinamento della dirigenza e della struttura operativa 
della Regione. Modifiche alla legge regionale 17 marzo 
2000, n. 26 Riordino della legislazione regionale in 
materia di organizzazione e personale"). 
Art. 57 
Disposizioni transitorie 


1. La validità della tabella regionale delle istituzioni 
culturali di rilievo regionale relativa al triennio 2009 -

011 è prorogata fino all'approvazione della deliberazione 
della Giunta regionale di cui all'articolo 31, comma 1. 

2. Il piano integrato della cultura approvato ai sensi 
della l.r. 27/2006, vigente alla data di entrata in vigore 
della presente legge, resta operante per un periodo di sei 
mesi dalla data di approvazione del PRS della legislatura 
regionale successiva a quella della sua approvazione, ai 
sensi dell'articolo 10 della l.r. 49/1999. 
3. Sino alla data di approvazione del piano della cultura 
da parte del Consiglio regionale ai sensi dell'articolo 
5, continuano ad applicarsi le disposizioni di cui alla l.r. 
75/1984, alla l.r. 27/1987 ed agli articoli 2 e 3 della l.r. 
42/2008. 
4. Il contributo annuale alla fondazione Sistema 
Toscana è erogato nell'importo già previsto con riferimento 
all'anno 2008 ai sensi degli articoli 4 e 5 della l.r. 
42/2008. 
Art. 58 
Entrata in vigore 


1. La presente legge entra in vigore il sessantesimo 
giorno successivo alla data di pubblicazione sul Bollettino 
ufficiale della Regione Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 25 febbraio 2010 

La presente legge è stata approvata dal Consiglio regionale 
nella seduta del 10.02.10. 


