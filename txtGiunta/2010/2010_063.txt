

LEGGE REGIONALE 27 dicembre 2010, n. 63 

Disposizioni di attuazione degli articoli 12 e 14 bis 
della legge regionale 23 luglio 2009, n. 40 (Legge di 
semplificazione e riordino normativo 2009). 

Il Consiglio regionale ha approvato 
Il Presidente della Giunta 
promulga 

la seguente legge: 



PREAMBOLO 

Il Consiglio regionale 

Visto l'articolo 117, comma terzo, della Costituzione; 

Visto l'articolo 4, comma 1, lettera z), dello Statuto; 

Vista la legge 7 agosto 1990, n. 241 (Nuove norme 
in materia di procedimento amministrativo e di diritto di 
accesso ai documenti amministrativi); 

Vista la legge regionale 13 dicembre 1993, n. 93 

(Norme in materia di piste da sci e impianti a fune ad 
esse collegati); 

Vista la legge regionale 27 giugno 1997, n. 45 (Nor-
me in materia di risorse energetiche); 

Vista la legge regionale 7 luglio 2003, n. 32 (Disciplina 
dell'impiego di sorgenti di radiazioni ionizzanti); 

Vista la legge regionale 3 gennaio 2005, n. 1 (Norme 
per il governo del territorio); 

Vista la legge regionale 23 luglio 2009, n. 40 (Legge 
di semplificazione e riordino normativo 2009) e, in particolare, 
gli articoli 12 e 14 bis; 

Considerato quanto segue: 

1. Ai sensi dell'articolo 29, comma 2 bis, della l. 
241/1990 i termini massimi di conclusione dei procedimenti 
amministrativi individuati all'articolo 2, commi 3 
e 4, della stessa l. 241/1990 costituiscono livelli essenziali 
delle prestazioni di cui all'articolo 117, comma 
secondo, lettera m), della Costituzione e pertanto la durata 
massima prevista nelle leggi regionali non può essere 
superiore a centottanta giorni; 
2. L'articolo 12 della l.r. 40/2009 non si riferisce ai 
termini di conclusione dei procedimenti previsti da leggi 
statali, ancorchè richiamati in leggi regionali; 
3. Sono esclusi dall'ambito di applicazione della l.r. 
40/2009 i procedimenti finalizzati all'adozione di atti 
amministrativi generali, quali gli atti di programmazione 
e pianificazione, ivi compresi quelli di pianificazione 
territoriale e governo del territorio. Conseguentemente a 
tali procedimenti non si applicano le disposizioni di cui 
all'articolo 12, commi 3 e 3 ter e all'articolo 14 bis della 
stessa l.r. 40/2009; 
4. Sono esclusi dall'ambito di applicazione della l.r. 
40/2009 i procedimenti di carattere organizzativo interno 
che non presentano una rilevanza esterna; 
5. I termini di conclusione dei procedimenti amministrativi 
superiori a trenta giorni previsti nell'allegato A alla 
presente legge vengono confermati in quanto, a seguito di 
un'analisi puntuale delle singole fasi in cui i procedimenti 
stessi si articolano, è emersa una complessità istruttoria 
per il coinvolgimento di soggetti esterni e di enti territoriali 
interessati o per la necessità di valutazioni che richiedono 
competenze diversificate, che rendono attualmente 
non praticabile, in vista della miglior tutela dell'interesse 
pubblico, una contrazione dei relativi tempi, anche in 
considerazione del fatto che i termini previsti dalle leggi 
vigenti sono già stati oggetto di interventi di riduzione 
nell'ambito delle politiche di semplificazione perseguite 
dalla Regione a partire dalla scorsa legislatura; 
6. Sulla base dell'analisi di cui al considerato n. 5, il 
termine di conclusione del procedimento di assegnazione 
di contributi a enti locali delle aree geotermiche e ad 


organismi di diritto pubblico o privato ai quali gli stessi 
enti locali partecipano, di cui all'articolo 7, comma 2, 
della l.r. 45/1997, è risultato non adeguato; ciò in ragione 
della complessità dell'istruttoria e della necessità di 
attendere ogni anno i tempi tecnici per il calcolo dei 
canoni e contributi dovuti da ogni titolare di concessione 
di coltivazione o di permesso di ricerca, per la presentazione 
da parte degli enti locali di progetti coerenti con gli 
importi calcolati e per l'acquisizione al bilancio regionale, 
con legge di variazione, degli stessi importi; tale termine 
viene conseguentemente aumentato per consentire 
lo svolgimento degli adempimenti suddetti; 

7. Appare opportuno stabilire il termine di conclusione 
della verifica obbligatoria dei lavori relativi ad opere di 
carattere strategico o rilevante nelle zone a bassa sismicità; 
8. Alle valutazioni tecniche si applicano i termini 
previsti dall'articolo 17 della l. 241/1990, al quale fa 
espresso rinvio l'articolo 14 bis della l.r. 40/2009; per 
favorire la chiarezza e l'univocità interpretativa delle 
norme regionali, si modifica la l.r. 32/2003 al fine di 
qualificare correttamente la tipologia dell'atto rilasciato 
dalla Commissione regionale per la prevenzione dei 
rischi da radiazioni ionizzanti; 
9. La presente legge riveste carattere di urgenza 
essendone necessaria l'entrata in vigore entro il 31 
dicembre 2010 al fine di evitare la riduzione a trenta 
giorni dei termini non espressamente confermati o rideterminati 
entro questa data, prevista dall'articolo 12, 
comma 3 ter, della l.r. 40/2009; 
Approva la presente legge 

Capo I 
Conferma e adeguamento dei termini di conclusione 
di procedimenti amministrativi 


Art. 1 
Conferma dei termini di conclusione dei 
procedimenti amministrativi 


1. Sono confermati tutti i termini di conclusione dei 
procedimenti amministrativi previsti negli atti normativi 
elencati nell'allegato A. 
Art. 2 
Modifiche all'articolo 4 della l.r. 93/1993 


1. Al comma 4 dell'articolo 4 della legge regionale 13 
dicembre 1993, n. 93 (Norme in materia di piste da sci 
e impianti a fune ad esse collegati), le parole: "sessanta 
giorni" sono sostituite dalle seguenti: "trenta giorni". 
Art. 3 
Modifiche all'articolo 7 della l.r. 45/1997 


1. I commi 1, 1 bis e 1 ter dell'articolo 7 della legge 
regionale 27 giugno 1997, n. 45 (Norme in materia di 
risorse energetiche), sono abrogati. 

2. Il comma 2 dell'articolo 7 della l.r. 45/1997 è sostituito 
dal seguente: 
"2. Ai fini dell'attribuzione dei fondi regionali acquisiti 
ai sensi dell'articolo 16, commi 1, 2, 3, 4 e 10 del 
decreto legislativo 11 febbraio 2010, n. 22 (Riassetto 
della normativa in materia di ricerca e coltivazione delle 
risorse geotermiche, a norma dell'articolo 27, comma 28, 
della legge 23 luglio 2009, n. 99) gli enti locali delle aree 
geotermiche, entro il 31 maggio di ogni anno, presentano 
alla Giunta regionale, direttamente o tramite organismi 
di diritto pubblico o privato ai quali gli stessi partecipino, 
progetti di investimenti finalizzati agli obiettivi 
indicati all'articolo 16, comma 9, del d.lgs. 22/2010. 
La Giunta regionale accerta la conformità dei progetti 
rispetto agli obiettivi sopracitati e assegna i contributi 
entro centottanta giorni dalla scadenza del termine per la 
presentazione dei progetti di investimento da parte degli 
enti richiedenti.". 

3. Al comma 3 dell'articolo 7 della l.r. 45/1997 le 
parole: "dal citato comma 8 dell'art. 17 della legge 
896/96 secondo le indicazioni del P.E.R." sono sostituite 
dalle seguenti: "dall'articolo 16, comma 9, del d.lgs. 
22/2010 secondo le indicazioni del piano di indirizzo 
energetico regionale di cui all'articolo 6 della legge 
regionale 24 febbraio 2005, n. 39 (Disposizioni in mate-
ria di energia)". 
Art. 4 
Modifiche all'articolo 105 quater della l.r. 1/2005 

1. Dopo il comma 8 dell'articolo 105 quater della 
legge regionale 3 gennaio 2005, n. 1 (Norme per il 
governo del territorio), è aggiunto il seguente: 
"8 bis. L'esito della verifica obbligatoria delle opere 
di carattere strategico o rilevante di cui all'articolo 105 
ter, comma 4, è reso noto entro il termine di sessanta 
giorni dalla data della comunicazione dell'avvio della 
verifica stessa.". 

Capo II 
Modifiche alla normativa regionale in 
materia di valutazioni tecniche 


Art. 5 
Modifiche all'articolo 1 della l.r. 32/2003 


1. La lettera a) del comma 2 dell'articolo 1 della legge 
regionale 7 luglio 2003, n. 32 (Disciplina dell'impiego 
di sorgenti di radiazioni ionizzanti), è sostituita dalla 
seguente: 
"a) le modalità per l'esecuzione della valutazione 
tecnica regionale finalizzata al rilascio, da parte dell'autorità 
statale competente, del nulla osta di categoria A;". 



Art. 6 
Modifiche all'articolo 3 della l.r. 32/2003 


1. Al comma 1 dell'articolo 3 della l.r. 32/2003 le 
parole: "previo parere" sono sostituite dalle seguenti: 
"previa valutazione tecnica". 
Art. 7 
Modifiche all'articolo 4 della l.r. 32/2003 


1. Nel secondo periodo del comma 1 dell'articolo 4 
della l.r. 32/2003 le parole: "esprime il parere previsto" 
sono sostituite dalle seguenti: "esegue la valutazione 
tecnica prevista". Nel terzo periodo le parole: "il parere" 
sono sostituite dalle seguenti: "la valutazione tecnica". 
2. Nel primo periodo del comma 2 dell'articolo 4 
della l.r. 32/2003 le parole: "del parere" sono sostituite 
dalle seguenti: "della valutazione tecnica". Nel secondo 
periodo le parole "dei pareri" sono sostituite dalle 
seguenti: "delle valutazioni tecniche". 
3. La lettera a) del comma 4 dell'articolo 4 della l.r. 
32/2003 è sostituita dalla seguente: 
"a) la procedura per l'esecuzione delle valutazioni 
tecniche di competenza, compresa l'individuazione degli 
organismi ed enti di cui la Commissione si avvale ai fini 
dell'esecuzione delle stesse;". 

4. Nella lettera b) del comma 4 dell'articolo 4 della 
l.r. 32/2003 le parole: "dell'espressione dei pareri" sono 
sostituite dalle seguenti: "dell'esecuzione delle valutazioni 
tecniche". 
Art. 8 
Modifiche all'articolo 6 della l.r. 32/2003 


1. Al comma 1 dell'articolo 6 della l.r. 32/2003 le 
parole: "al parere espresso" sono sostituite dalle seguenti: 
"alla valutazione tecnica eseguita". 
Art. 9 
Modifiche all'articolo 7 della l.r. 32/2003 


1. Al comma 3 dell'articolo 7 della l.r. 32/2003 le 
parole: "il parere della Commissione" sono sostituite 
dalle seguenti: "la valutazione tecnica della Commissione" 
e le parole: "del relativo parere" sono sostituite dalle 
seguenti: "della relativa valutazione". 
Art. 10 
Modifiche all'articolo 8 della l.r. 32/2003 


1. Al comma 1 dell'articolo 8 della l.r. 32/2003 le 
parole: "esprime il parere previsto" sono sostituite dalle 
seguenti: "esegue la valutazione tecnica prevista". 
Art. 11 
Modifiche all'articolo 9 della l.r. 32/2003 


1. Al comma 3 dell'articolo 9 della l.r. 32/2003 le 
parole: "previo parere" sono sostituite dalle seguenti: 
"previa valutazione tecnica". 
Art. 12 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino ufficiale 
della Regione Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 27 dicembre 2010 

La presente legge è stata approvata dal Consiglio regionale 
nella seduta del 21.12.2010. 

 



ALLEGATO A 

ALLEGATO A (Art. 1 - Conferma dei termini di conclusione dei procedimenti amministrativi) 

Ordinamento istituzionale 

a) legge regionale 31 ottobre 2001, n. 53 (Disciplina dei commissari nominati dalla Regione); 
b) legge regionale 9 gennaio 2009, n. 3 (Testo unico delle norme sui consiglieri e sui 
componenti della Giunta regionale); 
c) legge regionale 21 marzo 2000, n. 36 (Nuova disciplina del Consiglio delle Autonomie 
locali); 
d) legge regionale 4 aprile 2007, n. 20 (Disciplina della Conferenza permanente delle 
autonomie sociali; 
e) legge regionale 27 dicembre 2007, n. 69 (Norme sulla promozione della partecipazione 
all'elaborazione delle politiche regionali e locali); 
f) legge regionale 8 febbraio 2008, n. 5 (Norme in materia di nomine e designazioni degli 
organi amministrativi di competenza della Regione); 
g) legge regionale 23 novembre 2007, n. 62 (Disciplina dei referendum regionali previsti dalla 

Costituzione e dallo Statuto); 
h) legge regionale 6 ottobre 2010, n. 51 (Norme sull'iniziativa popolare delle leggi); 
i) legge regionale 18 gennaio 2002, n. 5 (Norme per la trasparenza dell'attività politica e 

amministrativa del Consiglio regionale della Toscana); 
j) regolamento interno del Consiglio regionale 20 luglio 2004, n. 5 (Regolamento interno di 
amministrazione e contabilità del Consiglio regionale). 

Servizi alla persona e alla comunità 

a) 
legge regionale 6 aprile 1993, n. 23 (Assistenza specialistica in forma indiretta); 

b) 
legge regionale 11 agosto 1993, n. 54 (Istituzione dell'Albo regionale degli Enti Ausiliari 
che gestiscono sedi operative per la riabilitazione e il reinserimento dei soggetti 
tossicodipendenti, criteri e procedure per l'iscrizione); 

c) 
legge regionale 13 dicembre 1993, n. 93 (Norme in materia di piste da sci e impianti a fune 
ad esse collegati), fatto salvo quanto previsto dall'articolo 2 della presente legge; 

d) legge regionale 20 dicembre 1996, n. 96 (Disciplina per l'assegnazione, gestione e 
determinazione del canone di locazione degli alloggi di edilizia residenziale pubblica); 
e) legge regionale 25 febbraio 2000, n. 16 (Riordino in materia di igiene e sanità pubblica, 

veterinaria, igiene degli alimenti, medicina legale e farmaceutica); 
f) legge regionale 26 luglio 2002, n. 32 (Testo unico della normativa della Regione Toscana in 
materia di educazione, istruzione, orientamento, formazione professionale e lavoro); 

g) 
legge regionale 3 agosto 2004, n. 43 (Riordino e trasformazione delle istituzioni pubbliche 
di assistenza e beneficenza "IPAB". Norme sulle aziende pubbliche di servizi alla persona. 
Disposizioni particolari per la IPAB "Istituto degli Innocenti di Firenze"); 

h) legge regionale 24 febbraio 2005, n. 40 (Disciplina del Servizio sanitario regionale); 
i) legge regionale 27 ottobre 2008, n. 57 (Istituzione del Fondo di solidarietà per le famiglie 
delle vittime di incidenti mortali sul luogo di lavoro). 

Finanza regionale 

a) legge regionale 27 dicembre 2004, n. 77 (Demanio e patrimonio della Regione Toscana. 
Modifiche alla legge regionale 21 marzo 2000, n. 39 "Legge forestale della Toscana"); 
b) legge regionale 18 febbraio 2005, n. 31 (Norme generali in materia di tributi regionali). 



Sviluppo economico e attività produttive 

a) 
legge regionale 11 aprile 1995, n. 50 (Norme per la raccolta, coltivazione e commercio di 
tartufi freschi e conservati destinati al consumo e per la tutela e valorizzazione degli 
ecosistemi tartufigeni); 

b) legge regionale 16 luglio 1997, n. 49 (Disposizioni in materia di controlli per le produzioni 
agricole ottenute mediante metodi biologici ); 
c) legge regionale 20 marzo 2000, n. 35 (Disciplina degli interventi regionali in materia di 

attività produttive); 
d) legge regionale 21 marzo 2000, n. 39 (Legge forestale della Toscana); 
e) legge regionale 23 marzo 2000, n. 42 (Testo unico delle leggi regionali in materia di 

turismo); 
f) legge regionale 6 aprile 2000, n. 57 (Disciplina fitosanitaria della produzione e della 
commercializzazione dei vegetali e dei prodotti vegetali); 
g) legge regionale 27 luglio 2004, n. 38 (Norme per la disciplina della ricerca, della 
coltivazione e dell'utilizzazione delle acque minerali, di sorgente e termali); 

h) 
legge regionale 7 febbraio 2005, n. 28 (Codice del Commercio. Testo Unico in materia di 
commercio in sede fissa, su aree pubbliche, somministrazione di alimenti e bevande, vendita 
di stampa quotidiana e periodica e distribuzione di carburanti); 

i) legge regionale 22 ottobre 2008, n. 53 (Norme in materia di artigianato); 
j) legge regionale 16 marzo 2009, n. 9 (Disciplina per la gestione ed il controllo del potenziale 
viticolo). 

Territorio, ambiente e infrastrutture 

a) 
legge regionale 5 maggio 1994, n. 34 (Norme in materia di bonifica); 

b) legge regionale 29 luglio 1996, n. 60 (Disposizioni per l'applicazione del tributo speciale per 
il deposito in discarica dei rifiuti solidi di cui all'art. 3 della l. 28 dicembre 1995, n. 549); 
c) legge regionale 13 agosto 1998, n. 60 (Tutela e valorizzazione degli alberi monumentali e 


modifica dell'art. 3 della l.r. 11 aprile 1995, n. 49); 

d) 
legge regionale 1 dicembre 1998, n. 88 (Attribuzione agli Enti locali e disciplina generale 
delle funzioni amministrative e dei compiti in materia di urbanistica e pianificazione 
territoriale, protezione della natura e dell'ambiente, tutela dell'ambiente dagli inquinamenti e 
gestione dei rifiuti, risorse idriche e difesa del suolo, energia e risorse geotermiche, opere 
pubbliche, viabilità e trasporti conferite alla Regione dal D.Lgs. 31 marzo 1998, n. 112.); 

e) legge regionale 3 gennaio 2005, n. 1 (Norme per il governo del territorio); 
f) legge regionale 31 maggio 2006, n. 20 (Norme per la tutela delle acque dall'inquinamento); 
g) legge regionale 29 giugno 2006, n. 26 (Istituzione delle commissioni ai sensi dell'articolo 


137 del decreto legislativo 22 gennaio 2004, n. 42 "Codice dei beni culturali e del 
paesaggio", come modificato dal decreto legislativo 24 marzo 2006, n. 157 e disciplina del 
procedimento per la dichiarazione di notevole interesse pubblico di immobili ed aree di 
particolare pregio paesaggistico);

h) 
legge regionale 22 novembre 2007, n. 61 (Modifiche alla legge regionale 18 maggio 1998, 

n. 25 "Norme per la gestione dei rifiuti e la bonifica dei siti inquinati" e norme per la 
gestione integrata dei rifiuti). 

