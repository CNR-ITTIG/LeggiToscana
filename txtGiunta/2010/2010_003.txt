

LEGGE REGIONALE 3 febbraio 2010, n. 3 

Modifiche alla legge regionale 10 giugno 2002, 

n. 20 -(Calendario venatorio e modifiche alla legge 
regionale 12 gennaio 1994, n. 3 "Recepimento della 
legge 11 febbraio 1992, n. 157 Norme per la protezione 
della fauna selvatica omeoterma e per il prelievo 
venatorio"). 

Il Consiglio regionale ha approvato 
Il Presidente della Giunta 
promulga 

la seguente legge: 



PREAMBOLO 

Visto l'articolo 117, quarto comma, della Costituzione; 


Vista la legge regionale 10 giugno 2002, n. 20 

(Calendario venatorio e modifiche alla legge regionale 

12 gennaio 1994, n. 3 "Recepimento della legge 11 febbraio 
1992, n. 157 Norme per la protezione della fauna 
selvatica omeoterma e per il prelievo venatorio"); 

Visto il parere del Consiglio delle autonomie locali, 
espresso nella seduta del 5 ottobre 2009; 

Considerato quanto segue: 

1. Il calendario venatorio contiene le disposizioni 
relative ai tempi, alle specie, ai luoghi e ai modi di caccia, 
pertanto nelle sue previsioni è necessario tener conto 
delle esigenze socio economiche ed ambientali. Il prelievo 
venatorio costituisce un'attività fortemente impattante 
con la realtà rurale e necessita di regole certe, al passo 
con i tempi e rispondenti alle attuali esigenze di sicurezza 
nell'esercizio venatorio, di contenimento delle popolazioni 
di ungulati e di tutela delle coltivazioni agricole; 
2. L'attività di allenamento e addestramento dei cani 
da caccia nel territorio a caccia programmata deve necessariamente 
svolgersi nel rispetto dei limiti temporali e 
spaziali indicati dalla legge, ma deve anche tener conto 
delle attività agricole in atto nel periodo di riferimento. E' 
quindi importante, anche ai fini di un migliore controllo 
del territorio consentire a tutti i cacciatori la possibilità 
di svolgere tale attività negli ambiti territoriali di caccia 
(ATC) a cui sono iscritti ad esclusione delle aree interessate 
dalle produzioni agricole soggette a danneggiamento; 

3. La fauna selvatica migratoria è particolarmente 
sensibile ai mutamenti climatici ed ambientali ed è per 
questo che le precauzioni e i controlli funzionali alla 
tutela di queste specie devono essere potenziati; 
4. L'esigenza di contenimento delle popolazioni 
di fauna ungulata, sempre più numerose ed impattanti 
sull'ambiente e sulle attività antropiche, prima fra tutte 
l'agricoltura, richiede l'allungamento del periodo di caccia 
al cinghiale e la necessità di aumentare le giornate di 
caccia finalizzate al completamento dei piani di abbattimento 
in selezione. Un rafforzato impegno nel controllo 
numerico dei cinghiali e delle altre specie ungulate non 
può però prescindere da adeguate regole di sicurezza 
come l'obbligo di indossare giubbotti ad alta visibilità e 
un'adeguata formazione sul comportamento in sicurezza 
nell'esercizio venatorio. 
Si approva la presente legge 

Art. 1 
Modifiche all'articolo 1 della l.r. 20/2002 


1. Al comma 3 bis dell'articolo 1 della legge regionale 
10 giugno 2002, n. 20 (Calendario venatorio e 
modifiche alla legge regionale 12 gennaio 1994, n. 3 
"Recepimento della legge 11 febbraio 1992, n. 157 
Norme per la protezione della fauna selvatica omeoterma 
e per il prelievo venatorio"), le parole: "l'attività venatoria 
è consentita" sono sostituite dalle seguenti: "l'attività 
venatoria e l'attività di allenamento e addestramento cani 
sono consentite". 

Art. 2 

Modifiche all'articolo 3 della l.r. 20/2002 

1. Dopo il comma 7 dell'articolo 3 della l.r. 20/2002 
è inserito il seguente: 

"7 bis. Le province nell'ambito del calendario venatorio 
provinciale possono decidere che la caccia alla 
beccaccia avvenga esclusivamente in forma vagante e 
con l'ausilio del cane da ferma o da cerca.". 

Art. 3 
Inserimento dell'articolo 4 bis nella l.r. 20/2002 

1. Dopo l'articolo 4 della l.r. 20/2002 è inserito il 
seguente: 
"Art. 4 bis 
Sicurezza nell'esercizio venatorio 


1. Tutti i cacciatori partecipanti alle battute di caccia 
al cinghiale devono indossare indumenti ad alta visibilità 
ed avere idonea formazione sulle regole di comportamento 
in sicurezza nell'esercizio venatorio.". 
Art. 4 
Sostituzione dell'articolo 5 della l.r. 20/2002 


1. L'articolo 5 della l.r. 20/2002 è sostituito dal seguente: 
"Art. 5 
Allenamento ed addestramento dei cani 


1. L'allenamento ed l'addestramento dei cani è consentito, 
nei giorni fissati all'articolo 30, comma 10, della 

legge regionale 12 gennaio 1994 n. 3 (Recepimento 
della legge 11 febbraio 1992, n. 157 "Norme per la protezione 
della fauna selvatica omeoterma e per il prelievo 
venatorio"), dalla terza domenica di agosto al giovedì 
precedente la terza domenica di settembre, dal sorgere 
del sole alle ore 11.00 e dalle ore 14.00 alle ore 19.00 
(ora legale), sull'intero territorio regionale non soggetto 
a divieto di caccia. L'allenamento e l'addestramento dei 
cani è consentito ai soli cacciatori iscritti all'ambito territoriale 
di caccia (ATC). L'allenamento e l'addestramento 
non è consentito nelle aree interessate dalle produzioni 
agricole soggette a danneggiamento di cui all'articolo 
42, comma 2, della l.r. 3/1994 e alla deliberazione del 
Consiglio regionale 20 dicembre 1994 n. 588, anche se 
prive di tabellazione.". 

Art. 5 

Modifiche all'articolo 6 della l.r. 20/2002 

1. Il comma 2 dell'articolo 6 della l.r. 20/2002 è sostituito 
dal seguente: 
"2. Il cacciatore, all'inizio della giornata venatoria, 

deve marcare, con un segno (■) o (●), mediante penna 

indelebile di colore scuro, preferibilmente nero, gli appositi 
spazi del tesserino venatorio in corrispondenza della 
data della giornata di caccia e dell'ATC o istituto privato. 
Deve inoltre indicare l'eventuale mobilità e la fruizione 
continuativa delle giornate di caccia alla selvaggina 

migratoria da appostamento. Deve essere altresì indicato, 
dopo l'abbattimento, ogni capo di selvaggina stanziale e 
di beccaccia. Per la selvaggina migratoria, deve essere 
indicato, negli appositi spazi al termine della giornata di 
caccia, il numero dei capi abbattuti. Il tesserino venatorio 
consente l'effettuazione di un numero complessivo di 
giornate pari a quelle a disposizione di ogni cacciatore 
per l'intera stagione venatoria (terza domenica di settembre 
- 31 gennaio). Tutte le giornate di caccia effettuate ai 
sensi dell'articolo 1, comma 3, dell'articolo 8, comma 1 

o in altre regioni, sono cumulabili.". 
2. Al comma 3 dell'articolo 6 della l.r. 20/2992 dopo 
le parole: "capi di stanziale" sono aggiunte le seguenti: 
"e di beccaccia". 
Art. 6 
Sostituzione dell'articolo 6 bis della l.r. 20/2002 

1. L'articolo 6 bis della l.r. 20/2002 è sostituito dal 
seguente: 
"6 bis 
Tesserino provinciale per la caccia di 
selezione ai cervidi e bovidi 

1. Per la caccia di selezione a cervidi e bovidi le province 
rilasciano ai cacciatori abilitati un apposito tesserino 
su cui annotare le giornate di caccia e gli abbattimenti 
effettuati fino al completamento del piano di abbattimento 
assegnato. Nel periodo compreso tra la terza domenica 
di settembre e il 31 di gennaio deve essere segnato anche 
il tesserino venatorio di cui all'articolo 6.". 
Art. 7 

Modifiche all'articolo 7 della l.r. 20/2002 

1. Il comma 5 dell'articolo 7 della l.r. 20/2002 è sostituito 
dal seguente: 
"5. Dalla terza domenica di settembre al 31 gennaio 
è consentita la caccia al cinghiale, anche in caso di terreno 
coperto da neve, secondo le modalità stabilite dal 
regolamento regionale. Le province definiscono le zone, 
i periodi ed i giorni di caccia.". 

2. Il comma 6 dell'articolo 7 della l.r. 20/2002 è sostituito 
dal seguente: 
"6. Nel rispetto delle indicazioni dei piani di cui all' 
articolo 30, comma 6, della l.r. 3/1994, le province predispongono, 
a partire dal 1° agosto fino al 15 marzo di 
ogni anno, forme di prelievo sulla base di piani di assestamento 
delle popolazioni di capriolo, daino, muflone e 
cervo. In assenza del piano di assestamento provinciale 
sono autorizzati dalla provincia stessa, nelle aziende 
faunistico-venatorie, piani di assestamento presentati dal 
concessionario. Il prelievo può avvenire anche nel caso 
di terreno coperto da neve. Nei periodi 1° agosto - terza 


domenica di settembre e 1° febbraio - 15 marzo il prelievo 
è consentito per cinque giorni la settimana escluso il 
martedì e il venerdì.". 

La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 3 febbraio 2010 

La presente legge è stata approvata dal Consiglio regionale 
nella seduta del 27.01.10. 


