LEGGE REGIONALE 20 ottobre 2010, n. 53
Bilancio di previsione per l'esercizio finanziario
2010 e pluriennale 2010 - 2012. Prima variazione.
Il Consiglio regionale ha approvato
Il Presidente della Giunta
promulga
la seguente legge:

PREAMBOLO
Il Consiglio regionale
Visto l'articolo 117, terzo comma, della Costituzione;
Visti gli articoli 11 e 37 dello Statuto;
Visti gli articoli 14 e 22 della legge regionale 6 agosto
2001, n. 36 (Ordinamento contabile della Regione
Toscana);
Vista la legge regionale 23 dicembre 2009, n. 78
(Bilancio di previsione per l'esercizio finanziario 2010 e
pluriennale 2010 - 2012);
Considerato quanto segue:
1. Si rende necessario adeguare gli stanziamenti
del bilancio di previsione 2010 e del bilancio pluriennale
2010 - 2012 in funzione delle esigenze di spesa,
sia di parte corrente che di investimento, intervenute
successivamente all'approvazione del bilancio stesso
(l.r. 78/2009), da realizzarsi nel corso dell'esercizio di
riferimento;
2. Tale adeguamento si concretizza nell'iscrizione di
nuove o maggiori spese alla cui copertura si provvede
con risorse finanziarie già stanziate in bilancio (mediante
storni di risorse non effettuabili con atto amministrativo
o riduzione dei fondi di riserva), con modifiche al ricorso
al mercato finanziario e con ulteriori risorse provenienti
da maggiori entrate.
Approva la presente legge
Capo I
Variazioni al bilancio
Art. 1
Variazioni alle previsioni di entrata e di
spesa del bilancio di previsione 2010
1. Agli stati di previsione della competenza e della
cassa, delle entrate e delle spese, del bilancio di previsione
2010 sono apportate le variazioni indicate nell'allegato
A "Bilancio di previsione annuale 2010 - Entrata",
allegato B "Bilancio di previsione annuale 2010 - Spesa"
ed allegato E "Bilancio di previsione annuale 2010 -
Storni tra UPB".
2. Per effetto delle variazioni di cui al comma 1, il
bilancio di previsione 2010 è modificato nella misura
complessivamente indicata dalle seguenti risultanze:
Segue tabella
Art. 2
Autorizzazioni di spesa per l'anno 2010
1. Le quote di spesa delle leggi regionali che fanno
rinvio alla legge di bilancio sono modificate dalla presente
legge, per competenza e per cassa, nell'importo
indicato nell'allegato B.
Art. 3
Variazioni alle previsioni del bilancio pluriennale a
legislazione vigente 2010 - 2012
1. Agli stati di previsione delle entrate e delle spese del
bilancio pluriennale a legislazione vigente 2010 - 2012 sono
apportate le variazioni indicate nell'allegato C "Bilancio
pluriennale 2010 - 12 - Entrata" e allegato D "Bilancio
pluriennale 2010 - 12 -Spesa".
2. Per effetto delle variazioni di cui al comma 1, il
bilancio pluriennale a legislazione vigente è modificato
nella misura complessivamente indicata nelle seguenti
risultanze:
Entrate Spese
Residui
Incremento
Diminuzione
Saldo
Competenza
Incremento 13.736.049,79 137.281.912,34
Diminuzione 5.060.600,00 128.606.462,55
Saldo 8.675.449,79 8.675.449,79
Cassa
Incremento 13.736.049,79 137.281.912,34
Diminuzione 5.060.600,00 128.606.462,55
Saldo 8.675.449,79 8.675.449,79
Entrate Spese
ESERCIZIO 2011
Incremento 49.286,00 1.499.739,55
Diminuzione 296.686,00 1.747.139,55
Saldo -247.400,00 -247.400,00
ESERCIZIO 2012
Incremento 199.286,00 1.415.739,55
Diminuzione 49.286,00 1.265.739,55
Saldo 150.000,00 150.000,00
Capo II
Modifiche alla legge regionale 23 dicembre 2009 n. 78
(Bilancio di previsione per l'esercizio
finanziario 2010 e pluriennale
2010 - 2012)
Art. 4
Sostituzione dell'articolo 4 della l.r. 78/2009
1. L'articolo 4 della legge regionale 23 dicembre
2009, n. 78 (Bilancio di previsione per l'esercizio finanziario
2010 e pluriennale 2010 - 2012), è sostituito dal
seguente:
"Art. 4
Disavanzo dell'esercizio 2010
1. Agli effetti di cui ai commi successivi, il disavanzo
per l'esercizio 2010 è approvato in euro 1.780.473.328,48
comprensivo della somma di euro 1.338.579.455,81 relativa
al disavanzo del rendiconto 2009.
2. La Giunta regionale è autorizzata a contrarre
nell'esercizio 2010 mutui e ad emettere prestiti obbligazionari
o titoli similari, per l'importo complessivo di
euro 1.780.473.328,48 per la copertura del disavanzo di
cui al comma 1, per il finanziamento di spese di investimento
di cui alle unità previsionali di base (UPB)
indicate nell'allegato A.4 del bilancio di previsione per
l'esercizio finanziario 2010 e pluriennale 2010 - 2012, e
successive integrazioni.
3. I mutui o prestiti di cui al comma 2, da estinguersi
in un periodo non superiore ad anni trenta, sono
assunti od emessi ad un tasso iniziale massimo del 6
per cento effettivo annuo. Essi possono essere assunti
o emessi successivamente al 31 luglio 2010. L'ammortamento
dei mutui, avente decorrenza dal 1° gennaio
2011, e dei prestiti, avente decorrenza dalla data di
emissione, avviene con pagamento in rate semestrali
posticipate.
4. Gli oneri di ammortamento di cui al comma 3,
relativi agli esercizi 2011 e 2012, nonché l'eventuale
maggiorazione della rata di ammortamento dei mutui e
prestiti dovuta alla variabilità di tasso od agli eventuali
oneri conseguenti al rischio di cambio, trovano copertura
finanziaria con le singole leggi di bilancio, negli appositi
stanziamenti del bilancio annuale e pluriennale, UPB
732 "Oneri del ricorso al credito - Spese correnti" e UPB
735 "Rimborso prestiti".
5. Le rate di ammortamento relative agli anni successivi
al 2012, determinate in misura non superiore a quella
posta a carico dell'esercizio 2012, trovano copertura con
le successive leggi di bilancio.".
Art. 5
Integrazione dell'allegato A.4 della l.r. 78/2009
1. L'allegato A.4 al bilancio di previsione 2010,
recante il prospetto delle operazioni di indebitamento
autorizzate dalla l.r. 78/2009 per l'esercizio 2010, è
ulteriormente integrato dall'allegato F "Bilancio di previsione
annuale 2010 - Indebitamento".
Art. 6
Sostituzione dell'allegato 2 della l.r. 78/2009
1. L'allegato 2 della l.r. 78/2009, recante il prospetto
dimostrativo del rispetto delle limitazioni e dei vincoli alle
operazioni di ricorso al mercato finanziario, è sostituito
dall'allegato G "Bilancio di previsione annuale 2010 -
Prospetto dimostrativo del rispetto delle limitazioni e dei
vincoli alle operazioni di ricorso al mercato finanziario".
Capo III
Disposizioni finali
Art. 7
Entrata in vigore
1. La presente legge entra in vigore il giorno successivo
alla data di pubblicazione sul Bollettino ufficiale
della Regione Toscana.
La presente legge è pubblicata sul Bollettino Ufficiale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
ROSSI
Firenze, 20 ottobre 2010
La presente legge è stata approvata dal Consiglio regionale
nella seduta del 12.10.2010.
