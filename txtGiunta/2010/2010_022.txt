

LEGGE REGIONALE 26 febbraio 2010, n. 22 

Modifiche alla legge regionale 8 febbraio 2008, n. 5 
(Norme in materia di nomine e designazioni e di rinnovo 
degli organi amministrativi di competenza della 
Regione). 

Il Consiglio regionale ha approvato 
Il Presidente della Giunta 
promulga 

la seguente legge: 



PREAMBOLO 

Visto l'articolo 117, quarto comma, della Costituzione; 


Visti gli articoli 4, comma 1, lettera f), 50 e 51 dello 
Statuto; 

Vista la legge regionale 8 febbraio 2008, n. 5 (Norme 
in materia di nomine e designazioni e di rinnovo degli 
organi amministrativi di competenza della Regione); 

Considerato quanto segue 

1. L'esperienza applicativa della l.r. 5/2008 ha evidenziato 
alcune criticità che hanno reso parzialmente 
inattuata la legge stessa sotto alcuni rilevanti profili. 
Solo in un numero limitato di casi le indicazioni di candidature 
si sono tradotte in formali proposte di nomine 
o designazioni da parte dei soggetti titolari di tale competenza. 
2. Il correttivo che occorre introdurre è quello di considerare 
come effettive proposte da esaminare da parte 
del Presidente della Giunta regionale o da sottoporre 
all'esame del Consiglio regionale, al pari di quelle presentate 
dai consiglieri e dai gruppi, anziché come mere 
"indicazioni" a carattere preliminare, le candidature 
presentate dai diretti interessati e dagli altri soggetti a ciò 
legittimati dall'articolo 7, comma 3, della l.r. 5/2008; 
3. Al fine di facilitare l'esercizio delle funzioni consiliari 
di nomina entro i termini previsti è opportuno prevedere 
che gli uffici provvedano a segnalare al presidente 
della commissione competente l'imminente scadenza del 
termine di proroga degli organi amministrativi, affinché 
lo stesso presidente provveda alla necessaria convocazione 
della commissione per l'esame dell'atto di nomina, 
prima che si determini, ai sensi dell'articolo 21, comma 5, 
il trasferimento della competenza dal Consiglio regionale 
al Presidente del Consiglio. In ogni caso, anche quest'ultimo, 
nell'esercizio della sua competenza, è comunque 
soggetto al rispetto delle disposizioni della l.r. 5/2008, in 
particolare per quanto attiene alle proposte di candidatura 
ed alla parità di genere. 

Si approva la presente legge 

Art. 1 
Modifiche all'articolo 6 della l.r. 5/2008 


1. Alla lettera a) del comma 2 dell'articolo 6 della 
legge regionale 8 febbraio 2009, n. 5 (Norme in materia 
di nomine e designazioni e di rinnovo degli organi amministrativi 
di competenza della Regione), le parole: "le 
indicazioni di candidati" sono sostituite dalle seguenti: 
"le proposte di candidature". 
Art. 2 
Modifiche all'articolo 7 della l.r. 5/2008 


1. La rubrica dell'articolo 7 della l.r. 5/2008 è sostituita 
dalla seguente: "Avviso di selezione, candidature e 
proposte di nomina". 
2. Al comma 1 dell'articolo 7 della l.r. 5/2008 le 
parole: "per l'indicazione" sono sostituite dalle seguenti: 
"per la proposta ". 
3. Al comma 3 dell'articolo 7 della l.r. 5/2008 le 
parole: "Le indicazioni di candidature, corredate del 
curriculum degli studi e delle esperienze professionali," 
sono sostituite dalle seguenti: "le proposte di candidature, 
corredate della documentazione di cui all'articolo 8,". 
4. Il comma 4 dell'articolo 7 della l.r. 5/2008 è sostituito 
dal seguente: 
"4. Il Presidente della Giunta regionale decreta le 
nomine e designazioni di propria competenza di norma 
tra le candidature proposte ai sensi dei commi 1 e 3, 
salvo che, per mancanza di proposte di candidature o per 
altra causa eccezionale, oltre che per le ragioni di cui al 
comma 1, ritenga, motivatamente, di dover provvedere 
in deroga, fermo restando il rispetto dei criteri e dei principi 
della presente legge.". 

5. Il comma 5 dell'articolo 7 della l.r. 5/2008 è sostituito 
dal seguente: 

"5. Il Consiglio regionale delibera le nomine e designazioni 
di propria competenza, oltre che fra le candidature 
proposte ai sensi dei commi 1 e 3, anche tra quelle 
proposte: 

a) dai presidenti dei gruppi consiliari; 

b) da ciascun consigliere; 

c) dalla Giunta regionale, ai sensi dell'articolo 23, 
comma 1, dello Statuto.". 

6. Al comma 6 dell'articolo 7 della l.r. 5/2008, le parole: 
"al comma 5" sono sostituite dalle seguenti "ai commi 
3 e 5"; dopo le parole: "di controllo contabile" sono inserite 
le seguenti: "e quelle avanzate dalla persona direttamente 
interessata ai sensi del comma 3, lettera e)". 
Art. 3 
Modifica all'articolo 21 della l.r. 5/2008 


1. Il comma 5 dell'articolo 21 della l.r. 5/2008 è sostituito 
dal seguente: 
"5. Nei casi in cui il rinnovo degli organi amministrativi 
è di competenza del Consiglio e questi non 
abbia già provveduto, la struttura di cui all'articolo 6, 
almeno quindici prima della scadenza del termine di cui 
al comma 2, segnala tale scadenza al presidente della 
commissione competente che convoca la commissione 
in tempo utile, iscrivendo l'atto di nomina all'ordine 
del giorno della seduta. Qualora la commissione non si 
pronunci e comunque qualora il Consiglio non provveda 
al rinnovo almeno tre giorni prima della scadenza del 
termine di cui al comma 2, la competenza a provvedere 
è trasferita al Presidente del Consiglio, nel rispetto dei 
limiti e dei vincoli della presente legge.". 

Art. 4 
Entrata in vigore 


1. La presente legge entra in vigore alla data dell'insediamento 
del Consiglio regionale della IX legislatura. 
La presente legge è pubblicata sul Bollettino Ufficiale della 
Regione. E' fatto obbligo a chiunque spetti di osservarla e 
farla osservare come legge della Regione Toscana. 

MARTINI 

Firenze, 26 febbraio 2010 

La presente legge è stata approvata dal Consiglio regionale 
nella seduta del 09.02.10. 


