

LEGGE REGIONALE 29 dicembre 2010, n. 64 

Concorso del Consiglio regionale all'attuazione 
dei principi di razionalizzazione della spesa. 

Il Consiglio regionale ha approvato 
Il Presidente della Giunta 
promulga 

la seguente legge: 

 
PREAMBOLO 

Il Consiglio regionale 

Visto l'articolo 117, commi terzo e quarto, della Costituzione; 


Visto l' articolo 4, comma 1, lettera z), dello Statuto 
regionale; 

Visto il decreto-legge 25 gennaio 2010, n. 2 (Interventi 
urgenti concernenti enti locali e regioni), convertito, 
con modificazioni, dalla legge 26 marzo 2010, n. 42; 

Visto il decreto-legge 31 maggio 2010, n. 78 (Misure 
urgenti in materia di stabilizzazione finanziaria e di 
competitività economica), convertito, con modificazioni, 
dalla legge 30 luglio 2010, n. 122; 

Vista la legge regionale 21 marzo 2000, n. 36 (Nuova 
disciplina del Consiglio delle autonomie locali); 

Vista la legge regionale 25 giugno 2002, n. 22 (Nor-
me e interventi in materia di informazione e comunicazione. 
Disciplina del Comitato regionale per le comunicazioni); 


Vista la legge regionale 9 giugno 2006, n. 22 (Costituzione 
della Fondazione del Consiglio regionale della 
Toscana); 

Vista la legge regionale 4 aprile 2007, n. 20 (Disciplina 
della conferenza permanente delle autonomie 
sociali); 

Vista la legge regionale 27 dicembre 2007, n. 69 
(Norme sulla promozione della partecipazione alla elaborazione 
delle politiche regionali e locali); 

Vista la legge regionale 4 giugno 2008, n. 34 (Costituzione 
e funzionamento del Collegio di garanzia); 

Vista la legge regionale 9 gennaio 2009, n. 3 (Testo 
unico delle norme sui consiglieri e sui componenti della 
Giunta regionale); 

Vista la legge regionale 27 aprile 2009, n. 19 (Disciplina 
del Difensore civico regionale); 

Vista la legge regionale 19 novembre 2009, n. 69 
(Norme per l'istituzione del Garante delle persone sottoposte 
a misure restrittive della libertà personale); 

Vista la legge regionale 15 dicembre 2009, n. 76 
(Commissione regionale per le pari opportunità); 

Vista la legge regionale 1 marzo 2010, n. 26 (Istituzione 
del Garante per l'infanzia e l'adolescenza); 

Considerato quanto segue: 

1. Il Consiglio regionale, nella sua autonomia, intende 
partecipare al complessivo processo di riduzione e 
razionalizzazione della spesa regionale attraverso l'applicazione 
dei principi di stabilizzazione finanziaria contenuti 
nel d.l. 78/2010, convertito dalla l. 122/2010, che 
prevede disposizioni sulla riduzione della spesa pubblica 


da realizzare anche attraverso misure di contenimento 
dei costi degli apparati amministrativi; 

2. In tale contesto, si dispone la riduzione degli 
emolumenti attualmente spettanti ai componenti di tutti 
gli organismi istituiti presso il Consiglio regionale, nella 
misura del 10 per cento fissata dall'articolo 6, comma 3, 
del d.l. 78/2010, convertito dalla l. 122/2010; 
3. Dalla suddetta disposizione resta esclusa la Commissione 
regionale per le pari opportunità (CRPO) di 
cui alla l.r. 76/2009, in quanto l'indennità attribuita alla 
presidente ed alle componenti della CRPO attualmente 
in carica è già stata ridotta, nella misura del 10 per cento 
rispetto all'indennità dell'organismo preesistente, per 
effetto della deliberazione dell'Ufficio di presidenza del 
Consiglio 30 luglio 2010, n. 62, in sede di prima attuazione 
della legge che ha modificato la composizione e la 
disciplina di tale organismo; 
4. Dalla medesima disposizione resta altresì esclusa 
la Conferenza permanente delle autonomie sociali 
(COPAS) di cui alla l.r. 20/2007, in quanto ai suoi componenti 
spetta già unicamente il rimborso delle spese 
nella misura prevista per i dirigenti regionali; 
5. Per il presidente ed i componenti del Consiglio 
della autonomie locali, che per previsione della l.r. 
36/2000 sono necessariamente amministratori di enti 
locali, trova applicazione la disposizione di cui all'articolo 
83, comma 2, del decreto legislativo 18 agosto 
2000, n. 267 (Testo unico delle leggi sull'ordinamento 
degli enti locali), come da ultimo modificato dall'articolo 
5, comma 8, lettera b), del d.l. 78/2010, convertito dalla 
l. 122/2010, che esclude ogni compenso agli amministratori 
locali per la partecipazione ad organi o commissioni 
comunque denominate, se tale partecipazione è connessa 
all'esercizio delle proprie funzioni pubbliche; 
6. In coerenza con i principi della citato d.l. 78/2010 
ed in attuazione della risoluzione del Consiglio regionale 
7 dicembre 2010, n. 27, si prevede la riduzione da 
sette a cinque del numero dei componenti del Comitato 
regionale per le comunicazioni (CORECOM) Toscana, 
a partire dal primo rinnovo di tale organismo successivo 
alla presente legge; 
7. La riduzione del numero dei componenti del consiglio 
di amministrazione della Fondazione del Consiglio 
regionale della Toscana sarà disposta da questo 
Consiglio con separata deliberazione, ai sensi della l.r. 
22/2006, istitutiva di tale organismo; 
8. Ai fini del contenimento della spesa nel rispetto dei 
parametri definiti dalla normativa nazionale, si provvede 
ad adeguare anche l'importo delle utilità percepite dai 
consiglieri regionali e, conseguentemente, dal Presidente 
della Giunta e dagli assessori, ai sensi della l.r. 3/2009. 
Approva la presente legge 

Capo I 
Misure per la realizzazione degli obiettivi 
di razionalizzazione della spesa 


Art. 1 
Riduzione dei compensi dei componenti degli 
organismi istituiti presso il Consiglio regionale 

1. I compensi, comunque denominati, corrisposti ai 
componenti degli organismi istituiti presso il Consiglio 
regionale, come determinati ai sensi delle fonti normative 
di seguito elencate, sono ridotti del 10 per cento: 
a) articolo 27, comma 1, della legge regionale 25 
giugno 2002, n. 22 (Norme e interventi in materia di 
informazione e comunicazione. Disciplina del Comitato 
regionale per le comunicazioni) e conseguente deliberazione 
del Consiglio regionale 14 novembre 2006, n. 
114 (Comitato regionale per le comunicazioni "CORECOM". 
Indennità spettanti ai componenti); 

b) articolo 6, comma 3, della legge regionale 27 
dicembre 2007, n. 69 (Norme sulla promozione della 
partecipazione alla elaborazione delle politiche regionali 
e locali) e conseguente deliberazione dell'Ufficio di presidenza 
del Consiglio regionale 9 marzo 2009, n. 12 (Rideterminazione 
indennità di funzione dell'Autorità regionale 
per la garanzia e la promozione della partecipazione); 

c) articolo 18, comma 1, della legge regionale 4 
giugno 2008, n. 34 (Costituzione e funzionamento del 
Collegio di garanzia); 

d) articolo 27, comma 1, della legge regionale 27 
aprile 2009, n. 19 (Disciplina del Difensore civico regionale); 


e) articolo 7, comma 1, della legge regionale 19 
novembre 2009, n. 69 (Norme per l'istituzione del Garante 
delle persone sottoposte a misure restrittive della libertà 
personale); 

f) articolo 9, comma 1, della legge regionale 1 marzo 
2010, n. 26 (Istituzione del Garante per l'infanzia e 
l'adolescenza). 

2. I compensi come risultanti dalla riduzione di cui al 
comma 1, non possono essere comunque aumentati fino 
al 31 dicembre 2013. 
Art. 2 
Modifiche dell'articolo 17 della l.r. 36/2000 


1. L'articolo 17 della legge regionale 21 marzo 2000, 
n. 36 (Nuova disciplina del Consiglio delle autonomie 
locali), è sostituito dal seguente: 
"Art. 17 
Gratuità dell'incarico 


1. Al presidente e ai componenti del Consiglio delle 
autonomie locali non spetta alcun compenso per la partecipazione 
alle sedute dello stesso Consiglio e del suo 
Ufficio di presidenza.". 
Capo II 
Riduzione del numero dei componenti del Comitato 
regionale per le comunicazioni (CORECOM) Toscana 




Art. 3 
Modifiche dell'articolo 21 della l.r. 22/2002 


1. Al comma 1 dell'articolo 21 della l.r. 22/2002, la 
parola: "sette" è sostituita dalla seguente: "cinque". 
2. Al comma 2 dell'articolo 21 della l.r. 22/2002, la 
parola: "sei" è sostituita dalla seguente: "quattro" e la 
parola "tre" è sostituita dalla seguente: "due". 
Capo III 
Adeguamento delle utilità corrisposte ai consiglieri, al 
Presidente ed ai componenti della Giunta regionale 


Art. 4 
Modifiche dell'articolo 2 della l.r. 3/2009 


1. Al comma 2 dell'articolo 2 della legge regionale 9 
gennaio 2009, n. 3 (Testo unico delle norme sui consiglieri 
e sui componenti della Giunta regionale), le parole: 
"tessera autostradale per il territorio nazionale;" sono 
soppresse. 
2. Dopo il comma 5 dell'articolo 2 della l.r. 3/2009 
sono aggiunti i seguenti: 
"5 bis. Ai soggetti di cui all'articolo 1, spettano inoltre 
le seguenti utilità: dotazione di apparecchio telepass 
con abilitazione alla zona a traffico limitato e di giornali 
quotidiani. 

5 ter. La quantificazione economica delle utilità di 
cui al comma 5 bis, anche ai fini del rispetto dei limiti di 
cui all'articolo 3 del decreto-legge 25 gennaio 2010, n. 2 
(Interventi urgenti concernenti enti locali e regioni) convertito, 
con modificazioni, dalla legge 26 marzo 2010, n. 
42, è determinata annualmente dall'Ufficio di presidenza 
del Consiglio per i consiglieri e dalla Giunta regionale 
per il presidente ed i componenti della Giunta stessa.". 

Art. 5 
Modifiche dell'articolo 8 della l.r. 3/2009 


1. Il comma 1 dell'articolo 8 della l.r. 3/2009 è sostituito 
dal seguente: 
"1. Ai soggetti di cui all'articolo 1, salvo quanto 
disposto al comma 6 bis, è corrisposto un rimborso delle 
spese di trasporto per gli spostamenti tra il comune di 
residenza e la sede della Regione e viceversa. 

2. Nel primo periodo del comma 2 dell'articolo 8 
della l.r. 3/2009 dopo le parole "tra il comune di residenza" 
sono inserite le seguenti: ", con una distanza 
massima attribuibile di chilometri 220,". 
3. Dopo il comma 6 dell'articolo 8 della l.r. 3/2009 
sono aggiunti i seguenti: 
"6 bis. Il rimborso spese di cui al comma 1, non è 

corrisposto al presidente del Consiglio, al presidente 
della Giunta ed ai componenti della Giunta, cui è assegnata 
stabilmente un'autovettura di servizio. 

6 ter. La quantificazione economica dell'assegnazione 
di cui al comma 6 bis, anche ai fini della valutazione 
del rispetto dei limiti di cui all'articolo 3 del d.l. 2/2010 
convertito dalla l. 42/2010, corrisponde al massimo del 
rimborso delle spese di trasporto attribuibile ai sensi del 
presente articolo.". 

Capo IV 
Disposizioni finali 


Art. 6 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino ufficiale 
della Regione Toscana e le sue disposizioni decorrono 
dal 1° gennaio 2011, salvo quanto disposto al comma 2. 
2. Le disposizioni di cui all'articolo 3, decorrono dal 
primo rinnovo del CORECOM Toscana successivo alla 
data di entrata in vigore della presente legge. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 29 dicembre 2010 

La presente legge è stata approvata dal Consiglio regionale 
nella seduta del 21.12.2010. 

 
