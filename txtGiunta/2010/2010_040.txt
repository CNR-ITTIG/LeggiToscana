LEGGE REGIONALE 7 luglio 2010, n. 40
Bilancio di previsione per l'anno 2010 e bilancio
pluriennale 2010 - 2012. Assestamento.
Il Consiglio regionale ha approvato
Il Presidente della Giunta
promulga
la seguente legge:
 
PREAMBOLO
Il Consiglio regionale
Visto l'articolo 117, terzo comma, della Costituzione;
Visti gli articoli 11 e 37 dello Statuto;
Visto l'articolo 22 della legge regionale 6 agosto
2001, n. 36 (Ordinamento contabile della Regione
Toscana);
Vista la legge regionale 23 dicembre 2009, n. 78
(Bilancio di previsione per l'esercizio finanziario 2010 e
pluriennale 2010 - 2012);
Considerato quanto segue:
1. In base alle risultanze del rendiconto relativo
all'esercizio 2009 risulta necessario procedere all'aggiornamento
degli stati previsionali della competenza e
della cassa, dell'avanzo di amministrazione, nonché dei
residui attivi e passivi;
2. Conseguentemente si procede a rendere definitivi
i dati previsti in via presuntiva dalla legge di bilancio,
relativamente al disavanzo dell'esercizio 2009 ed al programma
pluriennale degli investimenti;
3. Risulta pertanto necessario modificare le risultanze
della l.r. 78/2009;
Approva la presente legge
Capo I
Assestamento del bilancio
Art. 1
Variazioni delle previsioni di entrata e di
spesa del bilancio annuale 2010
1. Agli stati previsionali della competenza e della
cassa dell'entrata e della spesa del bilancio di previsione
dell'anno 2010 sono apportate le variazioni indicate
nell'allegato A (Bilancio di previsione annuale 2010 -
Entrata) e nell'allegato B (Bilancio di previsione annuale
2010 - Spesa).
2. Per effetto delle variazioni di cui al comma 1, il
bilancio di previsione 2010 è modificato nella misura
complessiva indicata dalle seguenti risultanze:
Segue tabella
IN AUMENTO IN DIMINUZIONE TOTALE
Entrata 1.833.222.654,75 117.266.929,26 1.715.955.725,49
Spesa 3.961.646.188,62 287.050.306,17 3.674.595.882,45
Totale -2.128.423.533,87 -169.783.376,91 -1.958.640.156,96
Entrata 2.519.406.529,12 620.472.402,77 1.898.934.126,35
Spesa 2.994.330.197,83 1.095.396.071,48 1.898.934.126,35
Totale -474.923.668,71 -474.923.668,71 0,00
Fondo di cassa al 01.01.2010 60.711.962,11
Entrata 4.291.465.983,47 117.227.392,59 4.174.238.590,88
Spesa 5.567.873.507,18 1.332.922.954,19 4.234.950.552,99
Totale -1.215.695.561,60 -1.215.695.561,60 0,00
Art. 2
Autorizzazioni di spesa per l'anno 2010
1. Le quote di spesa delle leggi regionali che fanno
rinvio alla legge di bilancio sono modificate, per competenza
e per cassa, nell'importo indicato all'allegato B
(Bilancio di previsione annuale 2010 - Spesa).
Art. 3
Debiti perenti
1. Ai sensi dell'articolo 34, comma 5, della legge
regionale 6 agosto 2001, n. 36 (Ordinamento contabile
della Regione Toscana), lo stanziamento delle unità
previsionali di base (UPB) relative alla ricostituzione dei
residui passivi dichiarati perenti, per competenza e cassa,
è integrato come di seguito indicato:
UPB 741 "Fondi - Spese Correnti"
+ euro 259.661.863,36
UPB 743 "Fondi - Spese di Investimento"
+ euro 16.718.380, 61
Capo II
Modifiche alla legge regionale 23 dicembre 2009, n. 78
(Bilancio di previsione per l'anno 2010
e pluriennale 2010 - 2012)
Art. 4
Sostituzione dell'articolo 4 della l.r. 78/2009
1. L'articolo 4 della legge regionale 23 dicembre
2009, n. 78 (Bilancio di previsione per l'esercizio finanziario
2010 e pluriennale 2010 - 2012), è sostituito dal
seguente:
"Art. 4
Disavanzo dell'esercizio 2010
1. Agli effetti di cui ai commi successivi, il disavanzo
per l'esercizio 2010 è approvato in euro 1.781.498.928,48
comprensivo della somma di euro 1.338.579.455,81 relativa
al disavanzo del rendiconto 2009.
2. La Giunta regionale è autorizzata a contrarre
nell'esercizio 2010 mutui e ad emettere prestiti obbligazionari
o titoli similari, per l'importo complessivo di
euro 1.781.498.928,48 per la copertura del disavanzo di
cui al comma 1 per il finanziamento di spese di investimento
di cui alle UPB indicate nell'allegato A.4 del
bilancio di previsione per l'esercizio finanziario 2010 e
pluriennale 2010 - 2012, come integrato dall'articolo 6
della presente legge.
3. I mutui o prestiti di cui al comma 2, da estinguersi
in un periodo non superiore ad anni trenta, sono assunti
od emessi ad un tasso iniziale massimo del 6 per cento
effettivo annuo. Essi possono essere assunti o emessi
successivamente al 31 luglio 2010. L'ammortamento dei
mutui, avente decorrenza dal 1° gennaio 2011, e dei prestiti,
avente decorrenza dalla data di emissione, avviene
con pagamento in rate semestrali posticipate.
4. Gli oneri di ammortamento di cui al comma 3,
relativi agli esercizi 2011 e 2012, nonché l'eventuale
maggiorazione della rata di ammortamento dei mutui e
prestiti dovuta alla variabilità di tasso od agli eventuali
oneri conseguenti al rischio di cambio, trovano copertura
finanziaria con le singole leggi di bilancio, negli appositi
stanziamenti del bilancio annuale e pluriennale, UPB
732 "Oneri del ricorso al credito - spese correnti" e UPB
735 "Rimborso prestiti.".
5. Le rate di ammortamento relative agli anni successivi
al 2012, determinate in misura non superiore a quella
posta a carico dell'esercizio 2012, trovano copertura con
le successive leggi di bilancio.".
Art. 5
Sostituzione dell'articolo 5 della l.r. 78/2009
1. L'articolo 5 della l.r.78/2009 è sostituito dal seguente:
"Art. 5
Intervento per il programma pluriennale
degli investimenti
1. La Giunta regionale è autorizzata a contrarre nel
triennio 2010/2012 mutui, prestiti o titoli similari per
l'importo complessivo di euro 234.914.181,00, di cui
euro 164.964.511,00 nel 2010, euro 47.700.000,00 nel
2011 ed euro 22.249.670,00 nel 2012, per l'attuazione
del programma pluriennale degli investimenti approvato
con il documento di programmazione economica e finanziaria
2003 ai sensi dell'articolo 9 della legge regionale
11 agosto 1999, n. 49 (Norme in materia di programmazione
regionale) e successive modifiche.
2. I mutui e le altre forme di indebitamento di cui
al comma 1, in relazione alla tipologia di spesa di investimento,
possono essere rimborsati in un periodo non
superiore ad anni trenta.
3. I mutui e prestiti di cui al comma 1 sono assunti
od emessi ad un tasso iniziale massimo del 6 per cento
effettivo annuo. Essi possono essere assunti o emessi
successivamente al 31 luglio 2010. L'ammortamento dei
mutui, avente decorrenza dal 1° gennaio 2011, e dei prestiti,
avente decorrenza dalla data di emissione, avviene
con pagamento in rate semestrali posticipate.
4. Gli oneri di ammortamento annui di cui al comma
3, relativi agli esercizi 2011 e 2012, nonché l'eventuale
maggiorazione della rata di ammortamento dei mutui e
prestiti dovuta alla variabilità di tasso od agli eventuali
oneri conseguenti al rischio di cambio, trovano copertura
finanziaria con le singole leggi di bilancio, negli appositi
stanziamenti del bilancio annuale e pluriennale, UPB
732 "Oneri del ricorso al credito - Spese correnti" e UPB
735 "Rimborso prestiti".
5. Le rate di ammortamento relative agli anni successivi
al 2012 trovano copertura con le successive leggi di
bilancio.".
Art. 6
Integrazione dell'allegato A.4 della l.r. 78/2009
1. L'allegato A.4 al bilancio di previsione 2010
recante il prospetto delle operazioni di indebitamento
autorizzate dalla l.r. 78/2009 per l'esercizio 2010 è
integrato dagli allegati C/1 (Integrazione al prospetto
dell'indebitamento autorizzato a copertura del disavanzo
di cui all'allegato A.4 della legge di bilancio per l'anno
2010), e C/2 (Integrazione al prospetto dell'indebitamento
autorizzato a copertura del Programma pluriennale
degli investimenti di cui all'allegato A.4 della legge di
bilancio per l'anno 2010).
Art. 7
Sostituzione dell'allegato 2 della l.r. 78/2009
1. L'allegato 2 della l.r. 78/2009, recante il prospetto
dimostrativo del rispetto delle limitazioni e dei vincoli
alle operazioni di ricorso al mercato finanziario, è sostituito
dall'allegato D (Prospetto dimostrativo del rispetto
delle limitazioni e dei vincoli alle operazioni di ricorso
al mercato finanziario).
Capo III
Disposizioni finali
Art. 8
Entrata in vigore
1. La presente legge entra in vigore il giorno successivo
alla data di pubblicazione sul Bollettino ufficiale
della Regione Toscana.
La presente legge è pubblicata sul Bollettino Ufficiale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
ROSSI
Firenze, 7 luglio 2010
La presente legge è stata approvata dal Consiglio regionale
nella seduta del 30.06.10.
