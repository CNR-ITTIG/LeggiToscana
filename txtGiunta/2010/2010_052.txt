 
LEGGE REGIONALE 6 ottobre 2010, n. 52 

Modifiche alla legge regionale 5 novembre 2009, 

n. 64 (
Disciplina delle funzioni amministrative in 
materia di progettazione, costruzione ed esercizio 
degli sbarramenti di ritenuta e dei relativi bacini di 
accumulo). 
Il Consiglio regionale ha approvato 
Il Presidente della Giunta 
promulga 

la seguente legge: 

 

PREAMBOLO 

Il Consiglio regionale 

Visto l'articolo 117, terzo comma, della Costituzione; 


Visto l'articolo 4, comma 1, lettera z), dello Statuto; 

Vista la legge regionale 5 novembre 2009, n. 64 
(Disciplina delle funzioni amministrative in materia di 
progettazione, costruzione ed esercizio degli sbarramenti 
di ritenuta e dei relativi bacini di accumulo); 

Visto il parere favorevole del Consiglio delle autonomie 
locali espresso nella seduta del 29 luglio 2010; 

Considerato quanto segue: 

1. L'attuale termine di centottanta giorni dall'entrata 
in vigore del regolamento attuativo della l.r. 64/2009, 
previsto per la presentazione della denuncia di esistenza 
e per l'eventuale domanda di regolarizzazione, è in 
 
imminente scadenza ed il superamento di detto termine 
comporterebbe l'applicazione delle relative sanzioni da 
parte della provincia, sia nei casi di mancata presentazione, 
sia nei casi di presentazione oltre i termini; 

2. Le province hanno manifestato alla Regione 
Toscana l'obiettiva e generale difficoltà degli utenti al 

rispetto dei tempi prescritti, in considerazione della mole 
di adempimenti richiesti in funzione della presentazione 
della suddetta denuncia ed in considerazione del periodo 
estivo nel quale essi dovrebbero essere condotti; 

3. In conseguenza di quanto detto sopra, l'applicazione 
automatica e massiva delle sanzioni per il mancato 
rispetto dei termini, da un lato comporterebbe un aggravio 
organizzativo per le province nell'esecuzione dei 
relativi controlli sulla veridicità della documentazione, 
dall'altro sarebbe percepita dagli utenti come inutilmente 
vessatoria, disincentivando la presentazione delle denunce 
entro i termini; 
4. Si rende necessario ed opportuno accogliere la proroga 
richiesta sui termini entro cui presentare la denuncia 
di esistenza ed allineare al nuovo termine individuato 
anche la presentazione della domanda di sanatoria, nei 
casi in cui ne ricorrano i presupposti, in modo tale che 
il termine ultimo per la presentazione della denuncia di 
esistenza, che va comunque presentata, e per le eventuali 
domande di regolarizzazione e sanatoria, coincidano; 
Approva la presente legge 

Art. 1 

Modifiche all'articolo 11 della l.r. 64/2009 

1. Al comma 1 dell'articolo 11 della legge regionale 
5 novembre 2009, n. 64 (Disciplina delle funzioni 
amministrative in materia di progettazione, costruzione 
ed esercizio degli sbarramenti di ritenuta e dei relativi 
bacini di accumulo), le parole "entro centottanta giorni 
dalla predetta data di entrata in vigore del regolamento 
di attuazione" sono sostituite dalle seguenti: "entro il 31 
marzo 2012". 
2. Al comma 6 dell'articolo 11 della l.r. 64/2009 dopo 
le parole "documentazione di cui al comma 2," sono 
aggiunte le seguenti: "contestualmente alla denuncia di 
esistenza". 
3. Al comma 7 dell'articolo 11 della l.r. 64/2009 le 
parole "entro trecentosessanta giorni dalla data di entrata 
in vigore del regolamento di attuazione di cui all'articolo 
14" sono sostituite dalle seguenti: "contestualmente alla 
denuncia di esistenza". 
Art. 2 

Modifiche all'articolo 13 della l.r. 64/2009 

1. Al comma 2 dell'articolo 13 della l.r. 64/2009 le 
parole: "comma 2" sono soppresse. 
2. Al comma 3 dell'articolo 13 della l.r. 64/2009 le 
parole: "comma 2" sono soppresse. 
3. Al comma 4 dell'articolo 13 della l.r. 64/2009 le 
parole: "comma 2" sono soppresse. 
Art. 3 

Modifiche all'articolo 14 della l.r. 64/2009 

1. La lettera b) del comma 2 dell'articolo 14 della l.r. 
64/2009 è sostituita dalla seguente: 
"b) forme e contenuti per la redazione dei progetti, 

da presentarsi anche in modalità semplificata in caso di 

impianti di dimensione limitata.". 

Art. 4 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino ufficiale 

della Regione Toscana. 

La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 6 ottobre 2010 

La presente legge è stata approvata dal Consiglio regionale 
nella seduta del 28.09.2010. 

 
