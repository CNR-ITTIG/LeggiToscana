Modifiche ed  integrazioni alla LR 31/10/1985 n. 61 in materia di
distributori di carburanti.

Il Consiglio Regionale ha approvato il 12-5-1992
Il Presidente  della Giunta  Regionale promulga la seguente legge
regionale:

ARTICOLO 1

1. Il  secondo comma  dell'art. 1  della LR  31/10/1985, n. 61 è
così sostituito:

   "1. Le  attività inerenti  all'istallazione ed  all'esercizio
   degli impianti  di distribuzione di carburanti sono oggetto di
   concessione o  di autorizzazione  secondo le  disposizioni dei
   titoli primo e secondo.
   Qualora  non   diversamente  disposto   dai  singoli   statuti
   comunali, il rilascio delle concessioni o delle autorizzazioni
   agli aventi  diritto è  deliberato dalla  Giunta Comunale  ai
   sensi dell'art. 35 della L. 8/6/1990, n. 142".
   
ARTICOLO 2

1. Il primo comma dell'art. 2 della LR 31/10/1985, n. 61 è così
sostituito:

   "1.  Sono   soggetti  a  concessione  l'apertura  di  impianti
   stradali di  distribuzione di  carburanti, i  trasferimenti in
   altro comune della regione, e le concentrazioni degli stessi".
   
2. Il  nono comma dell'art. 2 della LR 31/10/1985, n. 61 è così
sostituito:

   "9.Il trasferimento  della  titolarità  della  concessione  e
   l'intestazione della  medesima al  nuovo  concessionario  sono
   disposti  previo  accertamento  dell'avvenuta  cessione  della
   proprietà  dell'impianto   e  del   possesso  dei   requisiti
   soggettivi prescritti dal DPR n. 1269 per il rilascio di nuove
   concessioni.
   Salvo il  disposto di  cui all'art.  2, punto  2 del  DPCM  11
   settembre 1989,  la domanda  è presentata  al Comune  nel cui
   territorio è situato l'impianto oggetto del trasferimento. Il
   relativo  provvedimento   è  rilasciato  nel  rispetto  delle
   modalità e  delle condizioni  prescritte dall'art. 14 del DPR
   27/10/1971 n. 1269".
   
ARTICOLO 3

L'art. 4 della LR 31/10/1985, n. 61, è così sostituito:

   "Art. 4
   
   1. Il  trasferimento degli  impianti da  un comune ad un altro
   della regione è soggetto a rilascio di concessione del Comune
   di destinazione,  previo nulla  - osta  da parte del Comune di
   provenienza.
   
   2.  Tanto   il  Comune   di  destinazione  che  il  Comune  di
   provenienza  adottano   i  provvedimenti   di  competenza  nel
   rispetto   delle   prescrizioni   del   Piano   regionale   di
   razionalizzazione della  rete di distribuzione dei carburanti,
   di cui al titolo terzo della presente legge.
   Il rilascio  della concessione  è subordinato  altresì  alla
   previa acquisizione  dei pareri  di cui  all'art. 8 del DPR 27
   ottobre 1971, n. 1269.
   
   3. Il  Comune  di  destinazione  dell'impianto  provvede  alla
   richiesta del  nulla -  osta del comune di provenienza nonché
   dei pareri di cui al comma precedente.
   
   4. Gli  effetti  della  concessione    sono  subordinati  alla
   chiusura dell'impianto che viene trasferito".
   
ARTICOLO 4

1. Il primo comma dell'art. 5 della LR 31/10/1985, n. 61 è così
sostituito:

   "1. Costituiscono  modificazioni degli impianti gli interventi
   concernenti:
   a) l'istallazione   di   dispositivi   self  -  service    per
      l'erogazione  di   carburante   a   mezzo   di   meccanismi
      accettatori di carta moneta e/o carta di credito",
   b) l'aggiunta  o la  sostituzione di un prodotto con altro non
      precedentemente esitato,  salvo  che  trattisi  di  benzina
      senza piombo;
   c) il   numero   dei   box,    degli  erogatori    nonché  le
      caratteristiche  di   alimentazione   degli   impianti   di
      distribuzione di metano".
   
2. Dopo  il secondo  comma dell'art. 5 della LR 31/10/1985, n. 61
è aggiunto il seguente terzo comma:

   "3. Le  modificazioni concernenti  il numero  delle colonnine,
   qualora  riguardino  l'erogazione  di  prodotti  già  esitati
   dall'impianto, devono  ritenersi assentite  qualora non  venga
   emesso un  provvedimento motivato  di diniego  entro 60 giorni
   dalla data di ricevimento della richiesta.
   In ogni  caso  il  Comune  verifica  la  compatibilità  delle
   modificazioni di  cui al  presente comma  con le  prescrizioni
   localizzate di cui al piano regionale".
   
ARTICOLO 5

1. Il primo comma dell'art. 7 della LR 31/10/1985, n. 61 è così
sostituito:

  "1. Sono soggetti ad autorizzazione comunale:
   a) i trasferimenti degli impianti stradali di distribuzione di
      carburanti nell'ambito dello stesso Comune;
   b) l'istallazione     e   l'esercizio   degli   impianti    di
      distribuzione di  carburante ad  uso privato,  salvo quelli
      utilizzati esclusivamente  per autoveicoli di proprietà di
      pubbliche amministrazioni di cui al primo comma dell'art. 3
      del DPCM 11/9/1989;
c) l'istallazione   e  l'esercizio  degli  impianti  avio  e  per
   natanti, esclusi  quelli per uso privato di cui al primo comma
   dell'art. 3 del DPCM 11/9/1989;
d) la   sospensione   dell'attività  degli  impianti    stradali
   dipendente da:
   - cause    riguardanti  la  gestione  (grave  impedimento  del
     gestore, scioglimento del rapporto di gestione);
   - lo stato della viabilità o del traffico;
   - l'andamento dei flussi turistici;
   - l'espletamento     delle  pratiche  di  trasferimento  o  di
      concentrazione.
   
2. Il  secondo comma  dell'art. 7  della LR  31/10/1985 n.  61 è
così sostituito:

   "2. Non  sono  soggette  ad  autorizzazione  le  modificazioni
   concernenti:
   
   a) sostituzione  di distributori  a  semplice  erogazione  con
      altri a doppia erogazione, per prodotti già autorizzati;
   b) erogazione  di benzina senza piombo mediante strutture già
      istallate per la erogazione di benzina normale e/o super;
   c) cambio di destinazione del serbatoio e delle colonnine;
   d) aumento  del numero  e/o della  capacità di stoccaggio dei
      serbatoi;
   e) sostituzione  di miscelatori  manuali con altri elettrici o
      elettronici;
   f) istallazione   di   dispositivi   self  -  service  post  -
      pagamento;
   g) istallazione  di attrezzature ed accessori dell'impianto di
      distribuzione  di   carburanti,  quali   servizi  igienici,
      chioschi e  pensiline, isole di distribuzione, serbatoi per
      l'olio esausto e gasolio per riscaldamento;
   h) detenzione   di   olii    lubrificanti    confezionati  nei
      prescritti fusti o recipienti.
   i) l'estensione  ad altri  prodotti del  sistema di erogazione
      con apparecchiatura  self -  service pre  -  pagamento,  in
      impianti già dotati di tali apparecchiature;
   
   Le modificazioni  di  cui  al  presente  comma  devono  essere
   comunicate  al  comune,  al  Comando  Provinciale  dei  VVF  e
   all'UTIC   competente    per   territorio   nonché   all'Ente
   proprietario della  strada almeno  30 giorni prima dell'inizio
   dei lavori,  indicando la  data di  inizio degli  stessi,  gli
   estremi  della   concessione  edilizia,   ove  necessario,   e
   allegando il  progetto e  la descrizione  dell'intervento. Gli
   Enti  e  gli  uffici  interessati  possono  avanzare  motivata
   richiesta al  Comune perché sospenda o impedisca l'esecuzione
   degli interventi.
   Per le  modificazioni di  cui alle lettere a), c), d), g) deve
   inoltre richiedersi  al Comando Provinciale VVFF il preventivo
   parere ed  il sopralluogo  finali ai  fini  del  rilascio  del
   certificato di prevenzione incendi."
   
ARTICOLO 6

1. Il primo comma dell'art. 8 della LR 31/10/1985, n. 61 è così
sostituito:

   "1.  La   domanda  per   l'autorizzazione  all'apertura  degli
   impianti di distribuzione di carburanti per uso privato di cui
   al primo  comma, lett.  b) dell'art. 7 è presentata al Comune
   nel cui territorio dovrà essere localizzato l'impianto e deve
   essere corredata  da idonea  documentazione da  cui risulti la
   necessità   del   rifornimento   diretto   degli   automezzi,
   l'ubicazione  e   le  caratteristiche   dell'impianto,   delle
   apparecchiature  e   dei  serbatori,  nonché  i  prodotti  da
   detenere".
   
2. Il  secondo comma  dell'art. 8  della LR  31/10/1985 n.  61 è
così sostituito:

   "2. L'autorizzazione  è rilasciata  previa  acquisizione  del
   parere  del   Comando  Provinciale  dei  Vigili  del  Fuoco  e
   dell'UTIF,  e   purché  risultino   accertate  le   effettive
   necessità  del   soggetto  richiedente,  tenuto  conto  della
   consistenza e  della natura  del parco  automezzi nonché  del
   tipo di  attività. Non  può essere consentita l'istallazione
   di impianti  sia dotati  di serbatoi con capacità complessiva
   inferiore a 10 metri cubi.
   
ARTICOLO 7

1. L'articolo 9 della LR 31/10/1985, n. 65 è così sostituito:

   "1. Ai  fini del  rilascio delle  autorizzazioni di  cui  alla
   lettera c)  del primo  comma dell'articolo  7, si applicano le
   disposizioni di  cui ai  precedenti articoli 2, 3 e 5, sia per
   quanto riguarda  i procedimenti  da osservarsi  che per quanto
   attiene ai requisiti ed alle condizioni ivi previste.
   
   2.  L'autorizzazione   ha  durata   decennale  e  può  essere
   rinnovata previa  domanda da  presentarsi sei mesi prima della
   scadenza. Il  provvedimento di  autorizzazione deve  contenere
   esplicita  menzione  del  vincolo  di  esclusiva  destinazione
   dell'impianto al rifornimento di natanti o mezzi aerei."
   
ARTICOLO 8

1. L'art. 11 della LR 31/10/1985 n. 61 è così sostituito:

   "1. Le  modificazioni  degli  impianti  ad  uso  privato  sono
   soggette alle  disposizioni di  cui al secondo comma dell'art.
   7, in quanto applicabili.
   È soggetta  ad autorizzazione l'aggiunta o la sostituzione di
   un prodotto con un altro non precedentemente autorizzato".
   
ARTICOLO 9

1. L'art. 12 della LR 31/10/1989, n. 61, è così sostituito:

   "1. L'autorizzazione a sospendere l'attivazione degli impianti
   nei casi  previsti dal  primo alinea,  lett. d),  primo  comma
   dell'art.  7,   è  rilasciata   per  il   tempo  strettamente
   necessario e,  comunque, per  un periodo  non superiore  a sei
   mesi.
   
   2. Nei  casi di  cui al  secondo alinea,  lett. d, primo comma
   dell'art. 7,  la sospensione  è accordata  per un periodo non
   superiore ad  un anno  a condizione  che sia stata previamente
   presentata  al   Comune  la   domanda  di   trasferimento,  di
   potenziamento o  di concentrazione,  completa dell'indicazione
   della nuova  localizzazione e/o  degli estremi  identificativi
   degli impianti interessati dalla concentrazione.
   La sospensione  è  rinnovabile  a  condizione  che  entro  il
   termine di  scadenza sia  stato rilasciato  il  nulla  -  osta
   comunale o  sia stata  presentata la relativa dichiarazione di
   rinuncia nei casi richiesti.
   
   3. Nel  caso di  sospensione dell'attività  in assenza  della
   relativa autorizzazione  oppure  oltre  il  termine  stabilito
   dalla  stessa,  dovrà  essere  dichiarata  la  decadenza  del
   concessionario dall'esercizio dell'impianto".
   
ARTICOLO 10

1. Il quarto comma dell'articolo 13 della LR 31/10/1985, n. 61 è
così sostituito:

   "4. I Comuni si dotano di un Programma di attuazione del Piano
   regionale  di  razionalizzazione  della  rete  degli  impianti
   stradali  di   distribuzione  di   carburanti   per   uso   di
   autotrasporto  sentito   il  parere  delle  organizzazioni  di
   categoria dei gestori e dei concessionari".
   
2. Dopo  il quarto  comma dell'articolo 13 della LR 31/10/1985 n.
61, è aggiunto il seguente comma 4 bis:

   "4 bis.  Il Programma comunale dispone nei limiti definiti dal
   Piano regionale  ed è  adottato dal  Comune previo  parere di
   conformità della  Giunta  regionale,  da  emanarsi  entro  il
   termine di novanta giorni dal ricevimento del Programma.
   Qualora la Giunta regionale non emani il parere di competenza,
   trascorso il  termine di  cui sopra esso è da intendersi come
   positivamente espresso."
   
ARTICOLO 11

1. Dopo  l'articolo 13  della LR  31/10/1985 n. 61 è aggiunto il
seguente art. 13 bis:

   "Art. 13 bis
   
   1. Presso  la Giunta  Regionale è  istituita una  Commissione
   Consultiva così composta:
   
   - il  componente della  Giunta  Regionale  incaricato  per  le
     attività inerenti il commercio, che la presiede;
   - 2  rappresentanti   dei    concessionari    su  designazione
     dell'Ente nazionale idrocarburi e dell'Unione Petrolifera;
   - 3  rappresentanti dei gestori designati dalle organizzazioni
     sindacali  di   categoria  più  rappresentative  a  livello
     regionale;
   - 1  rappresentante      di    concessionari  indipendenti  su
     designazione della  organizzazione per  i  rappresentanti  a
     livello regionale;
   - 1  rappresentante  dei    concessionari  degli  impianti  di
     distribuzione di  GPL per  uso di  autorizzazione  designato
     dalla DISTRAGAS,  ed un rappresentante designato dalla SNAM,
     per gli impianti di erogazione di metano. Questi partecipano
     alle sedute  della Commissione  consultiva, in  cui  vengono
     trattate questioni  inerenti la rete di distribuzione di GPL
     o di metano per autotrazione;
   - 1  rappresentante degli  Uffici  tecnici  delle  imposte  di
     fabbricazione  competenti,  designato  dal  Ministero  delle
     Finanze;
   - 1  rappresentante dei  comandi provinciali  dei  Vigili  del
     Fuoco della  Regione, designato  dall'Ispettorato  Regionale
     dei VVFF;
   - 1  rappresentante designato  dall'Azienda Nazionale Autonoma
     delle Strade.
   
   Alla seduta  della Commissione  sono invitati  a  partecipare,
   senza diritto  di voto,  i rappresentanti di singoli comuni in
   occasione della  discussione di  questioni relative  alla rete
   distributiva inerente il territorio di competenza.
   
   2. La  Commissione è  costituita con  decreto del  Presidente
   della Giunta  Regionale e resta in funzione fino alla scadenza
   del "Piano  regionali di  razionalizzazione della  rete  degli
   impianti stradali  di distribuzione  di carburanti  per uso di
   autotrazione".
   Con  la   stessa  procedura   sono  nominati  anche  i  membri
   supplenti.
   
   3. La  convocazione e  l'ordine del  giorno della  Commissione
   sono inviati almeno otto giorni prima della riunione.
   
   4. La Commissione è validamente riunita con la presenza della
   maggioranza assoluta dei componenti.
   
   5. Il  parere della  Commissione è espresso con il voto della
   maggioranza dei  presenti. Le  astensioni sono  computate come
   voti negativi.
   In caso di parità prevale il voto del Presidente.
   
   6. La  Giunta Regionale  può  adottare  comunque  le  proprie
   determinazioni qualora  la Commissione  consultiva  non  abbia
   espresso  il   parere  di  competenza  sulle  questioni  poste
   all'ordine del giorno.
   
   7. I compiti di Segreteria della Commissione sono svolti da un
   funzionario regionale  nominato dal  Presidente  della  Giunta
   Regionale.
   
   8. Per  quanto non  è espressamente  disposto con la presente
   legge,  la  Commissione  può  adottare  apposito  regolamento
   interno,  da   approvarsi  con   deliberazione  della   Giunta
   Regionale."
   
ARTICOLO 12

1. Dopo  l'articolo 13 bis della LR 31/10/1985, n. 61 è aggiunto
il seguente:

   "Art. 13 ter
   
   1. La Commissione consultiva:
   
   - esamina  i programmi comunali di ristrutturazione della rete
     di impianti  di distribuzione  di  carburanti  ai  fini  del
     parere sugli impianti stessi della Giunta Regionale;
   - valuta  il  grado  di  attuazione  del  Piano  regionale  di
     razionalizzazione della  rete  degli  impianti  stradali  di
     distribuzione di carburanti per uso di autotrazione;
   - esamina  le   questioni   attinenti l'attuazione  del  Piano
     regionale sottoposte al suo esame dalla Giunta Regionale,
   - propone  alla Giunta Regionale le iniziative da adottarsi ai
     fini della ristrutturazione della rete degli impianti."
   
ARTICOLO 13

1. Dopo l'art. 13 ter è aggiunto il seguente art. 13 quater:

   "Art. 13 quater
   
   1. Ai componenti della Commissione di cui all'art. 13 bis sono
   attribuiti l'indennità  nonché il  trattamento economico  di
   missione ed  il rimborso  spese  disciplinati  dalle  relative
   norme della  LR 1  settembre  1988,  n.  70.  A  tal  fine  la
   Commissione è  equiparata a quella prevista all'art. 1, lett.
   c), della LR 70/88.
   
   2. Agli  oneri  di  spesa  derivanti  dall'applicazione  della
   presente legge  si fa  fronte con  i fondi  stanziati sul cap.
   00720 del bilancio 1991.
   
   3. Agli  oneri per  gli anni successivi sarà fatto fronte con
   le successive leggi di bilancio."

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 20 giugno 1992

La presente  legge è  stata approvata dal Consiglio Regionale il
12/5/1992 ed  è stata  dichiarata esecutiva  per decorrenza  dei
termini ai sensi del 1o comma dell'art. 127 della Commissione.



FONTI ENERGETICHE

