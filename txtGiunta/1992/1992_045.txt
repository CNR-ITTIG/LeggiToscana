Modifiche ed integrazioni alla LR 56/83 "Norme per gli interventi
diretti alla  pronta ripresa  delle aziende  agricole  e  per  il
ripristino delle  opere pubbliche di bonifica integrale e montana
colpite  da  calamità  naturali  o  avversità  atmosferiche  di
carattere eccezionale"  e alla  LR 46/78  "Norme per l'attuazione
del DPR 24-7-1977, n. 616".

Il Consiglio Regionale ha approvato il 28-7-1992
Il Commissario del Governo ha apposto il visto il 28-8-1992
Il Presidente  della Giunta  Regionale promulga la seguente legge
regionale:

TITOLO I
MODIFICAZIONI ED INTEGRAZIONI ALLA LR 19 LUGLIO 1983 n. 56

ARTICOLO 1

L'articolo 1 della LR 19 luglio 1983 n. 56 è così sostituito:

   "Art. 1
   
   Le Province provvedono ad effettuare:
   
   a) la delimitazione del territorio danneggiato;
   b) la quantificazione e la valutazione dei danni;
   c) l'individuazione  delle provvidenze da applicare fra quelle
      previste dall'articolo  3 della  legge 14  febbraio 1992 n.
      185  o  fra  quelle  previste  dalle  specifiche  leggi  di
      intervento.
   
   La documentazione  di cui  al comma  precedente deve pervenire
   alla Giunta  Regionale -  Dipartimento Agricoltura e Foreste -
   entro il  termine di  40 giorni  dalla cessazione  dell'evento
   dannoso.
   La Giunta  Regionale entro  sessanta giorni  dalla  cessazione
   dell'evento   dannoso, approva  la proposta di declaratoria di
   eccezionalità dell'evento  stesso ed individua le provvidenze
   da concedere  fra quelle  previste dall'articolo 3 della legge
   14 febbraio 1992, n. 185".
   
ARTICOLO 2

L'articolo 2 della LR 19 luglio 1983 n. 56 è così sostituito:

   "Art. 2
   (Anticipazione delle agevolazioni)
   
   La Regione,  con provvedimento  della  Giunta  regionale  può
   anticipare a titolo di pronto intervento i contributi previsti
   dall'art. 3  - II  comma -  lettera a) della legge 14 febbraio
   1992 n. 185 e le spese per i lavori di somma urgenza, ai sensi
   dell'art. 70  del RD  25 maggio  1895 n.  350,  necessari  per
   l'immediato ripristino  di opere  pubbliche di  bonifica e  di
   bonifica montana.
   A  seguito   del  riconoscimento   da   parte   del   Ministro
   dell'Agricoltura   e   delle   Foreste,   del   carattere   di
   eccezionalità   dell'evento    dannoso   la    Regione,   con
   provvedimento della  Giunta  Regionale,  può  anticipare  gli
   interventi contributivi  previsti dall'articolo  3 - II comma,
   lettere b)  ed e)  - della legge 14 febbraio 1992 m. 185 e gli
   interventi contributivi  previsti dalle  specifiche  leggi  di
   intervento,  dando   la  precedenza  ai  coltivatori  diretti,
   mezzadri  coloni   e  compartecipanti,   ed  alle  cooperative
   agricole e loro consorzi".
   
ARTICOLO 3

L'articolo 3 della LR 19 luglio 1983 n. 56 è così sostituito:

   "Art. 3
   (Presentazione delle domande e concessione delle provvidenze)
   
   Le domande  per la  concessione alle  aziende  agricole  delle
   agevolazioni contributive o creditizie previste dalla legge 14
   febbraio 1992  n. 185  o dalle  specifiche leggi d'intervento,
   sono presentate alle Province competenti per territorio, entro
   quarantacinque  giorni   dalla  pubblicazione  sulla  Gazzetta
   Ufficiale  del  decreto  ministeriale  di  declaratoria  e  di
   individuazione delle zone danneggiate.
   
   Nel caso  di richiesta di agevolazioni creditizie, copia della
   domanda deve  essere inviata  anche all'istituto  di  credito,
   prescelto per il finanziamento.
   
   Gli enti  delegati,  ai  sensi  dell'articolo  3  della  legge
   regionale 23 dicembre 1977 n. 83, all'esercizio delle funzioni
   amministrative in  materia di bonifica, presentano alla Giunta
   Regionale domande  per il  ripristino delle opere pubbliche di
   bonifica e  di bonifica  montana entro  quarantacinque  giorni
   dalla  pubblicazione  sulla  Gazzetta  Ufficiale  del  decreto
   ministeriale di  cui al  I comma.  Copia delle  domande  delle
   Comunità  Montane   deve  essere   inviata   alla   Provincia
   competente.
   
   La Giunta  regionale entro  trenta giorni  dall'iscrizione  in
   bilancio delle  somme assegnate  dallo  Stato,  provvede  alla
   ripartizione fra  le Province interessate delle disponibilità
   finanziarie per la concessione delle agevolazioni contributive
   o  creditizie   in  favore  delle  aziende  agricole  e  delle
   cooperative danneggiate.
   
   Le disponibilità  finanziarie relative  al  ripristino  delle
   opere  pubbliche  di  bonifica  e  di  bonifica  montana,  con
   provvedimento della  Giunta regionale,  vengono assegnate agli
   enti delegati,  di cui all'articolo 3 della legge regionale 23
   dicembre 1977 n. 83.
   
   Alla liquidazione,  in favore  delle aziende  agricole e delle
   cooperative,  alle  agevolazioni  contributive  provvedono  le
   Province. La  Giunta Regionale  provvede alla liquidazione dei
   contributi agli  enti delegati  di cui  all'articolo  3  della
   legge regionale  23 dicembre  1977, n.  83, ed a seguito della
   rendicontazione   delle    operazioni    perfezionate,    alla
   liquidazione agli  Istituti  di  Credito  del  concorso  sugli
   interessi dei mutui e dei prestiti."
   
ARTICOLO 4

Il titolo  dell'articolo 9  della LR  19 luglio  1983 n. 56 viene
così modificato:

   "ULTERIORI ATTRIBUZIONI DELLA GIUNTA REGIONALE"
   
TITOLO II
MODIFICAZIONI ED INTEGRAZIONI ALLA LR 22 LUGLIO 1978 n. 46

ARTICOLO 5

All'articolo 2  della legge  regionale 22  luglio 1978, n. 46, è
abrogata la lettera b), paragrafo 5.

ARTICOLO 6

All'articolo 4  della legge  regionale 22  luglio 1978, n. 46, è
aggiunto al primo comma la seguente lettera d):

   "d) delimitazione  del  territorio  danneggiato  da  calamità
       naturali   o    avversità   atmosferiche   di   carattere
       eccezionale in  materia di  agricoltura e  di  bonifica  e
       specificazione delle provvidenze da applicarsi".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 2 settembre 1992

La presente  legge è  stata approvata dal Consiglio regionale il
28-7-1992 e vistata dal Commissario del Governo il 28-8-1992



PUBBLICHE CALAMITà
AGRICOLTURA
FINANZIAMENTI

