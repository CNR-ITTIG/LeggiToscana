Modifica alla  LR 33/  83 recante  la disciplina  tariffaria  del
trasporto pubblico  locale  e  la  determinazione  delle  tariffe
minime.

Il Consiglio Regionale ha approvato il 5-2-1992
Il Commissario del Governo ha apposto il visto il 6-3-1992
Il Presidente  della Giunta  Regionale promulga la seguente legge
regionale:

ARTICOLO 1

1. Il  primo comma dell'art. 4 della LR 18-05-1983 n. 33 è così
sostituito:

   "Ai viaggiatori  che ne  facciano  richiesta  sono  rilasciati
   biglietti di  abbonamento mensile  e biglietti  di abbonamento
   con  validità  di  sei  giorni  nell'ambito  della  settimana
   indicata, alle tariffe della tabella A".
   
2. Il  secondo comma  dell'art. 4  della LR  18-5-1983 n.  33  è
abrogato.

ARTICOLO 2

1. Il  primo comma  dell'art. 6  della LR  18-5-83 n. 33 è così
sostituito:

   "Per le  corse celeri  individuate con  apposita delibera  del
   Consiglio Regionale  le tariffe  di cui alla tabella " A" sono
   soggette ad  un aumento minimo del 20% con arrotondamento alle
   100 lire superiori".
   
ARTICOLO 3

1. Al primo comma dell'art. 11 della LR 18-5-83 n. 33 è aggiunta
la seguente lettera:

   "e)  altri   titoli  di  viaggio  determinati  nell'ambito  di
   categorie tariffarie stabilite con deliberazione del Consiglio
   Regionale unitamente alle relative tariffe minime".
   
2. Il  secondo comma dell'art. 11 della LR 18-5-83 n. 33 è così
sostituito:

   "I Comuni,  tenuto conto  dell'estensione  della  rete,  della
   frequenza delle  corse, delle  esigenze  del  bilancio  e  nel
   rispetto comunque  della  misura  stabilita  dal  decreto  del
   Ministero dei  Trasporti di  cui alla  lettera b)  dell'art. 6
   della L. 151/ 81, determinano le tariffe e i tipi di biglietto
   da porre  in vendita  per ciascuna  delle categorie tariffarie
   previste alle  lettere a), b) e c) di cui al comma precedente;
   i Comuni  possono inoltre determinare ulteriori tariffe e tipi
   di biglietto nell'ambito delle categorie previste alla lettera
   d) e delle categorie stabilite con deliberazione del Consiglio
   Regionale secondo  quanto previsto  dalla lettera e) di cui al
   precedente comma".
   
ARTICOLO 4

Dopo l'art.  17 della  LR 18-5-1983 n. 33 è aggiunto il seguente
articolo:

   "Art. 17 bis
   
   1. Al  fine di favorire l'uso del mezzo pubblico gli Enti e le
   Aziende che  gestiscono servizi  di trasporto  pubblico locale
   sono autorizzate  ad emettere,  in occasione di manifestazioni
   culturali, turistiche,  sportive  o  commerciali,  nonchè  in
   occasione  di   particolari  festività,   titoli  di  viaggio
   promozionali o  servizi, previa  comunicazione dell'iniziativa
   alla Giunta  Regionale almeno  15 gg.  prima dell'inizio della
   campagna promozionale medesima.
   
   2. Sono  ad esclusivo  carico dell'azienda  le minori  entrate
   derivanti dalla  differenza tra  le tariffe stabilite ai sensi
   del 1o  comma di  cui al  presente articolo  e quelle relative
   alle tariffe  minime stabilite con deliberazione del Consiglio
   Regionale ai sensi della LR n. 33/ 83".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della regione Toscana.

Firenze, 11 marzo 1992

La presente  legge è  stata approvata dal Consiglio Regionale il
5-2-1992 ed  è stata  vistata dal  Commissario del  Governo il 6
marzo 1992.



TRASPORTI

