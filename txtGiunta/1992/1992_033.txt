Disciplina   transitoria    per   l'estensione    degli   effetti
dell'iscrizione  all'albo   regionale  del  volontariato  di  cui
all'art. 3  della LR  7-5-1985, n. 58 in applicazione dell'art. 6
della legge 11-8-1991, n. 266 "Legge quadro sul volontariato".

Il Consiglio Regionale ha approvato il 9-6-1992
Il Commissario del Governo ha apposto il visto il 13-7-1992
Il Presidente  della Giunta  Regionale promulga la seguente legge
regionale:

ARTICOLO 1

1. Fino  all'emanazione della  legge regionale  di attuazione dei
principi di cui alla legge 11 agosto 1991, n. 266 "Legge - quadro
sul   volontariato",    l'iscrizione   all'albo   regionale   del
volontariato, istituito  ai sensi  dell'art. 3  della LR 7 maggio
1985, n.  58,  comporta  la  facoltà  per  le  Associazioni  ivi
elencate  di   accedere  ai   contributi  pubblici,   nonchè  di
beneficiare delle  agevolazioni fiscali  di cui  al secondo comma
dell'art. 6  della legge nazionale citata, a condizione che dagli
atti istitutivi  delle medesime  associazioni risultino l'obbligo
di formazione  del bilancio,  le modalità  di approvazione dello
stesso da  parte della  assemblea degli associati e che sia stato
approvato   dagli   organi   statutari   il   bilancio   relativo
all'esercizio precedente  a quello  di entrata  in  vigore  della
presente legge.

2. Al  fine di  usufruire dei  benefici previsti  dal  precedente
comma il  rappresentante legale dell'associazione deve rilasciare
alle amministrazioni  dalle quali deve ottenere i contributi o le
agevolazioni  fiscali,  dichiarazione  sostitutiva  dell'atto  di
notorietà, di  cui all'art. 4 della Legge 4 gennaio 1968, n. 15;
dalla quale  risulti l'iscrizione all'albo del volontariato e gli
estremi del  decreto di  iscrizione, nonchè  l'approvazione  del
bilancio e gli estremi degli atti deliberativi di approvazione.

3. Restano  disciplinati dalla  LR 7 maggio 1985, n. 58 l'accesso
alle convenzione  con Enti pubblici ed ai finanziamenti regionali
di cui all'art. 7 della stessa legge.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetta di osservarla e farla
osservare come legge della Regione Toscana.

Firenze, 20 luglio 1992

La presente  legge è  stata approvata dal Consiglio Regionale il
9-6-1992 ed  è stata  vistata dal  Commissario del Governo il 13
luglio 1992.



VOLONTARIATO
ALBI

