Modificazioni ed  integrazioni alla LR 24/1/1991, n. 3 - Concorso
a favore di imprenditori agricoli per la riduzione del rischio di
cambio in operazioni di credito agrario in valuta estera ed ECU.

Il Consiglio Regionale ha approvato il 24-3-1992
Il Commissario del Governo ha apposto il visto il 23-4-1992
Il Presidente  della Giunta  Regionale promulga la seguente legge
regionale:

ARTICOLO UNICO

Il titolo  della legge  regionale 24  gennaio 1991, n. 3 è così
modificato:

   "LR n.  3/91 Concorso a favore degli operatori agricoli per la
   riduzione del  rischio di  cambio  in  operazioni  di  credito
   agrario in valuta estera ed Ecu". Modifiche ed integrazioni.
   
L'articolo 21 è così modificato:

   "1.   Per favorire  l'accesso ad credito agrario di esercizio,
   di durata  non superiore  a 12  mesi, con  fondi derivanti  da
   provvista in  valuta estera  o ECU,  la Regione può concedere
   agli imprenditori  agricoli contributi a copertura del rischio
   di cambio;
   
   2.   Il limite  massimo del  contributo viene stabilito in due
   punti percentuali in ragione d'anno, elevato a tre punti nelle
   zone delimitate  ai  sensi  dell'articolo  3  della  Direttiva
   75/268/CEE Qualora  la variazione del cambio comporti un onere
   superiore ai  limiti massimi  previsti, l'eccedenza  rimane  a
   carico del beneficiario;
   
   3.   Il contributo  regionale viene  corrisposto in  lire agli
   Istituti di  Credito in base alla differenza fra il cambio del
   giorno  dell'estinzione   e  quello  del  perfezionamento  del
   prestito".
   
Dopo l'art. 1 sono aggiunti i seguenti articoli:

   "Art.  2.
   
   I contributi previsti dalla presente legge sono concessi per i
   prestiti di  cui all'articolo  2, n. 1 e n. 4 lettera b, della
   legge 5  luglio 1928,  n. 1760.   Tali prestiti sono assistiti
   dal Fondo  interbancario di  garanzia di  cui all'articolo  36
   della legge 2 giugno 1961, n. 454.
   
   Art.  3.
   
   Agli  oneri   derivanti  dalla   presente  legge,  pari  a  L.
   1.000.000.000 per  l'anno 1992  si fa  fronte, per l'anno 1992
   con i fondi iscritti sul cap. 21464 del bilancio di previsione
   1992 e, per gli anni successivi, con legge di bilancio".

La presente  legge è  pubblicata sul  Bollettino  Ufficiale.  È
fatto obbligo  a chiunque  spetti di osservarla e farla osservare
come legge della Regione Toscana.

Firenze, 30 aprile 1992

La presente  legge è  stata approvata dal Consiglio regionale il
24 marzo  1992 ed è stata vistata dal Commissario del Governo il
23 aprile 1992.



AGRICOLTURA
CREDITO

