Norme  particolari  per  il  reimpianto  dei  vigneti  vecchi  ed
obsoleti.

Il Consiglio Regionale ha approvato il 28-7-1992
Il Commissario del Governo ha apposto il visto il 28-8-1992
Il Presidente  della Giunta  Regionale promulga la seguente legge
regionale:

ARTICOLO 1

Al fine di agevolare i programmi di sostituzione delle zone DOC o
DOCG, dei  vigneti vecchi od obsoleti inscritti per la produzione
VQPRD, la Regione può autorizzare l'impianto di nuovi vigneti, a
condizione  che   entro  tre   anni  dall'impianto  stesso  venga
estirpata superficie  vitata aziendale  analoga, per  quantità e
tipologia a quella impiantata.

ARTICOLO 2

Ad effettuare  le operazioni  di reimpianto,  con le modalità di
cui all'art. 1, possono essere autorizzate le aziende nelle quali
venga sostituito almeno il 10% dei vigneti esistenti.

ARTICOLO 3

Le autorizzazioni  ad effettuare  gli  impianti  sono  rilasciate
previa sottoscrizione di atti unilaterali d'obbligo nei quali gli
interessati si  impegnino per  sé o  per  gli  aventi  causa  ad
effettuare le  estirpazioni dei vigneti, oggetto di sostituzione,
alle condizioni previste dall'art. 1.

Negli atti  d'obbligo sono  stabilite, altresì,  le sanzioni per
l'inadempienza degli  impegni assunti,  di importo  pari a quelle
previste dalla  legge 18  dicembre  1981,  n.  749  e  successive
modificazioni.

Gli atti sono trascritti, a cura della Regione Toscana ed a spese
delle  ditte   interessate,   sui   registri   della   proprietà
immobiliare.

La Regione  Toscana ha  facoltà di richiedere ulteriori garanzie
per rendere  effettivo, in  caso di  inadempienza, l'espianto dei
vigneti oggetto  di estirpazione  o in  alternativa di  quelli di
nuovo impianto  con le  modalità previste  dalla legge  749/1981
sopracitata.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 2 settembre 1992

La presente  legge è  stata approvata dal Consiglio regionale il
28 luglio 1992 e vistata dal Commissario del Governo il 28 agosto
1992.



PRODOTTI AGRICOLI

