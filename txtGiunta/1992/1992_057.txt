Attività celebrativa del 50mo anniversario della resistenza.

Il Consiglio Regionale ha approvato il 24-11-1992
Il Commissario del Governo ha apposto il visto il 17-12-1992
Il Presidente  della Giunta  Regionale promulga la seguente legge
regionale:

ARTICOLO 1

1. La  Regione Toscana  nel quadro  delle finalità  statutarie e
allo  scopo   di  favorire   il  rafforzamento  nella  conoscenza
nazionale degli  alti valori  di civiltà  che furono il prodotto
della Resistenza  antifascista, promuove per il quadriennio 1992-
1995 interventi  diretti e  contribuisce al  sostegno  di  idonee
iniziative nel  territorio regionale per la celebrazione del 50mo
anniversario della Resistenza.

ARTICOLO 2

1. Per  la predisposizione  e la  realizzazione del  programma di
interventi diretti  della Regione  e per  il coordinamento  delle
iniziative promosse  dagli Enti locali e dall'associazionismo nel
territorio  regionale,  il  Consiglio  regionale  si  avvale  del
"Comitato  regionale   per  le  attività  celebrative  del  50mo
anniversario  della   Resistenza",  costituito   dall'Ufficio  di
Presidenza  del   Consiglio  medesimo  e  composto  dai  seguenti
soggetti o loro delegati:

- presidenti della Giunta e del Consiglio regionale;
- i  presidenti delle Province e i sindaci dei comuni decorati al
  valor militare;
- il Commissario di Governo della Regione Toscana;
- i presidenti dell'ANCI Regionale e dell'URPT;
- i rettori dell'Università toscane;
- il  presidente della  Federazione regionale  delle associazioni
  antifasciste e della resistenza;
- il comandante della Regione Militare Toscana - Emilia;
- il  presidente dell'istituto  regionale toscano di storia della
  resistenza;
- il sovrintendente scolastico regionale.

ARTICOLO 3

1. Il  programma degli  interventi  e  delle  iniziative  di  cui
all'art. 2  è approvato  dal  Consiglio  regionale  su  proposta
dell'Ufficio di Presidenza.

2.  Le   iniziative  dirette   della  Regione   sono   realizzate
dall'Ufficio di  Presidenza del  Consiglio Regionale  sentito  il
comitato di cui all'art. 2.

3.  La   Giunta  Regionale,   sentito  il  Comitato,  delibera  i
contributi alle  iniziative  contenute  nel  programma,  promosse
dagli Enti locali e dell'associazionismo.

ARTICOLO 4

1. All'onere  derivante dall'applicazione  della  presente  legge
prevista per  il 1992  in 10  milioni, per il 1993 in 90 milioni,
per il  1994 in  200 milioni  e per  il 1995  in 200  milioni  si
provvede:

- per  l'anno 1992  con la  variazione di bilancio che si dispone
  con il successivo punto 2);
- per gli esercizi successivi, con Legge di bilancio.

2. Agli  stati di  previsione della  competenza e della cassa del
bilancio  per   l'esercizio  1992   sono  apportate  le  seguenti
variazioni di pari importo:

Capitolo in diminuzione 50260
   Fondo di riserva per spese impreviste
                                                       10.000.000
                                                                 
Capitolo di nuova istituzione 00981
   Fondo   per    l'attività   celebrativa   50mo
   anniversario della resistenza (LR ...)
                                                       10.000.000

La presente  legge è  pubblicata sul  Bollettino Ufficiale della
Regione. È  fatto obbligo  a chiunque  spetti di osservarla e di
farla osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 21 dicembre 1992

La presente  legge è approvata dal Consiglio Regionale il 24-11-
1992 ed  è stata  vistata dal  Commissario del Governo il 17-12-
1992.



CELEBRAZIONI
FINANZIAMENTI

