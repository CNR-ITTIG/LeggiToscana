Regime di caccia controllata nel periodo 1-27 febbraio 1992.

Il Consiglio Regionale ha approvato il 27-12-1991
Il Presidente  della Giunta  Regionale promulga la seguente legge
regionale:

ARTICOLO UNICO

1. In  via transitoria,  in attesa  della revisione  della  legge
quadro nazionale  sulla disciplina  dell'attività venatoria, per
il mese  di febbraio 1992, ai fini della razionale gestione delle
risorse faunistiche, si applica, nel territorio della Toscana, il
seguente regime di caccia controllata:

a) nel  periodo 1-27  febbraio 1992,  per contenere  i danni alle
   produzioni agricole,  è consentita  la caccia:  alla  passera
   d'Italia, passera mattugia, storno, ghiandaia, cornacchia solo
   nei  comune   dove,   ai   sensi   del   censimento   generale
   dell'agricoltura le  superfici destinate  a  seminativo  ed  a
   coltivazioni permanenti  (vigneti,  frutteti,  oliveti,  ecc.)
   superano il  20% della  superficie agricola  e  forestale  del
   comune. Nel  periodo 1-27 febbraio, negli ambiti di cui sopra,
   è consentito altresì l'abbattimento del colombaccio;
b) nel  periodo    1-27  febbraio  1992  limitatamente  ai  laghi
   appositamente  autorizzati   e  nelle   sole   aree   palustri
   individuate dalla Regione e dalle amministrazioni provinciali,
   con provvedimenti già esecutivi, è consentita la caccia alla
   alzavola, al  codone, alla  marzaiola  e  al  fischione;    è
   altresì consentita  la caccia  al tordo  bottaccio e al tordo
   sassello negli  ambiti regionale  nei quali  è consentita  la
   caccia e con l'ulteriore limitazione di estendere a mt. 400 la
   fascia di  rispetto di  cui al  IV comma dell'art. 22 della LR
   17/ 80  delle aree  cartellate in  divieto di caccia;  restano
   salve le  disposizioni vigenti  per quanto attiene l'attività
   nelle aziende faunistico - venatorie;
c) nel  periodo 1-27  febbraio 1992  è consentita la caccia alla
   volpe nella  tradizionale forma  della battuta,  con l'uso del
   cane con un minimo di otto partecipanti e previa comunicazione
   all'amministrazione   provinciale   competente   dell'avvenuta
   costituzione  della   squadra   e   della   designazione   del
   responsabile della medesima.

2. Nel  periodo 1-27  febbraio la  caccia alle specie di cui alle
lettere a) e b) è consentita solo da appostamento.

3. Nel  periodo compreso fra il 7 e il 27 febbraio 1992 la caccia
è consentita  per tre  giorni ogni  settimana  che  il  titolare
potrà scegliere  fra quelli  di lunedì,  mercoledì,  giovedì,
sabato, domenica.

4. L'esercizio  venatorio  è  consentito  da  un'ora  prima  del
sorgere del  sole fino  al tramonto, secondo i seguenti specifici
orari:
- dal 1 al 15 febbraio: dalle ore 6,30 alle ore 17,30;- dal 16 al
  27 febbraio: dalle ore 6 alle ore 17,45.

5. Il  carniere giornaliero  non può  superare i  venti capi  di
selvaggina migratoria.  In ogni  caso il  prelievo giornaliero di
ogni cacciatore non potrà superare le seguenti quantità:
- palmipedi, trampolieri e rallidi: 10 capi complessivi.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 28 gennaio 1992

La presente  legge è  stata approvata dal Consiglio Regionale il
27-12-1991 e deve considerarsi vistata per decorrenza dei termini
a norma dell'art. 127 della Costituzione.



CACCIA

