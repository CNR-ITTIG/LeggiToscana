Assunzione nei  ruoli regionali  dei divulgatori agricoli formati
ai sensi del regolamento CEE n. 270/79.

Il Consiglio Regionale ha approvato il 28-7-1992
Il Commissario del Governo ha apposto il visto il 28-8-1992
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. Per  lo svolgimento  di un  efficace servizio  di divulgazione
agricola sul  proprio territorio  la Regione,  in attuazione  del
Regolamento CEE n. 270/79 approvato dal Consiglio delle Comunità
Economiche Europee il 6 febbraio 1979, successivamente modificato
con Regolamento  n. 1760/87  del 5  giugno  1987,  relativo  allo
sviluppo della  divulgazione agricola in Italia, e sulla base del
Piano Quadro nazionale formulato a norma del predetto Regolamento
e approvato  con decisione  delle Comunità Economiche Europee il
23 marzo 1981, riesaminato ed aggiornato ai sensi dell'art. 2 del
Regolamento n.  270/79, individua,  nell'ambito dei posti vacanti
della dotazione organica del ruolo unico regionale della VII e VI
qualifica funzionale,  rispettivamente n.  9  posti  del  profilo
Istruttore direttivo  tecnico -  professionale e  n. 2  posti del
profilo istruttore tecnico.

ARTICOLO 2
(Assunzione in ruolo dei divulgatori agricoli)

1. Nei  posti individuati  nel precedente articolo possono essere
inquadrati i divulgatori agricoli rispettivamente in possesso del
Diploma  di   Laurea  in  Scienze  Agrarie  o  in  Scienze  delle
Produzioni  Animali   o  in   Scienze  Forestali  (VII  qualifica
funzionale) o  del Diploma  di Istruzione Secondaria Superiore di
Perito Agrario  (VI qualifica funzionale), che abbiano superato o
supereranno, per  conto della  Regione Toscana,  le prove  finali
dell'VIII  corso  organizzato  nell'anno  1990/91  dal  Consorzio
Interregionale per la formazione dei Divulgatori Agricoli (CIFDA)
per il Centro Italia, di cui alla LR 7 luglio 1982, n. 56.

ARTICOLO 3
(Domande e requisiti per l'assunzione)

1. Ai  fini dell'inquadramento  gli interessati devono presentare
domanda  di  assunzione  alla  Regione  Toscana  qualora  abbiano
superato le  prove finali  del corso  e  entro  90  giorni  dalla
comunicazione da  parte del  CIFDA del  superamento  delle  prove
stesse.

2. Alla  domanda, che  dovrà essere  indirizzata  al  Presidente
della  Giunta  Regionale,  dovrà  essere  allegata  la  seguente
documentazione in  regola con  le vigenti  norme  in  materia  di
bollo:

a) originale  del titolo  di studio  richiesto per l'assunzione o
   copia autentica  dello  stesso,  ovvero  documento  rilasciato
   dalla competente Autorità scolastica in sostituzione di esso;
b) certificato di cittadinanza italiana;
c) certificato generale del Casellario Giudiziale;
d) certificato di nascita;
e) certificato    medico  della  USL  competente  del  Comune  di
   residenza   attestante    l'idoneità   fisica   al   servizio
   continuativo e incondizionato all'impiego;
f) certificato del possesso dei diritti politici;
g) copia   dello    stato  di  servizio  militare  o  del  foglio
   matricolare di  congedo  illimitato  per  coloro  che  abbiano
   prestato servizio  di leva o, in caso negativo, il certificato
   di esito  di leva,  debitamente vidimato,  o il certificato di
   iscrizione nelle liste di leva;
b) certificato  rilasciato dal predetto Consorzio Interregionale,
   dal quale dovrà risultare:
   1) l'ammissione del candidato all'VIII Corso di Formazione per
      Divulgatori Agricoli  Polivalenti  e  la  collocazione  del
      medesimo nella  graduatoria dei  vincitori per  la  Regione
      Toscana;
   2) il  superamento  dei  corsi  da  parte  del  candidato  con
      relativa votazione.
   
Tutti i  certificati  con  eccezione  di  quelli  indicati  nelle
lettere a), d) g), h) dovranno essere in data non anteriore a tre
mesi.

ARTICOLO 4
(Utilizzazione della graduatoria)

1. L'assegnazione  alle sedi  di servizio e la nomina in prova è
disposta dalla  Giunta Regionale con propria deliberazione, avuto
riguardo alle graduatorie dei corsi ed alle norme che regolano la
precedenza e la preferenza.

ARTICOLO 5
(Norma finanziaria)

La  spesa   per  il  personale  relativa  all'applicazione  della
presente legge  è imputata  al cap.  220 del  bilancio 1992  che
presenta la necessaria disponibilità e, per gli anni successivi,
ai corrispondenti capitoli di bilancio.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 2 settembre 1992

La presente  legge è  stata approvata dal Consiglio regionale il
28 luglio 1992 e vistata dal Commissario del Governo il 28 agosto
1992.



ENTE REGIONE
AGRICOLTURA
PERSONALE

