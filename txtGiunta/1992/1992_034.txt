Modifiche alla  LR n.  16/85. Disciplina interventi in materia di
FP - Modifiche all'art. 5 - Programma regionale per la Formazione
Professionale - Procedimento formazione".

Il Consiglio Regionale ha approvato il 23-6-1992
Il Commissario del Governo ha apposto il visto il 28-7-1992
Il Presidente  della Giunta  Regionale promulga la seguente legge
regionale:

ARTICOLO UNICO

1. Il  secondo comma  dell'art. 5  della LR  21-2-1985, n.  16 è
così sostituito:

   "La  Giunta   Regionale,  sentita  la  Commissione  Consiliare
   competente, sottopone  lo schema  di  programma  entro  il  31
   dicembre  all'esame   delle  Province   le  quali  devono  far
   pervenire  le   loro  osservazioni,  nonché  le  proposte  di
   intervento elaborate per progetti, entro il termine perentorio
   di 60  giorni, tenuto conto delle proposte presentate entro il
   31 dicembre  da altri soggetti per le attività da autorizzare
   e riconoscere;  per i progetti formativi nel settore agricolo,
   le Province  dovranno riferirsi  al  programma  regionale  dei
   servizi di  sviluppo agricolo  e ai  piani zonali  agricolo  -
   forestali.
   Le  Province   dovranno  corredare   ciascun   progetto,   con
   riferimento  al   precedente  anno   formativo,  di   apposita
   relazione tecnico  - contabile, nonché del consuntivo annuale
   dei progetti  realizzati e  della relazione  illustrativa  dei
   risultati della  verifica di  efficienza di cui al primo comma
   dell'art. 14.  Le Province  si avvalgono  inoltre dell'apporto
   consultivo delle  organizzazioni  sindacali  e  di  categoria,
   nonché degli  organi periferici  del Ministero  del Lavoro  e
   della Previdenza Sociale."
   
2. Il quarto comma dell'art. 5 della LR 21-2-1985, n. 16 è così
sostituito:

   "La Giunta  Regionale, viste  le osservazioni  e  le  proposte
   delle  Province,   e  dopo  aver  acquisito  il  parere  della
   Commissione Regionale per l'impiego, da esprimersi entro e non
   oltre il  31 Marzo,  definisce la proposta di programma con le
   modalità di  cui all'art. 4 e la trasmette entro il 10 Aprile
   al Consiglio Regionale."
   
3. Il quinto comma dell'art. 5 della LR 21-2-1985, n. 16 è così
sostituito:

   "Entro  il   31  Maggio  il  Consiglio  Regionale  approva  il
   programma, ripartisce  le risorse  per  le  attività  gestite
   direttamente o  convenzionate fra  i soggetti  di cui al primo
   comma dell'art.  6 e  autorizza i  progetti di cui all'art. 24
   della Legge 845/78."

La presente  legge è  pubblicata sul  Bollettino Ufficiale della
Regione Toscana. È fatto obbligo a chiunque spetti di osservarla
e farla osservare come legge della regione Toscana.

Firenze, 3 agosto 1992

La presente  legge è  stata approvata dal Consiglio regionale il
23-6-1992 ed  è stata  vistata dal Commissario del Governo il 28
luglio 1992.



FORMAZIONE
ATTRIBUZIONI DELEGHE

