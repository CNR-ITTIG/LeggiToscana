

LEGGE REGIONALE 6 maggio 2011, n. 18 

Norme in materia di panificazione. 

Il Consiglio regionale ha approvato 
Il Presidente della Giunta 
promulga 

la seguente legge: 



PREAMBOLO 

Il Consiglio regionale 

Visto l'articolo 117, commi terzo e quarto, della Costituzione; 


Visto l'articolo 4, comma 2, del decreto-legge 4 luglio 
2006, n. 223 (Disposizioni urgenti per il rilancio 
economico e sociale, per il contenimento e la razionalizzazione 
della spesa pubblica, nonché interventi in materia 
di entrate e di contrasto all'evasione fiscale), convertito, 
con modificazioni, dalla legge 4 agosto 2006, n. 248; 

Visto il parere favorevole del Consiglio delle autono


mie locali espresso nella seduta del 18 gennaio 2011; 

Considerato quanto segue: 

1. Con l'articolo 4 del d.l. 223/2006, convertito dalla 
l. 248/2006, è stata disciplinata a livello statale l'attività 
di panificazione e, nell'ambito di questa disciplina, è stata 
prevista la figura del responsabile dell'attività produttiva; 
2. La Regione intende valorizzare l'attività di panificazione 
con la previsione, per i responsabili dell'attività 
produttiva, della partecipazione obbligatoria a corsi di 
formazione e di aggiornamento professionale; 
3. Al fine di superare un'evidente incertezza del 
quadro normativo di riferimento in materia di apertura e di 
riposo settimanale che ha prodotto difformità applicative 
sul territorio, appare necessario definire una disciplina 
regionale del riposo settimanale e festivo dell'attività di 
panificazione; 

4. Al fine di tener conto dell'esperienza maturata da 
coloro che, alla data di entrata in vigore della presente 
legge, hanno svolto per un determinato periodo di tempo 
l'attività di panificazione, si prevede, per tali soggetti, o 
l'esenzione dalla partecipazione al corso di formazione 
obbligatoria, oppure un percorso abbreviato di formazione 
professionale; 

Approva la presente legge 

Art. 1 

Attività di panificazione 

1. Ai fini della presente legge e ai sensi dell'articolo 4 
del decreto-legge 4 luglio 2006, n. 223 (Disposizioni per 
il rilancio economico e sociale, per il contenimento e la 
razionalizzazione della spesa pubblica, nonché interventi 
in materia di entrate e di contrasto all'evasione fiscale), 
convertito, con modificazioni, dalla legge 4 agosto 2006, 
n. 248, l'attività di panificazione consiste nell'intero ciclo 
di produzione del pane, dalla lavorazione delle materie 
prime alla cottura finale, con l'esclusione della semplice 
doratura, rifinitura o solo cottura di un prodotto surgelato 
o semilavorato da altra impresa. 
2. E' riservata alle imprese che svolgono l'attività di 
panificazione la denominazione di panificio. 
3. Il panificio può svolgere anche: 
a) attività di produzione e vendita di prodotti da forno, 
di impasti e di prodotti semilavorati refrigerati, congelati 

o surgelati; 
b) attività di vendita dei prodotti di propria produzione 
per il consumo immediato, utilizzando i locali e gli arredi 
dell'azienda, con l'esclusione del servizio assistito di 
somministrazione e con l'osservanza delle vigenti norme 
in materia igienico-sanitaria. 

Art. 2 

Esercizio dell'attività di panificazione 

1. L'apertura di un nuovo panificio, il trasferimento e 
la trasformazione di panifici già esistenti sono soggetti a 
segnalazione certificata di inizio attività (SCIA), ai sensi 
dell'articolo 19 della legge 7 agosto 1990, n. 241 (Nuove 
norme in materia di procedimento amministrativo e di 
diritto di accesso ai documenti amministrativi), al comune 
competente per territorio, tramite lo sportello unico 
per le attività produttive (SUAP). La SCIA è corredata 
anche dall'indicazione del nominativo del responsabile 
dell'attività produttiva. 
2. Qualora per un panificio sussistano più unità 
operative in cui avviene la panificazione, per ognuna di 
esse è indicato il responsabile dell'attività produttiva. 

3. L'indicazione del responsabile dell'attività produttiva 
è comunicata dal SUAP alla Camera di commercio 
industria, artigianato e agricoltura (CCIAA) competente 
per territorio, ai fini dell'annotazione nel registro delle 
imprese. 

4. L'attività di panificazione è esercitata nel rispetto 
delle vigenti norme in materia igienico-sanitaria, edilizia, 
ambientale e di sicurezza nei luoghi di lavoro. 
5. L'intero ciclo produttivo dell'attività di panificazione 
si svolge nella stessa azienda. 
Art. 3 

Valorizzazione dell'attività di panificazione 

1. La Regione Toscana valorizza la professionalità 
del responsabile dell'attività produttiva attraverso la definizione 
di percorsi di formazione obbligatoria e di aggiornamento 
professionale. 

2. Il responsabile dell'attività produttiva è assoggettato 
alla formazione obbligatoria entro il termine massimo di 
sei mesi dalla segnalazione di cui all'articolo 2, comma 
1. Nello stesso termine l'impresa titolare dell'attività di 
panificazione deve garantire la formazione obbligatoria 
del responsabile. 
3. Non è tenuto alla frequenza del corso di formazione 
obbligatoria di cui al comma 2, il responsabile dell'attività 
produttiva che risulta in possesso di uno dei seguenti 
requisiti: 
a) diploma di istruzione secondaria superiore tecnicoprofessionale 
di durata quinquennale in materie di panificazione; 


b) diploma di qualifica di istruzione professionale in 
materie attinenti l'attività di panificazione conseguito 
nel sistema d'istruzione professionale, integrato da un 
periodo di attività lavorativa di panificazione di almeno 
un anno presso imprese del settore; 

c) attestato di qualifica attinente l'attività di panificazione 
conseguito a seguito di un corso di formazione 
professionale, integrato da un periodo di attività lavorativa 
di panificazione della durata di almeno un anno svolta 
presso imprese del settore; 

d) aver prestato attività lavorativa, per un periodo 
non inferiore a tre anni nell'ultimo quinquennio, relativa 
all'attività di panificazione presso imprese del settore, 
in qualità di titolare o di socio lavoratore, anche di 
cooperativa, di dipendente o di collaboratore familiare 
addetto alla panificazione. Tale attività deve essere 
accertata presso l'Istituto nazionale di previdenza sociale 
(INPS), l'Istituto nazionale per l'assicurazione contro gli 
infortuni sul lavoro (INAIL), il centro per l'impiego o la 
CCIAA competenti per territorio; 

e) qualifica professionale ai fini contrattuali conseguita 

a seguito del rapporto di apprendistato. 

4. Il percorso di formazione obbligatoria è finalizzato 
all'adeguamento delle conoscenze tecnico-professionali 
in materia di norme igienico-sanitarie e di sicurezza 
nei luoghi di lavoro, nonché degli aspetti concernenti 
l'utilizzo delle materie prime in conformità alle norme 
vigenti e la garanzia della qualità del prodotto finito. 
5. Coloro che svolgono l'attività di responsabile 
dell'attività produttiva, compresi i soggetti di cui al comma 
3, partecipano periodicamente, con cadenza quinquennale, 
ad attività di aggiornamento professionale della 
durata minima di venti ore. 

6. I contenuti dei corsi di formazione obbligatoria sono 
definiti con atto del dirigente della competente struttura 
regionale, ai sensi della legge regionale 26 luglio 2002, 

n. 32 (Testo unico della normativa della Regione Toscana 
in materia di educazione, istruzione, orientamento, formazione 
professionale e lavoro). La realizzazione delle 
attività di aggiornamento professionale avviene in conformità 
agli indirizzi impartiti dalla Giunta regionale ai 
sensi della stessa l.r. 32/2002. 
7. La Regione garantisce un sistema di formazione 
accessibile e omogeneo sul territorio regionale nel rispetto 
delle esigenze locali. 
Art. 4 
Orari di vendita e riposo settimanale 


1. Gli esercenti l'attività della panificazione determinano 
gli orari di vendita al pubblico entro i limiti stabiliti 
dal comune. 
2. I panifici osservano la chiusura domenicale e 
festiva, salvo quanto previsto al comma 3. Sono consentite 
la panificazione e la vendita di pane nelle giornate 
domenicali e festive quando, nelle medesime, il comune 
autorizza le aperture straordinarie degli esercizi commerciali 
al dettaglio. 
3. Fermo restando quanto previsto al comma 2, il 
comune, per comprovate necessità tecniche, per rilevanti 
esigenzediservizio allacollettivitàoperragionidipubblica 
utilità, può consentire l'apertura domenicale e festiva del 
panificio, coordinandosi con i comuni limitrofi. 
4. I panifici garantiscono la produzione e la vendita del 
pane in caso di due o più festività consecutive, secondo le 
modalità stabilite dal comune. 
Art. 5 

Sanzioni 

1. Chiunque eserciti l'attività di panificazione senza 
titolo abilitativo è soggetto alla sanzione amministrativa 
del pagamento di una somma da un minimo di euro 


2.500,00 ad un massimo di euro 15.000,00 e alla chiusura 
immediata del panificio. 

2. Chiunque eserciti l'attività senza l'indicazione 
del responsabile dell'attività produttiva è soggetto alla 
sanzione amministrativa del pagamento di una somma 
da un minimo di euro 1.500,00 ad un massimo di euro 
9.000,00. 

3. Il responsabile dell'attività produttiva che non 
ottempera all'obbligo formativo di cui all'articolo 3, 
comma 2, è soggetto alla sanzione amministrativa del 
pagamento di una somma da un minimo di euro 2.000,00 
ad un massimo di euro 10.000,00. Alla stessa sanzione 
è assoggettata l'azienda che non assicura la formazione 
professionale del responsabile dell'attività produttiva. 

4. Il responsabile dell'attività produttiva di cui 
all'articolo 6, comma 4, che non ottempera all'obbligo 
formativo previsto, è soggetto allasanzione amministrativa 
del pagamento di una somma da un minimo di euro 
2.000,00 ad un massimo di euro 10.000,00. Alla stessa 
sanzione è assoggettata l'azienda che non assicura la 
formazione professionale del responsabile dell'attività 
produttiva. 

5. Il responsabile dell'attività produttiva che non 
ottempera all'aggiornamento professionale di cui all'articolo 
3, comma 5, è soggetto alla sanzione amministrativa 
del pagamento di una somma da un minimo di euro 
1.000,00 ad un massimo di euro 5.000,00. 

6. Chiunque viola le disposizioni sugli orari di vendita 
e riposo settimanale di cui all'articolo 4, è soggetto alla 
sanzione amministrativa del pagamento di una somma 
da un minimo di euro 1.000,00 ad un massimo di euro 
6.000,00. 

7. Chiunque viola la disposizione dell'articolo 2, 
comma 5, è soggetto alla sanzione amministrativa del 
pagamento di una somma da un minimo di euro 1.500,00 
ad un massimo di euro 9.000,00. 

8. In caso di recidiva gli importi di cui ai commi da 1 
a 7, sono raddoppiati. 
9. Le sanzioni di cui ai commi da 1 a 7, sono irrogate 
dal comune dove è svolta l'attività. 
10. Per quanto non previsto dalla presente legge si 
applicano le disposizioni contenute nella legge regionale 
1 aprile 2000, n. 81 (Disposizioni in materia di sanzioni 
amministrative). 
Art. 6 

Disposizioni transitorie 

1. I panifici attivi alla data di entrata in vigore della 
presente legge comunicano al SUAP competente per 

territorio, entro novanta giorni dalla stessa data, il 

nominativo del responsabile dell'attività produttiva ai fini 
dell'annotazione nel registro delle imprese. Qualora per 
un panificio sussistano più unità operative in cui avviene 
la panificazione, per ognuna di esse, è comunicato il 
nominativo del responsabile dell'attività produttiva. 

2. I contenuti dei corsi di cui all'articolo 3, comma 
6, sono definiti entro sei mesi dall'entrata in vigore della 
presente legge. 

3. In sede di prima applicazione della presente legge, 
i responsabili dell'attività produttiva, ad eccezione dei 
soggetti di cui all'articolo 3, comma 3, sono tenuti alla 
formazione obbligatoria entro il termine massimo di 
dodici mesi dalla definizione dei corsi. 
4. I responsabili dell'attività produttiva che alla data 
di entrata in vigore della presente legge hanno svolto nei 

cinque anni precedenti attività di panificazione per un 
periodo inferiore a tre anni, ma superiore a dodici mesi, 
sono tenuti alla formazione obbligatoria entro il termine 
massimo di dodici mesi dalla definizione dei corsi; il 
percorso formativo è ridotto rispetto a quello previsto per 
i soggetti di cui all'articolo 3, comma 2. 

La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 6 maggio 2011 

La presente legge è stata approvata dal Consiglio regionale 
nella seduta del 27.04.2011. 


