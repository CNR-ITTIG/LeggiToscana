
LEGGE REGIONALE 21 marzo 2011, n. 11 

Disposizioni in materia di installazione di impianti 
di produzione di energia elettrica da fonti rinnovabili 
di energia. Modifiche alla legge regionale 24 febbraio 
2005, n. 39 (Disposizioni in materia di energia) e alla 
legge regionale 3 gennaio 2005, n. 1 (Norme per il 
governo del territorio). 

Il Consiglio regionale ha approvato 
Il Presidente della Giunta 
promulga 

la seguente legge: 


PREAMBOLO 

Il Consiglio regionale 

Visto l'articolo 117, terzo comma, della Costituzione; 

Visto l'articolo 4, comma 1, lettere l), m) ed n), dello 
Statuto; 

Visto il decreto legislativo 29 dicembre 2003, n. 387 
(Attuazione della direttiva 2001/77/CE relativa alla promozione 
dell'energia elettrica prodotta da fonti rinnovabili 
nel mercato interno dell'elettricità) ed in particolare 
l'articolo 12, comma 10; 

Visto il decreto del Ministro dello Sviluppo economico 
10 settembre 2010 (Linee guida per l'autorizzazione 
degli impianti alimentati da fonti rinnovabili); 

Vista la legge regionale 3 gennaio 2005, n. 1 (Norme 
in materia di governo del territorio); 

Vista la legge regionale 24 febbraio 2005, n. 39 
(Disposizioni in materia di energia); 

Vista la legge regionale 23 novembre 2009, n. 71 
(Modifiche alla legge regionale 24 febbraio 2005, n. 39); 

Visto il parere favorevole del Consiglio delle autonomie 
locali espresso nella seduta del 2 marzo 2011. 


Considerato quanto segue: 

1. La direttiva 2009/28/CE del Parlamento europeo 
e del Consiglio del 23 aprile 2009 sulla promozione 
dell'uso dell'energia da fonti rinnovabili, recante modifica 
e successiva abrogazione delle direttive 2001/77/CE 
e 2003/30/CE, individua vincolanti obiettivi nazionali 
generali per la quota di energia da fonti rinnovabili sul 
consumo finale di energia nel 2020 e l'obiettivo assegnato 
all'Italia è pari al 17 per cento; 
2. La rilevanza data a particolari interessi, sia dal 
d.lgs. 387/2003, sia dalle linee guida, ove si stabilisce 
che nell'ubicazione degli impianti di produzione di energia 
elettrica si deve tener conto della tutela dell'ambiente, 
del paesaggio, del patrimonio storico e artistico, delle 
tradizioni agroalimentari locali, della biodiversità e del 
paesaggio rurale, nonché delle disposizioni in materia di 
sostegno nel settore agricolo; 
3. L'articolo 2, comma 167, della legge 24 dicembre 
2007, n. 244 (Legge finanziaria 2008), come modificato 
dall'articolo 8 bis della legge 27 febbraio 2009, 
n. 13 (Conversione in legge, con modificazioni, del 
decreto-legge 30 dicembre 2008, n. 208, recante misure 
straordinarie in materia di risorse idriche e di protezione 
dell'ambiente), prevede la ripartizione tra regioni e 
province autonome degli obiettivi assegnati allo Stato 
italiano per la quota di energia da fonti rinnovabili sul 
consumo finale di energia, da realizzare gradualmente; 
4. L'articolo 12, comma 10, del d.lgs. 387/2003 
prevede che, in conferenza unificata, su proposta del 
Ministro delle Attività produttive, di concerto con il 
Ministro dell'Ambiente e della tutela del territorio e 
del mare e del Ministro per i beni e le attività culturali, 
si approvino le linee guida per lo svolgimento del procedimento 
di cui all'articolo 12, comma 3, del d.lgs. 
387/2003, di seguito indicate come "linee guida"; 
5. L'articolo 12, comma 10, del d.lgs. 387/2003 
prevede che le linee guida siano volte, in particolare, ad 
assicurare un corretto inserimento degli impianti, con 
specifico riguardo agli impianti eolici, nel paesaggio; 
6. L'articolo 12, comma 10 del d.lgs. 387/2003 prevede 
che, in caso di mancato adeguamento delle discipline 
regionali entro novanta giorni dall'entrata in vigore 
delle linee guida, le stesse siano direttamente applicabili 
nel territorio regionale; 
7. Le linee guida sono state emanate con il d.m. sviluppo 
economico 10 settembre 2010; 
8. In attuazione delle linee guida, le regioni possono 
procedere all'indicazione di aree e siti non idonei all'installazione 
di specifiche tipologie di impianti di produzione 
di energia da fonti rinnovabili; 
9. In base a quanto disposto dall'articolo 12, comma 
10, del d.lgs. 387/2003, dal paragrafo 1 e dal paragrafo 17 
delle linee guida, al momento dell'entrata in vigore delle 
linee guida si determinerà un'immediata non applicabilità 
di tutti i divieti assoluti previsti per determinate aree 
contenuti negli strumenti della pianificazione territoriale 
e atti di governo del territorio di cui alla l.r. 1/2005; 

10. In base a quanto disposto dal paragrafo 17, punto 
1, delle linee guida, le regioni possono individuare -
attraverso un'apposita istruttoria avente ad oggetto la 
ricognizione di tutte le disposizioni di tutela del proprio 
territorio -obiettivi di protezione non compatibili con 
l'insediamento, in determinate aree, di specifiche tipologie 
o dimensioni degli impianti di energia da fonti rinnovabili, 
i quali determinerebbero, pertanto, un'elevata 
probabilità di esito negativo delle valutazioni, in sede di 
autorizzazione; 
11. In base a quanto disposto dalle linee guida soltanto 
le regioni e province autonome possono porre 
limitazioni e divieti in atti di tipo programmatorio o pianificatorio 
per l'installazione di specifiche tipologie di 
impianti alimentati da fonti rinnovabili ed esclusivamente 
nell'ambito e con le modalità indicate al paragrafo 17 
delle citate linee guida, entro il termine di novanta giorni 
fissato dall'articolo 12, comma 10, del d.lgs. 387/2003; 
12. La Regione intende promuovere lo sviluppo degli 
impianti di produzione da fonti rinnovabili attraverso il 
migliore contemperamento delle esigenze di sviluppo 
economico e sociale e delle esigenze di tutela dell'ambiente, 
del paesaggio, del territorio e di conservazione 
delle risorse naturali e culturali nelle attività regionali 
amministrative e di programmazione; 
13. Nel rispetto della normativa statale, ai sensi di 
quanto previsto al paragrafo 17, punto 3, delle linee 
guida, la Regione intende procedere ad una prima individuazione 
delle aree non idonee all'installazione di specifiche 
tipologie di impianti di produzione di energia da 
fonti rinnovabili nonché dettare criteri e modalità, attraverso 
apposita deliberazione del Consiglio regionale, per 
l'inserimento degli impianti nelle aree diverse da quelle 
individuate come aree non idonee, che costituiscono elemento 
per la valutazione positiva dei progetti; 
14. Tale prima individuazione è effettuata in via 
transitoria e in attesa che lo Stato assegni alla Regione 
gli obiettivi per la quota di energia da fonti rinnovabili 
sul consumo finale di energia, ai sensi dell'articolo 2, 
comma 167, della l. 244/2007, in conseguenza dei quali 
la Regione provvederà al necessario aggiornamento dei 
propri atti di programmazione, in base a quanto previsto 
nel paragrafo 1,7 punti 2 e 3,delle linee guida; 
15. La Regione, a causa della particolare urgenza 
nell'individuazione di aree e siti non idonei all'installazione 
degli impianti fotovoltaici a terra, intende dettare 
disposizioni di immediata applicazione con l'allegato A, 
relativamente alla suddetta tipologia di impianto; 
16. L'opportunità di effettuare, da parte della Regione, 
ulteriori ricognizioni di dettaglio sugli impianti fotovoltaici 
a terra, in riferimento anche agli atti di pianificazione 
e programmazione degli enti competenti ai sensi della 
l.r. 1/2005, sulla perimetrazione delle zone all'interno di 
coni visivi e panoramici la cui immagine è storicizzata, 

nonché sulle aree agricole di particolare pregio paesaggistico 
e culturale. Le province possono altresì proporre 
alla Regione, all'interno delle aree a denominazione di 
origine protetta (DOP) e delle aree a indicazione geografica 
protetta (IGP), una diversa perimetrazione; 

17. Valutati i possibili effetti negativi sull'ambiente 
e sul paesaggio che possono derivare dalla sommatoria 
di più impianti fotovoltaici a terra in un ristretto ambito 
territoriale, sono stati inseriti ulteriori criteri limitativi 
secondo cui la distanza minima tra gli impianti è di duecento 
metri; 
Approva la presente legge 

Art. 1 
Modifiche all'articolo 6 della l.r. 39/2005 


1. La lettera c) del comma 2 dell'articolo 6 della 
legge regionale 12 luglio 2005, n. 39 (Disposizioni in 
materia di energia), è sostituita dalla seguente: 
"c) gli obiettivi di sviluppo delle fonti rinnovabili per 
il raggiungimento delle quote minime assegnate dallo 
Stato ai sensi dell'articolo 2, comma 167 della legge 24 
dicembre 2007, n. 244 (Legge finanziaria 2008);". 

2. Dopo la lettera c) del comma 2 dell'articolo 6 della 
l.r. 39/2005, è inserita la seguente: 
"c bis ) in coerenza con gli obiettivi di cui alla lettera 
c), l'individuazione delle aree non idonee, in attuazione 
di quanto previsto dal decreto ministeriale emanato ai 
sensi dell'articolo 12, comma 10 del decreto legislativo 
29 dicembre 2003, n. 387 (Attuazione della direttiva 
2001/77/CE relativa alla promozione dell'energia elettrica 
prodotta da fonti energetiche rinnovabili nel mercato 
interno dell'elettricità) e in coerenza con il piano di indirizzo 
territoriale (PIT) di cui all'articolo 48 della legge 
regionale 3 gennaio 2005, n. 1 (Norme per il governo del 
territorio).". 

Art. 2 
Modifiche all'articolo 13 della l.r. 39/2005 


1. Dopo il comma 1 dell'articolo 13 della l.r. 39/2005 
sono aggiunti i seguenti: 
"1 bis. Ai fini dell'autorizzazione unica di cui al 
comma 1, l'istanza è corredata dal piano degli interventi 
di dismissione e delle opere di messa in pristino del 
sito.". 

1 ter. In conformità al paragrafo 13.1, lettera j), 
del decreto del Ministro dello sviluppo economico 10 
settembre 2010 (Linee guida per l'autorizzazione degli 
impianti alimentati da fonti rinnovabili), la Giunta regionale 
stabilisce, in via generale, l'importo della cauzione 
a garanzia dell'esecuzione degli interventi di dismissione 
e delle opere di messa in pristino, che i soggetti richie


denti l'autorizzazione di cui al comma 1 si impegnano a 
corrispondere.". 

Art. 3 
Inserimento dell'articolo 205 quater nella l.r. 1/2005 


1. Dopo l'articolo 205 ter della legge regionale 3 
gennaio 2005, n. 1 (Norme in materia di governo del 
territorio), è inserito il seguente: 
"Art. 205 quater 
Disposizioni transitorie in materia di impianti di 
produzione di energia elettrica alimentati 
da fonti rinnovabili 


1. Nelle more dell'emanazione del decreto ministeriale 
di cui all'articolo 2, comma 167, della legge 24 
dicembre 2007, n. 244 (Legge finanziaria 2008), che 
determina la quota minima di incremento di energia da 
fonti rinnovabili spettante alla Regione e della conseguente 
revisione degli atti di programmazione regionale, 
il Consiglio regionale effettua la prima individuazione 
delle aree non idonee all'installazione di specifiche tipologie 
di impianti di produzione di energia elettrica alimentati 
da fonti rinnovabili, in attuazione del decreto del 
Ministro dello Sviluppo economico 10 settembre 2010 
(Linee guida per l'autorizzazione degli impianti alimentati 
da fonti rinnovabili), emanato ai sensi dell'articolo 
12, comma 10, del decreto legislativo 29 dicembre 2003, 
n. 387 (Attuazione della direttiva 2001/77/CE relativa 
alla promozione dell'energia elettrica prodotta da fonti 
rinnovabili nel mercato interno dell'elettricità). 
2. Il Consiglio regionale individua la non idoneità 
delle aree per specifiche tipologie e dimensioni degli 
impianti, nel rispetto dei criteri individuati nelle linee 
guida di cui al comma 1. 
3. Il Consiglio regionale definisce i criteri e le modalità 
di installazione di determinate tipologie di impianti 
nelle aree diverse dalle aree non idonee individuate ai 
sensi dei commi 1 e 2, che costituiscono elemento per 
la valutazione positiva dei progetti nel rispetto della 
normativa statale.". 
Art. 4 
Prima individuazione aree non idonee e norme 
transitorie per l'installazione degli 
impianti fotovoltaici a terra 


1. Fino all'integrazione del piano di indirizzo energetico 
regionale con i contenuti previsti dall'articolo 6, 
comma 2, lettera c bis), della legge regionale 12 luglio 
2005, n. 39 (Disposizioni in materia di energia), le aree 
non idonee all'installazione di impianti fotovoltaici a 
terra sono individuate dall'allegato A; l'individuazione 
delle aree non idonee di cui all'allegato A può essere 

comunque aggiornata, nelle more dell'emanazione del 
decreto ministeriale di cui all'articolo 2, comma 167, 
della legge 24 dicembre 2007, n. 244 (Legge finanziaria 
2008), con deliberazione di Consiglio regionale ai sensi 
dell'articolo 205 quater, comma 2, della legge regionale 
3 gennaio 2005, n. 1 (Norme in materia di governo del 
territorio). 

2. I procedimenti relativi all'autorizzazione unica, 
ovvero al titolo abilitativo sostitutivo, in corso all'entrata 
in vigore della presente legge, sono conclusi ai sensi 
della previgente normativa, qualora siano intervenuti i 
pareri ambientali e paesaggistici prescritti. 
3. Nel caso di impianti di potenza superiore ad 
1 megawatt, i procedimenti relativi all'autorizzazione 
unica, in corso all'entrata in vigore della presente legge, 
sono conclusi ai sensi della previgente normativa qualora 
alla stessa data sia stato acquisito il provvedimento 
di esclusione dalla procedura di valutazione di impatto 
ambientale (VIA) o la pronuncia positiva di VIA. 
Art. 5 
Aree urbanizzate 


1. Gli impianti fotovoltaici a terra sono ammessi 
all'interno delle aree urbanizzate di recente formazione 
destinate ad insediamenti produttivi, commerciali e 
servizi, come identificate negli strumenti della pianificazione 
territoriale di cui all'articolo 9 della l.r. 1/2005 
e negli atti di governo del territorio di cui all'articolo 55 
della l.r. 1/2005. 
Art. 6 
Cumulo di impianti 


1. Al fine di prevenire ogni pregiudizio a carico 
dell'ambiente e del paesaggio, in relazione all'effetto 
cumulativo derivante dalla realizzazione di più impianti 
fotovoltaici tra loro vicini, la distanza minima tra gli 
impianti è di duecento metri. 
2. La disposizione di cui al comma 1, non si applica 
agli impianti fotovoltaici con potenza non superiore a 20 
kilowatt (kW). 
3. Le disposizioni di cui ai commi 1 e 2, si applicano 
anche ai procedimenti in corso di cui all'articolo 4, 
commi 2 e 3. 
Art. 7 
Perimetrazione 


1. La provincia, sentiti i comuni interessati, entro 
novanta giorni dall'entrata in vigore della presente legge, 
presenta alla Giunta regionale, in conformità ai criteri 
di cui all'allegato A, una proposta di perimetrazione di 
zone all'interno di coni visivi e panoramici la cui immagine 
è storicizzata, nonché di aree agricole di particolare 
pregio paesaggistico e culturale, tenuto conto del piano 
paesaggistico, adottato con deliberazione del Consiglio 
regionale 16 giugno 2009, n. 32 (Implementazione del 
piano di indirizzo territoriale "PIT" per la disciplina 
paesaggistica. Articolo 143 del decreto legislativo 22 
gennaio 2004, n. 42 "Codice dei beni culturali e del paesaggio 
ai sensi dell'articolo 10 della L. 6 luglio 2002, n. 
137" e articolo 33 della legge regionale 3 gennaio 2005, 

n. 1 "Norme per il governo del territorio". Adozione) e 
dei piani territoriali di coordinamento (PTC). A seguito 
della proposta presentata dalla provincia, il Consiglio 
regionale, su proposta della Giunta regionale, delibera 
l'individuazione delle zone e delle aree non idonee di cui 
al presente comma. 
2. Qualora la provincia non presenti nei termini previsti 
la proposta di perimetrazione di cui al comma 1, il 
Consiglio regionale, su proposta della Giunta regionale, 
delibera l'individuazione delle zone e delle aree non 
idonee. 
3. Le aree a denominazione di origine protetta (DOP) 
e le aree a indicazione geografica protetta (IGP) sono 
individuate come aree non idonee di cui all'allegato A. 
La provincia sentiti i comuni interessati, entro novanta 
giorni dall'entrata in vigore della presente legge, può 
presentare alla Giunta regionale una proposta di diversa 
perimetrazione all'interno delle suddette aree, in conformità 
ai criteri di cui all'allegato A. A seguito della proposta 
presentata dalla provincia, il Consiglio regionale, su 
proposta della Giunta regionale, può modificare l'individuazione 
delle aree non idonee di cui all'allegato A. 
4. A seguito degli adempimenti di cui al presente articolo, 
la Regione rende disponibile sul proprio sito web la 
consultazione delle aree di cui all'allegato A. 
Art. 8 
Sovrapposizione di tipologie 


1. Nel caso in cui la richiesta di autorizzazione unica 
o di titolo abilitativo sostitutivo comportano la sovrapposizione 
di tipologie di aree di cui all'allegato A, ai fini 
del rilascio dell'autorizzazione unica, ovvero della verifica 
del titolo abilitativo sostitutivo, si applica il criterio 
più restrittivo. 
Art. 9 
Prescrizioni 


1. Per gli impianti autorizzati o già realizzati è consentito 
l'ampliamento entro i limiti di potenza previsti 
dalla presente legge. 

2. È vietato l'uso di diserbanti chimici sul suolo per 
il matenimento del campo fotovoltaico. 
Art. 10 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino ufficiale 
della Regione Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 21 marzo 2011 

La presente legge è stata approvata dal Consiglio regionale 
nella seduta del 15.03.2011. 


