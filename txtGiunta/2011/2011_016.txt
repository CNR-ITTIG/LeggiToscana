
LEGGE REGIONALE 3 maggio 2011, n. 16 

Modifiche alla legge regionale 24 febbraio 2005, n. 
40 (Disciplina del servizio sanitario regionale). 

Il Consiglio regionale ha approvato 
Il Presidente della Giunta 
promulga 

la seguente legge: 



PREAMBOLO 

Il Consiglio regionale 

Visto l'articolo 117, commi terzo e quarto, della 
Costituzione; 

Visto l'articolo 4, comma 1, lettera z), dello Statuto 
regionale; 

Vista la legge regionale 24 febbraio 2005, n. 40 
(Disciplina del servizio sanitario regionale); 

Considerato quanto segue: 

1. L'articolo 40, comma 3, della l.r. 40/2005, che 
impone alle aziende unità sanitarie locali, dove vi sia 
anche una sola zona priva di società della salute, di 
prevedere in statuto la figura del direttore dei servizi 
sociali, necessita alcune precisazioni per quanto riguarda 
le funzioni ad esso attribuite; 
2. È opportuno introdurre, al fine di garantire al 
meglio la funzionalità e l'efficienza di tali organismi, 
alcune modifiche nell'organizzazione e nella composizione 
del Consiglio sanitario regionale e della Commissione 
regionale di bioetica, istituiti rispettivamente con la 
legge 30 settembre 1998, n. 71 e con legge regionale 13 
agosto 1992, n. 37; 
3. Per quanto attiene gli organismi di natura tecnicoscientifica, 
operanti in ambito sanitario, si rileva, come 
elemento imprescindibile, la garanzia della elevata professionalità 
dei componenti. Pertanto, si prevede l'inapplicabilità 
di alcune previsioni della legge regionale 
8 febbraio 2008, n. 5 (Norme in materia di nomine e 
designazioni e di rinnovo degli organi amministrativi di 
competenza della Regione) agli organismi tecnici, di cui 
alla l.r. 40/2005; 
4. È opportuno specificare che l'incremento del 
numero dei componenti del Consiglio sanitario regionale 
e della Commissione regionale di bioetica, non determina 
un aggravio di spesa sul bilancio regionale, in coerenza 
con la legge finanziaria per l'anno 2011; 
Approva la presente legge. 

Art. 1 
Modifiche all'articolo 40 della l.r. 40/2005 




1. Il comma 3 dell'articolo 40 della legge regionale 
24 febbraio 2005, n. 40 (Disciplina del servizio sanitario 
regionale), è sostituito dal seguente: 
"3. Nelle aziende unità sanitarie locali, nel cui territorio 
sono presenti zone in cui non è costituita la società 
della salute, lo statuto aziendale, di cui all'articolo 50, 
prevede che il direttore generale sia coadiuvato da un 
direttore dei servizi sociali con compiti di direzione e di 
coordinamento delle attività di cui all'articolo 3 septies 
del decreto delegato. In particolare il direttore dei servizi 
sociali formula indirizzi per le attività socio sanitarie per 
garantire i livelli omogenei e uniformi delle stesse.". 

Art. 2 
Modifiche all'articolo 88 della l.r. 40/2005 


1. La lettera c) del comma 2 dell'articolo 88 della l.r. 
40/2005 è sostituita dalla seguente: 
"c) costituire i gruppi di lavoro e proporre all'assemblea 
le commissioni, gli osservatori e i relativi 
membri;". 

Art. 3 
Modifiche all'articolo 89 della l.r. 40/2005 


1. La lettera e) del comma 1 dell'articolo 89 della l.r. 
40/2005 è sostituita dalla seguente: 
"e) tre direttori sanitari delle aziende unità sanitarie 
locali, uno per ciascuna area vasta, ed un direttore sanitario 
delle aziende ospedaliero-universitarie;". 

2. La lettera g) del comma 1 dell'articolo 89 della l.r. 
40/2005 è sostituita dalla seguente: 
"g) quindici esperti in materia sanitaria eletti dal 
Consiglio regionale con voto limitato e nel rispetto del 
principio della parità di genere di cui alla legge regionale 
2 aprile 2009, n. 16 (Cittadinanza di genere).". 

3. Alla lettera g bis) del comma 1 dell'articolo 89 
della l.r. 40/2005 le parole: "direzione generale diritto 
alla salute e politiche di solidarietà" sono sostituite dalle 
seguenti: "competente direzione generale regionale". 
4. Il comma 9 dell'articolo 89 della l.r.40/2005 è 
abrogato. 
Art. 4 
Modifiche all'articolo 90 della l.r. 40/2005 


1. La lettera o) del comma 1 dell'articolo 90 della l.r. 
40/2005 è sostituita dalla seguente: 
"o) nomina delle commissioni e degli osservatori di 
cui all'articolo 92.". 

Art. 5 
Sostituzione dell'articolo 92 della l.r. 40/2005 


1. L'articolo 92 della l.r. 40/2005 è sostituito dal 
seguente: 
"Art. 92 
Articolazioni di funzioni e organi 


1. Il Consiglio sanitario regionale articola le proprie 
funzioni in osservatori e commissioni permanenti per 
tematiche a valenza generale derivanti dalla programmazione 
regionale. 
2. Agli osservatori e alle commissioni permanenti, 
presieduti da un responsabile proposto dall'ufficio di 
presidenza, possono essere chiamati a partecipare esperti 
anche esterni al servizio sanitario regionale, senza oneri 
aggiuntivi. 
3. I responsabili degli osservatori e delle commissioni 
permanenti partecipano ai lavori dell'ufficio di presidenza 
e dell'assemblea, con diritto di voto.". 
Art. 6 
Modifiche all'articolo 94 della l.r. 40/2005 


1. Il comma 2 dell'articolo 94 della l.r.40/2005 è 
sostituito dal seguente: 
"2. Agli altri membri del Consiglio sanitario regionale, 
nonché ai componenti esterni delle commissioni e 
degli osservatori, è corrisposto un gettone di presenza per 
l'effettiva partecipazione ad ogni seduta e per non più di 
una seduta al giorno, nella misura definita con deliberazione 
della Giunta regionale, in analogia a quanto previsto 
per organismi simili operanti nella Regione.". 

2. Il comma 3 dell'articolo 94 della l.r. 40/2005 è 
sostituito dal seguente: 
"3. Ai soggetti di cui ai commi 1 e 2, spetta altresì il 
rimborso spese con le modalità e nella misura stabiliti 
con deliberazione della Giunta regionale.". 

Art. 7 
Modifiche all'articolo 97 della l.r. 40/2005 


1. Alla lettera a) del comma 1 dell'articolo 97 della l.r. 
40/2005 dopo le parole: "Consiglio regionale" aggiungere 
le parole: "con voto limitato;". 
2. La lettera b) del comma 1 dell'articolo 97 della l.r. 
40/2005 è sostituita dalla seguente: 
"b) dodici esperti in discipline non sanitarie attinenti 
ai temi della bioetica, di cui due designati dal Presidente 
della Giunta regionale, individuati nel rispetto del principio 
della parità di genere di cui alla l.r. 16/2009;". 

3. la lettera d) del comma 1 dell'articolo 97 della l.r. 
40/2005 è sostituita dalla seguente: 
"d) un rappresentante esperto in bioetica per ciascu




na delle discipline professionali interessate, tra cui un 
farmacologo, un biologo, uno psicologo, un ostetrico, un 
infermiere, un farmacista, un neonatologo, un anestesista 
del servizio sanitario regionale;". 

4. La lettera g) del comma 1 dell'articolo 97 della l.r. 
40/2005 è sostituita dalla seguente: 
"g) due rappresentanti delle associazioni di volontariato;". 


5. La lettera h) del comma 1 dell'articolo 97 della l.r. 
40/2005 è sostituita dalla seguente: 
"h) due rappresentanti delle associazioni di tutela;". 

6. La lettera h bis) del comma 1 dell'articolo 97 della 
l.r. 40/2005 è abrogata. 
7. La lettera h ter) del comma 1 dell'articolo 97 della 
l.r. 40/2005 è abrogata. 
8. Il comma 2 dell'articolo 97 della l.r. 40/2005 è 
sostituito dal seguente: 
"2. I componenti di cui al comma 1, lettera c), sono 
designati dalla federazione regionale dell'ordine dei 
medici; i componenti di cui al comma 1, lettera d), sono 
designati dai rispettivi ordini e collegi professionali; i 
componenti di cui al comma 1, lettere g) e h), sono designati 
dalle rispettive associazioni e comitati.". 

9. Al comma 3 dell'articolo 97 della l.r. 40/2005 la 
parola: "quattro" è sostituita dalla seguente: "due". 
Art. 8 
Inserimento dell'articolo 143 bis nella l.r. 40/2005 

1. Dopo l'articolo 143 della l.r. 40/2005 è inserito il 
seguente: 
"Art. 143 bis. 
Nomina del consiglio sanitario regionale, della 
commissione regionale di bioetica e delle 
strutture regionali del governo clinico 

1. Non si applicano agli organismi di cui agli articoli 
43, 51, comma 4, 81, 83 e 95, le seguenti disposizioni 
della legge regionale 8 febbraio 2008, n. 5 (Norme in 
materia di nomine e designazioni e di rinnovo degli organi 
amministrativi di competenza della Regione): 
a) articolo 1, comma 1 bis, lettera b), nella parte in 
cui sanziona con l'inammissibilità della designazione la 
mancata indicazione di un numero pari di nominativi di 
entrambi i generi da parte del soggetto designante; 

b) articolo 11, comma 1, lettera g bis); 

c) articolo 13, comma 1, con riferimento a non più di 
due incarichi, qualora il nominato rinunci espressamente 
alla retribuzione spettante per uno di essi; 

d) articolo 13, commi 4 e 5; 

e) articolo 14, comma 1; 

f) articolo 19, comma 1.". 

Art. 9 
Disposizione finale 


1. La Giunta regionale provvede, in sede di ricostituzione 
del Consiglio sanitario regionale e della Commissione 
regionale di bioetica, alla rideterminazione delle 
indennità attualmente spettanti ai componenti dei due 
organismi, in modo tale da garantire che l'incremento del 
loro numero non comporti aumento di spesa. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 3 maggio 2011 

La presente legge è stata approvata dal Consiglio regionale 
nella seduta del 27.04.2011. 


