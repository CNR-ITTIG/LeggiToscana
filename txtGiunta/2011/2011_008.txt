
LEGGE REGIONALE 24 febbraio 2011, n. 8 

Modifiche alla legge regionale 21 ottobre 1997, n. 
76 (Riconoscimento e misure a sostegno dell'attività 
dell'Associazione Italiana per il Consiglio dei Comuni 
e delle Regioni d'Europa "AICCRE" -Federazione 
regionale della Toscana). 

Il Consiglio regionale ha approvato 
Il Presidente della Giunta 
promulga 

la seguente legge: 

 
PREAMBOLO 

Il Consiglio regionale 

Visto l'articolo 117, quarto comma, della Costituzione; 


Vista la legge regionale 21 ottobre 1997, n. 76 (Riconoscimento 
e misure a sostegno dell'attività dell'Associazione 
Italiana per il Consiglio dei Comuni e delle 


Regioni d'Europa (AICCRE) –Federazione regionale 
della Toscana); 

Considerato che la prassi applicativa ha evidenziato 

la necessità di prevedere, al fine di sostenere l'attuazione 

del programma dell'AICCRE, anche la concessione da 

parte del Consiglio regionale di contributi finanziari in 

alternativa al distacco temporaneo di personale; 

Approva la presente legge 

Art. 1 

Modifiche all'articolo 3 della l.r. 76/1997 

1. Il comma 2 dell'articolo 3 della legge regionale 21 
ottobre 1997, n. 76 (Riconoscimento e misure a sostegno 
dell'attività dell'Associazione Italiana per il Consiglio 
dei Comuni e delle Regioni d'Europa (AICCRE) – 
Federazione regionale della Toscana), è sostituito dal 
seguente: 
"2. Il Consiglio regionale può sostenere l'attuazione 
del programma di attività dell'AICCRE mediante il 
distacco temporaneo, a tempo pieno e parziale, di personale 
del ruolo regionale, oppure, in alternativa, mediante 
la concessione di un contributo finanziario." 

Art. 2 

Modifiche all'articolo 4 della l.r. 76/1997 

1. Al comma 1 dell'articolo 4 sono aggiunte, in fine, 
le seguenti parole: "oppure all'importo del contributo 

finanziario per l'attuazione del programma di attività.". 

La presente legge è pubblicata sul Bollettino Ufficiale 

della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 24 febbraio 2011 

La presente legge è stata approvata dal Consiglio regionale 
nella seduta del 15.02.2011. 


