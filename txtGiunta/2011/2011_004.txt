 

LEGGE REGIONALE 10 febbraio 2011, n. 4 

Modifiche alla legge regionale 2 aprile 2009, n. 16 
(Cittadinanza di genere). 

Il Consiglio regionale ha approvato 
Il Presidente della Giunta 
promulga 

la seguente legge: 


PREAMBOLO 



Il Consiglio regionale 

Visto l'articolo 117, commi terzo, quarto e settimo, 
della Costituzione; 

Visto l'articolo 4, lettera f), dello Statuto; 

Vista la legge regionale 2 aprile 2009, n. 16 (Cittadinanza 
di genere); 

Vista la legge regionale 26 aprile 1993, n. 28 (Norme 
relative ai rapporti delle organizzazioni di volontariato 
con la Regione, gli Enti locali e gli altri Enti pubblici - 
Istituzione del registro regionale delle organizzazioni del 
volontariato); 

Vista la legge regionale 11 agosto 1999, n. 49 (Norme 
in materia di programmazione regionale); 

Vista la legge regionale 9 dicembre 2002, n. 42 
(Disciplina delle Associazioni di promozione sociale. 
Modifica all'art. 9 della legge regionale 3 ottobre 1997, 

n. 72 "Organizzazione e promozione di un sistema di 
diritti di cittadinanza e di pari opportunità: riordino dei 
servizi socio-assistenziali e socio sanitari integrati"); 
Visto il parere espresso ai sensi dell'articolo 5, 
comma 4, della legge regionale 15 dicembre 2009, n. 
76 (Commissione regionale per le pari opportunità), 
dall'Ufficio di presidenza della Commissione regionale 

per le pari opportunità nella riunione dell'11 gennaio 
2011; 

Considerato quanto segue: 

1. Dopo quasi due anni dall'entrata in vigore della l.r. 
16/2009 è emersa l'esigenza di precisarne alcuni aspetti 
per migliorarne l'applicazione; 
2. In particolare deve essere specificato, anche per 
un migliore coordinamento con la legislazione regionale 
in materia, che le associazioni che possono beneficiare 
dei contributi della l.r. 16/2009 sono quelle che, oltre a 
possedere i requisiti di cui all'articolo 6, comma 1, della 
l.r. 16/2009, rientrano nelle categorie previste dalla legge 
regionale 9 dicembre 2002, n. 42 (Disciplina delle Associazioni 
di promozione sociale. Modifica all'art. 9 della 
legge regionale 3 ottobre 1997, n. 72 "Organizzazione e 
promozione di un sistema di diritti di cittadinanza e di 
pari opportunità: riordino dei servizi socio-assistenziali 
e socio sanitari integrati") o dalla legge regionale 26 
aprile 1993, n. 28 (Norme relative ai rapporti delle organizzazioni 
di volontariato con la Regione, gli Enti locali 
e gli altri Enti pubblici - Istituzione del registro regionale 
delle organizzazioni del volontariato); 
3. Inoltre la l.r. 16/2009 è modificata in modo da 
precisare meglio il ruolo del documento di attuazione 
annuale varato dalla Giunta regionale per implementare 
le previsioni del piano regionale per la cittadinanza di 
genere, in coerenza con gli articoli 10 e 10 bis della l.r. 
49/1999; 
4. Di accogliere sostanzialmente la condizione espressa 
nel parere dell'Ufficio di presidenza della Commissione 
regionale per le pari opportunità. 
Approva la presente legge 

Art. 1 
Modifiche al preambolo della l.r. 16/2009 


1. Dopo il punto 6 del preambolo della legge regionale 
2 aprile 2009, n. 16 (Cittadinanza di genere), è inserito 
il seguente: 
"6 bis La programmazione degli interventi previsti 
dalla legge avviene secondo le modalità e le procedure 
previste della legge regionale 11 agosto 1999, n. 49 
(Norme in materia di programmazione regionale);". 

Art. 2 
Modifiche all'articolo 3 della l.r. 16/2009 


1. Il comma 5 dell'articolo 3 della l.r. 16/2009 è sostituito 
dal seguente: 
"5. Il piano regionale di cui all'articolo 22, definisce 
gli obiettivi e i requisiti generali dei progetti di cui al 
comma 2, nonché l'ammontare complessivo delle risorse 
finanziarie ad essi destinate.". 



Art. 3 
Modifiche all'articolo 6 della l.r. 16/2009 


1. Dopo il comma 1 dell'articolo 6 della l.r. 16/2009 
è inserito il seguente: 
"1 bis. Le associazioni che possono beneficiare dei 
finanziamenti regionali, oltre a possedere i requisiti 
di cui al comma 1, devono risultare iscritte ad uno dei 
seguenti registri: 

a) registro di cui alla legge regionale 9 dicembre 
2002, n. 42 (Disciplina delle Associazioni di promozione 
sociale. Modifica all'art. 9 della legge regionale 3 ottobre 
1997, n. 72 "Organizzazione e promozione di un sistema 
di diritti di cittadinanza e di pari opportunità: riordino dei 
servizi socio-assistenziali e socio sanitari integrati"); 

b) registro di cui alla legge regionale 26 aprile 1993, 

n. 28 (Norme relative ai rapporti delle organizzazioni di 
volontariato con la Regione, gli Enti locali e gli altri Enti 
pubblici - Istituzione del registro regionale delle organizzazioni 
del volontariato).". 
2. Il comma 3 dell'articolo 6 è sostituito dal seguente: 
"3. Il piano regionale di cui all'articolo 22, definisce 
gli obiettivi e i requisiti generali dei progetti, nonché 
l'ammontare complessivo delle risorse finanziarie ad 
essi destinate.". 

Art. 4 
Modifiche all'articolo 22 della l.r. 16/2009 


1. La lettera b) del comma 1 dell'articolo 22 della l.r. 
16/2009 è sostituita dalla seguente: 
"b) gli obiettivi e i requisiti generali dei progetti per 
la conciliazione vita-lavoro di cui all'articolo 3;". 

2. La lettera c) del comma 1 dell'articolo 22 è sostituita 
dalla seguente: 
"c) gli obiettivi ed i requisiti generali dei progetti 
delle associazioni di cui all'articolo 6;". 

3. La lettera e) del comma 1 dell'articolo 22 è sostituita 
dalla seguente: 
"e) le tipologie dei progetti che la Giunta regionale 
intende realizzare direttamente;". 

La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

ROSSI 

Firenze, 10 febbraio 2011 

La presente legge è stata approvata dal Consiglio regionale 
nella seduta del 02.02.2011. 



