Norme per  agevolare l'acquisizione  delle  aree  per  l'edilizia
economica  e  popolare:  istituzione  di  un  apposito  fondo  di
rotazione regionale.

Il Consiglio Regionale ha approvato il 19-2-1985
Il Commissario del Governo ha apposto il visto il 23-3-1985
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. Al  fine di  favorire l'attuazione  dei programmi  di edilizia
residenziale  convenzionata,  la  Regione  concede  anticipazioni
finanziarie ai Comuni o ai loro Consorzi per l'acquisizione delle
aree comprese  nei piani  di zona  previsti dalla legge 18 aprile
1962, n. 167 e successive modificazioni e integrazioni.

2. La  Regione promuove inoltre la stipula di convenzioni con gli
Istituti di credito per la concessione di mutui agli operatori di
cui all'art. 4, primo comma, lettera e).

ARTICOLO 2
(Costituzione fondo di rotazione regionale)

1. E' costituito un fondo di rotazione di 6 miliardi di lire, che
sarà iscritto  in apposito  capitolo da istituire nello stato di
previsione delle  spese nel  bilancio per l'anno finanziario 1985
nella misura  di 1  miliardo, e  per il  1986 nella  misura di  5
miliardi, con  la seguente denominazione: "Fondo di rotazione per
l'acquisizione di aree per insediamenti residenziali".

2. Nello  stato di  previsione dell'entrata,  a partire dall'anno
1986, sarà  istituito un capitolo con la seguente denominazione:
"Rientri delle  anticipazioni finanziarie  concesse ai  Comuni da
destinare al  fondo di  rotazione per  l'acquisizione di aree per
insediamenti residenziali pubblici".

ARTICOLO 3
(Anticipazioni finanziarie)

1.  Ai   Comuni  e   loro  Consorzi   possono   essere   concesse
anticipazioni finanziarie  senza alcun  onere di  interesse sulle
disponibilità  del   fondo  istituito   ai  sensi  dell'articolo
precedente.

2. Le anticipazioni hanno la durata massima di 2 anni.

3. I  termini e  le modalità  del rimborso  sono determinati dal
successivo articolo 7.

4. La  somma  reincamerata  dai  Comuni  o  loro  Consorzi  quali
corrispettivi  della  cessione  delle  aree,  sono  inserite  nel
bilancio dell'Ente  o degli  Enti a  titolo di  partita di giro e
vincolate specificatamente alla restituzione delle anticipazioni.

ARTICOLO 4
(Procedure per la formazione del programma)

1. I  Comuni  o  loro  Consorzi  che  intendono  usufruire  delle
agevolazioni finanziarie previste dalla presente legge, inoltrano
domanda  alla   Giunta   Regionale   corredata   dalla   seguente
documentazione:

a) deliberazione  del Consiglio  Comunale assunta  in  attuazione
   dell'articolo 14 della legge 26-4-83 n. 131;
b) documentazione    attestante    l'inizio    della    procedura
   espropriativa;
c) estratto  della strumentazione urbanistica in vigore, relativa
   alle  zone   nelle  quali   ricadono   gli   interventi,   con
   l'indicazione delle  aree da  assegnare ai  soggetti attuatori
   degli interventi  medesimi;   la  descrizione  sommaria  delle
   caratteristiche geotecniche del terreno;  lo stato delle opere
   di urbanizzazione primaria esistenti o di progetto;
d) certificazione  dell'Ufficio Tecnico  Comunale  attestante  la
   immediata edificabilità del suolo;
e) preliminare  di  convenzione,  come  definito  nel  successivo
   articolo 5,  sottoscritto dai  Comuni o  loro  Consorzi  e  ai
   soggetti  interessati  alla  realizzazione  degli  alloggi  ed
   indicante il  soggetto assegnatario dell'area, ovvero, in caso
   di più  soggetti,  le  rispettive  quote  parti  dell'area  a
   ciascuno di essi assegnata.

2. In  sede di  prima applicazione  le domande  di cui  al  comma
precedente sono  presentate  entro  180  giorni  dall'entrata  in
vigore della presente legge e successivamente ogni due anni.

ARTICOLO 5
(Preliminare di convenzione)

1. Il  preliminare di  convenzione di  cui alla  lettera  e)  del
precedente articolo è costituito da:

a) una relazione tecnica contenente tra l'altro:
   - gli  schemi  planivolumetrici  e  le  caratteristiche  degli
     edifici, le  tipologie ed  il dimensionamento degli alloggi,
     la  superficie   utile  e  la  superficie  non  residenziale
     complessiva;
   - il sistema costruttivo e le scelte tecnologiche;
   - i  livelli qualitativi  delle costruzioni,  non inferiori ai
     minimi definiti  dal Consiglio  Regionale per gli interventi
     di edilizia agevolata;
b) un  piano economico  -  finanziario  che  stabilisca  i  costi
   complessivi del  progetto di  intervento, comprese le opere di
   urbanizzazione;   le modalità  per il  calcolo dei  prezzi di
   cessione degli  alloggi per  le imprese  e  la  spesa  massima
   sostenibile per  le cooperative;  i criteri per l'assegnazione
   o la vendita degli alloggi;
c) i tempi di realizzazione dell'intervento.

ARTICOLO 6
(Approvazione del programma)

1. Il  Consiglio Regionale, su proposta della Giunta, individua i
Comuni  o   i  loro   Consorzi  cui  assegnare  le  anticipazioni
finanziarie a  valere sul  fondo  di  rotazione,  attenendosi  ai
seguenti criteri prioritari, da valutarsi in ordine successivo:

a) Comuni dove i progetti proposti siano presentati dalle imprese
   di costruzione o loro Consorzi congiuntamente alle Cooperative
   edilizie o loro Consorzi;
b) Comuni  dove i  progetti  proposti,  a  parità  di  qualità,
   abbiano il minor costo unitario per metro quadrato, risultante
   dalla relazione tecnica e dal piano economico finanziario;
c)  Comuni   dove  i   progetti  proposti  abbiano  una  maggiore
   dimensione di superficie utile.

ARTICOLO 7
(Reintegrazione del fondo di rotazione)

1.  Ciascun   Comune  beneficiario   provvede  alla  restituzione
dell'anticipazione con le seguenti modalità:

- 50% nel primo anno successivo a quello della concessione;
- 50% nel secondo anno successivo a quello della concessione.

2. Il  Comune provvede ai rimborsi di cui al precedente comma con
le somme di cui al quarto comma dell'art. 3.

3.  Le   somme  rimborsate   da   ciascun   Comune   beneficiario
confluiscono  nel  capitolo  del  bilancio  di  previsione  della
Regione Toscana  istituito dal  secondo comma dell'art. 2, e sono
destinate ad  alimentare il  fondo di  rotazione  costituito  dal
primo comma dell'art. 2.

ARTICOLO 8
(Decadenza, revoca e riutilizzazione dei contributi)

1.  Il   Consiglio  regionale,   sentiti  i  Comuni  interessati,
delibera, su  proposta della  Giunta Regionale,  la decadenza dal
finanziamento di  cui alla presente legge, qualora gli interventi
previsti siano rimasti inattuati nei tempi stabiliti ai sensi del
precedente art. 5 primo comma lett. c).

2. La  decadenza comporta  l'obbligo della restituzione di quanto
percepito.
La  deliberazione   che  pronuncia  la  decadenza  stabilisce  le
modalità di restituzione delle somme.

Le somme  restituite ai  sensi del presente articolo confluiscono
nel fondo di rotazione istituito dal primo comma dell'art. 2.

ARTICOLO 9
(Agevolazioni per  favorire la realizzazione di alloggi da cedere
in locazione)

1. Ai  soggetti che  realizzano alloggi, ubicati in aree comprese
in piani  di zona  approvati ai  sensi della legge n. 167/1962 da
destinare alla locazione per un periodo minimo di 10 anni secondo
la disciplina  della legge  27-7-1978, n.  392,  potranno  essere
concessi finanziamenti  regionali sotto forma di contributi annui
di importo e con modalità che saranno determinati con successivo
e apposito provvedimento legislativo.

ARTICOLO 10
(Copertura finanziaria)

1. Agli  oneri di  spesa derivanti dall'attuazione della presente
legge a  pluriennalità determinata,  pari complessivamente  a L.
6.000.000.000 nel  biennio 1985-1986,  di cui  L. 1.000.000.000 a
carico dell'esercizio  finanziario 1985,  si  fa  fronte  per  il
corrente esercizio  con i fondi di cui al cap. 13320 del bilancio
1985,  e  per  il  1986  con  i  mezzi  finanziari  allocati  sul
corrispondente capitolo del bilancio pluriennale 1985/87.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 1 aprile 1985.

La presente  legge è stata approvata dal Consiglio, Regionale il
19-2-1985 ed  è stata vistata dal Commissario del Governo il 23-
3-1985



EDILIZIA
ENTI TERRITORIALI

