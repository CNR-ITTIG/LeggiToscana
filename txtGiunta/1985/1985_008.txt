Nuova determinazione  delle indennità  dei membri  del  Comitato
Regionale di controllo e sezioni decentrate.

Il Consiglio Regionale ha approvato il 18-1-1985
Il Commissario del Governo ha apposto il visto il 21-1-1985
Il Presidente  della Giunta  Regionale promulga la seguente legge
regionale:

ARTICOLO 1
(Nuova misura delle indennità)

L'art. 2  della LR 22-12-1978, n. 80 modificato dall'art. 1 della
LR 29-11-1982, n. 85, è sostituito dal seguente:

   "Ai componenti  effettivi e supplenti del Comitato Regionale e
   delle Sezioni decentrate è attribuita una indennità per ogni
   giornata di seduta nella misura di:
   
   - L. 70.000 al Presidente;
   - L. 50.000 agli altri componenti.
   
   Le indennità  indicate nel  precedente comma  si intendono al
   lordo delle ritenute fiscali.
   
   Alla liquidazione  delle indennità  provvede  mensilmente  la
   Giunta regionale  sulla base  di  un  prospetto  riepilogativo
   delle presenze  compilato e  sottoscritto dal  Segretario  del
   Comitato Regionale di Controllo e delle Sezioni Decentrate".
   
ARTICOLO 2
(Decorrenza nuova misura indennità)

Le disposizioni  di cui all'articolo precedente hanno effetto dal
1 gennaio 1985.

ARTICOLO 3
(Copertura finanziaria)

Al maggiore  onere  derivante  dall'applicazione  della  presente
legge si  provvede con lo stanziamento previsto al capitolo 00180
del bilancio  della Regione per l'esercizio finanziario 1985 e ai
corrispondenti capitoli per gli anni successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 28 gennaio 1985

La presente  legge è  stata approvata dal Consiglio Regionale il
18-1-1985 ed  è stata vistata dal Commissario del Governo il 21-
1-1985.



ENTE REGIONE
CONTROLLI
PERSONALE

