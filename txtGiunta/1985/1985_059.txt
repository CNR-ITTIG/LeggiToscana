Norme per  il riassetto  del Consorzio Zona Industriale Apuana ai
sensi dell'art. 65 del DPR 616/1977.

Il Consiglio Regionale ha approvato il 27-3-1985
Il Commissario del Governo ha apposto il visto il 2-5-1985
Il Presidente  della Giunta  Regionale promulga la seguente legge
regionale:

ARTICOLO 1

Il Consorzio  per  la  Zona  Industriale  Apuana,  istituito  con
decreto legislativo del Capo Provvisorio dello Stato del 3/4/1947
n.  372   e  successive   modificazioni,  nel   suo  assetto,  è
disciplinato dalla  presente  legge,  conformemente  al  disposto
dell'art. 65 del DPR 24/7/1977, n. 616.

ARTICOLO 2

1. Il  Consorzio è  costituito dai  Comuni  di  Massa,  Carrara,
Montignoso, Aulla, Villafranca Lunigiana, Filattiera, Pontremoli,
Fivizzano, Seravezza,  Pietrasanta, Stazzema, Camaiore, Forte dei
Marmi,  Bagnone,  Licciana  Nardi,  Casola  in  Lunigiana,  dalla
Provincia di  Massa Carrara, dalla Camera di Commercio, Industria
e Agricoltura di Massa Carrara.

2. Al Consorzio possono aderire altri enti locali, enti pubblici,
economici, società  a partecipazione  pubblica secondo  le norme
stabilite dallo Statuto dello stesso Consorzio.

ARTICOLO 3

Sono organi del Consorzio:

1) l'Assemblea;
2) il Presidente
3) il Consiglio di Amministrazione;
4) il Collegio dei Revisori dei Conti.

ARTICOLO 4

L'Assemblea del Consorzio è composta:

- n.  3 membri  nominati da  ciascun  Comune  facente  parte  del
  Consorzio con  popolazione superiore  a 50.000 abitanti, di cui
  uno in rappresentanza delle minoranze;
- n.  2 membri  nominati da  ciascun  Comune  facente  parte  del
  Consorzio  con   popolazione  superiore  a  10.000  abitanti  e
  inferiore a 50.000 abitanti, di cui uno in rappresentanza delle
  minoranze;
- n.  1 membro  nominato da  ciascun  Comune  facente  parte  del
  Consorzio con popolazione inferiore a 10.000 abitanti;
- n.  3 membri nominati dall'Amministrazione provinciale di Massa
  Carrara, di cui uno in rappresentanza delle minoranze;
- n.  2 membri  nominati dalla  Camera di  Commercio,  Industria,
  Artigianato e Agricoltura della Provincia di Massa Carrara;
- n.  3  membri  designati  dalle  organizzazioni  sindacali  dei
  lavoratori più rappresentative;
- n. 2 membri designati dall'Associazione degli Industriali della
  Provincia di Massa Carrara;
- n.  2 membri designati dalle Associazioni degli Artigiani della
  Provincia di Massa Carrara.

I soggetti  aderenti al  Consorzio in  base all'art.  2, comma 2,
avranno una  rappresentanza nell'Assemblea  di un membro ciascuno
gli enti  pubblici  economici  e  le  società  a  partecipazione
pubblica e una rappresentanza pari a quella indicata nel presente
articolo gli altri soggetti.

I componenti  dell'Assemblea durano  in carica  5 anni  e possono
essere confermati.

ARTICOLO 5

L'Assemblea elegge nel suo seno, con le modalità stabilite dallo
Statuto, il Presidente del Consorzio.

Il Presidente  ha la  rappresentanza  del  Consorzio,  esegue  le
deliberazioni dell'assemblea e del Consiglio di Amministrazione e
svolge le funzioni ad esso attribuite dallo Statuto.

Il Presidente  del Consorzio è eletto per 5 anni, il suo mandato
scade con il rinnovo dell'Assemblea e e può essere rieletto solo
per un altro quinquennio.

In caso  di assenza o impedimento del Presidente, le sue funzioni
sono esercitate  dal membro più anziano di età fra i componenti
il Consiglio di Amministrazione.

ARTICOLO 6

Il Consiglio  di Amministrazione del Consorzio è composto, oltre
che dal  Presidente, che  lo presiede,  da n.  10  membri  eletti
dall'Assemblea, dei  quali almeno un membro in rappresentanza del
Comune di  Massa e  almeno un membro in rappresentanza del Comune
di Carrara.

Il Consiglio  di Amministrazione  rimane in  carica per  5 anni e
comunque continua  a svolgere  le sue funzioni fino alla elezione
del nuovo  Consiglio.  Lo  Statuto  del  Consorzio  determina  le
modalità  di   sostituzione  dei   componenti  il  Consiglio  di
Amministrazione che  eventualmente si  rendessero necessarie  nel
corso del quinquennio.

ARTICOLO 7

Il Collegio  dei Revisori  dei Conti  è  composto  di  3  membri
effettivi e  2 supplenti  nominati dal  Consiglio  regionale.  Il
Collegio rimane  in carica  per 5  anni e  continua a svolgere le
funzioni sino alla nomina del nuovo.

ARTICOLO 8

Entro 120  giorni dalla  costituzione degli  organi  indicati  al
precedente art.  5, l'Assemblea  del Consorzio approva lo Statuto
che  dovrà  in  particolare  contenere  le  norme  organizzative
interne  per   l'esercizio   delle   funzioni,   norme   relative
all'ordinamento del personale, all'amministrazione e contabilità
ed ogni  altra attività amministrativa propria del Consorzio. Lo
Statuto dovrà  inoltre prevedere  le modalità per consentire ai
soggetti indicati  al precedente  art. 2,  comma 2, di aderire al
Consorzio o  di recedere  dallo stesso. Per lo stato giuridico ed
economico del  personale del Consorzio l'assemblea fa riferimento
alla normativa per gli enti locali.

Lo Statuto  del Consorzio  e  le  eventuali  modifiche  approvate
dall'Assemblea sono  inviate, tramite la Giunta, all'approvazione
del Consiglio regionale.

ARTICOLO 9

Il bilancio  di previsione,  il conto  consuntivo,  il  programma
annuale di  attività e  la pianta  organica  del  personale  del
Consorzio, approvati  dall'Assemblea  sono  inviati,  tramite  la
Giunta, al Consiglio regionale per l'approvazione.

Il controllo  di legittimità  sugli  altri  atti  amministrativi
degli organi  collegiali del Consorzio è esercitato dalla Giunta
regionale.

ARTICOLO 10

Per quanto  riguarda il  territorio di  competenza del  Consorzio
Zona Industriale  Apuana resta  ferma la  delega ai  Comuni delle
funzioni amministrative relative alle espropriazioni per pubblica
utilità disposte con LR 13/8/1984, n. 50.

Nell'esercizio delle  proprie competenze  il Consorzio propone ai
Comuni gli eventuali provvedimenti espropriativi.

ARTICOLO 11

Le funzioni  in materia urbanistica già esercitate dal Consorzio
Zona Industriale  Apuana, sono  demandate ai  Comuni  interessati
ciascuno  per   la   parte   compresa   nel   rispettivo   ambito
territoriale.

Prima di  apportare qualunque variante allo strumento urbanistico
interessante  il   territorio  del   Consorzio  stesso  i  Comuni
richiedono il  parere dell'Assemblea  del Consorzio.  Tale parere
obbligatorio non  è vincolante  e si  dà per  acquisto  se  non
interviene entro 60 giorni dalla richiesta.

ARTICOLO 12

Alle spese di funzionamento il Consorzio provvede con:

a) contributo annuo a carico dei soggetti aderenti al Consorzio;
b) contributo  annuo  a  carico  di  ogni  impresa  operante  nel
   perimetro  della   zona  Industriale   Apuana  e   nelle  aree
   industriali dei comuni consorziati.

Lè  entità   dei  contributi  annui  è  determinata  con  atto
dell'Assemblea del Consorzio.

ARTICOLO 13

Restano in  vigore tutte  le  disposizioni  che  disciplinano  il
consorzio Zona  Industriale Apuana  che non  contrastano  con  la
presente legge.

ARTICOLO 14

Entro 120  giorni dall'entrata in vigore della presente legge, il
Consiglio di  amministrazione attualmente  in carica promuove gli
adempimenti necessari  per la  ricostituzione  degli  organi  del
Consorzio Zona Industriale Apuana secondo le norme della presente
legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 maggio 1985

La presente  legge è  stata approvata dal Consiglio Regionale il
27-3-1985 ed è stata vistata dal Commissario del Governo il 2-5-
1985.



ORGANIZZAZIONI
SVILUPPO ECONOMICO
ORDINAMENTO

