Modifica dei  termini di  presentazione,  limitatamente  all'anno
1985, delle  domande di  cui alla LR 31/10/1983, n. 71 in materia
di attività culturali, beni culturali ed educazione permanente.

Il Consiglio Regionale ha approvato il 15-10-1985
Il Commissario del Governo ha apposto il visto il 20-11-1985
Il Presidente  della Giunta  Regionale promulga la seguente legge
regionale:

ARTICOLO UNICO
(Modifica dei termini di cui alla LR 31/10/1983 n. 71)

1. Le  domande di contributo relative al piano per gli interventi
finanziari, di  cui all'art.  2 della  LR 31/10/1983, n. 71, sono
presentante, limitatamente  all'anno  1985,  entro  dieci  giorni
dall'entrata in vigore della presente legge.

2. Le  domande di  cui all'art. 3 della LR 31 ottobre 1983, n. 71
sono presentate  entro trenta giorni dall'entrata in vigore della
presente legge.

3. Le  domande di  cui all'art. 4 della LR 31 ottobre 1983, n. 71
sono presentate  entro sessanta  giorni  dall'entrata  in  vigore
della presente legge.

4. La  Giunta regionale  presenta il  piano di cui all'articolo 5
della LR 31 ottobre 1983, n. 71 entro novanta giorni dall'entrata
in vigore della presente legge.

5. Le  domande di contributo relative al piano per gli interventi
finanziari  presentate  successivamente  alla  data  di  scadenza
prevista dalla stessa legge possono non essere ripresentante.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 21 novembre 1985.

La presente  legge è  stata approvata dal Consiglio Regionale il
15-10-1985 ed è stata vistata dal Commissario del Governo il 20-
11-1985.



CULTURA
SISTEMA EDUCATIVO

