Interventi finanziari in favore del Comune di Carrara finalizzati
al sostegno delle attività marmifere.

Il Consiglio Regionale ha approvato il 12-3-1985
Il Commissario del Governo ha apposto il visto il 15-4-1985
Il Presidente  della Giunta  Regionale promulga la seguente legge
regionale:

ARTICOLO 1

1.  E'   autorizzata  nel   triennio  1985/87   la  spesa  di  L.
2.000.000.000 per  assegnare  al  Comune  di  Carrara  contributi
finalizzati ad  agevolare e  sviluppare gli interventi a sostegno
delle attività  marmifere ivi  compresa  la  sottoscrizione,  da
parte dello  stesso Comune,  di quota  parte del capitale sociale
della Internazionale Marmi e Macchine spa di Carrara a seguito di
aumento del medesimo.

2. Il  contributo triennale  di L.  2.000.000.000 è assegnato al
Comune di  Carrara in  quote di  Lire 650.000.000  nel  1985,  L.
650.000.000 nel 1986 e L. 700.000.000 nel 1987.

3. All'erogazione  della prima quota provvede la Giunta Regionale
previa presentazione  da parte del Comune di Carrara di specifico
programma di  intervento a  sostegno delle  attività  marmifere.
L'erogazione   delle   restanti   quote   è   subordinata   alla
presentazione  di   rendiconto  delle   spese  effettuate  e  dei
risultati conseguiti con il contributo regionale.

ARTICOLO 2

1. La  presente legge a pluriennalità determinata per un importo
complessivo di spesa di L. 2.000.000.000 è finanziata per l'anno
1985 con  una dotazione  di  L.  650.000.000  costituita  con  la
seguente  variazione   di  bilancio  da  apportarsi  per  analogo
importo, competenza e cassa, allo stato di previsione delle spese
del bilancio 1985:

Spesa in diminuzione

Cap. 50060
   Fondo globale per il finanziamento di spese
   per ulteriori  programmi di sviluppo (spese
   di investimento)                                L. 650.000.000
   
Spesa di nuova istituzione
Cap. 22040
   Contributo al Comune di Carrara finalizzato
   ad interventi  a sostegno  delle  attività
   marmifere, ivi  compresa la  sottoscrizione
   di quota  parte del  capitale sociale della
   Internazionale  Marmi  e  Macchine  spa  di
   Carrara (LR 23/4/1985 n. 39)                    L. 650.000.000
   
Alla copertura finanziaria della spesa di Lire 650.000.000 per il
1986 e  L. 700.000.000  per il  1987  si  provvede  per  il  1986
mediante i  fondi iscritti,  ai  fini  del  bilancio  pluriennale
1985/1987 al  programma 2.2.5  (codice (2.2-B),  e  per  il  1987
mediante i  fondi iscritti,  ai  fini  del  bilancio  pluriennale
1985/1987,  al   programma  2.2.5  (codice  2.2-B)  quanto  a  L.
650.000.000 e  alla voce  oneri non  ripartibili  (codice  2.2-B)
quanto a L. 50.000.000.

Con legge  di bilancio si provvederà per gli anni 1986 e 1987 ad
iscrivere detti  fondi sul  capitolo corrispondente al cap. 22040
del bilancio di previsione

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 23 aprile 1985

La presente legge è stata approvata dal Consiglio Regionale il
12-3-1985 ed è stata vistata dal Commissario del Governo il 15-
4-1985.



ATTIVITA' ESTRATTIVE

