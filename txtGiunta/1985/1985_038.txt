Modifica della  Legge Regionale 25 giugno 1981, n. 54 concernente
disciplina dell'attività contrattuale della regione.

Il Consiglio Regionale ha approvato il 5-3-1985
Il Commissario del Governo ha apposto il visto il 9-4-1985
Il Presidente  della Giunta  Regionale promulga la seguente legge
regionale:

ARTICOLO 1

All'art. 2  della legge regionale 25-6-1981, n. 54 è aggiunto il
seguente comma:

   "Nelle gare  pubbliche, le  funzioni  di  presidente  di  gara
   possono essere  delegate dal  Presidente della  Giunta o ad un
   Componente  della  Giunta  medesima  o  ad  un  Dirigente  del
   Dipartimento Finanze e Bilancio".
   
ARTICOLO 2

Il primo  comma dell'art.  9 della  legge regionale 25-6-1981, n.
54, è sostituito dal seguente:

   "Con  la   deliberazione  di   autorizzazione  della   singola
   iniziativa  di  spesa  o  di  indizione  di  gara,  la  Giunta
   regionale designa come responsabile del contratto un dirigente
   del servizio o del dipartimento proponente.
   
   Il responsabile  procede alla  firma del  relativo contratto o
   convenzione, salvo  che  la  deliberazione  che  autorizza  la
   stipula demandi tale compito al Presidente della Giunta, ed è
   incaricato  di   assicurare   il   puntuale   rispetto   degli
   adempimenti e la massima speditezza dei tempi procedurali, sia
   nella  fase   di  formazione   del  contratto  sia  in  quella
   successiva di esecuzione, sia alla definitiva conclusione".
   
ARTICOLO 3

Il sesto  comma dell'art.  9 della  legge regionale 25-6-1981, n.
54, è sostituito dal seguente:

   "Per i contratti relativi a beni e servizi di cui alla LR 7-4-
   1978, n.  23, il responsabile del contratto e il suo sostituto
   in caso  di assenza  sono nominati,  con  deliberazione  della
   Giunta,  tra   i  dirigenti   del  servizio   competente.   Il
   responsabile procede  alla firma  dei contratti ed è tenuto a
   presentare, alla  fine  di  ogni  esercizio  finanziario,  una
   dettagliata  relazione   contenente  l'indicazione  dei  tempi
   impiegati nelle  forniture di  maggiore rilevanza,  uno studio
   dei costi  sostenuti in rapporto alle situazioni settoriali di
   mercato, nonchè  una  proposta  complessiva  di  piano  degli
   approvvigionamenti per l'anno successivo".
   
ARTICOLO 4

Il terzo  comma dell'art.  10 della legge regionale 25-6-1981, n.
54, è soppresso.

ARTICOLO 5

All'art. 5  della LR  25 giugno  1981, n. 54 dopo il comma 1 sono
aggiunti i seguenti:

   "La pubblicazione,  quando l'importo  dei lavori posti in gara
   non raggiunge  i 500  milioni di  lire, viene  effettuata  nel
   Bollettino Ufficiale  della Regione  Toscana ed  in almeno  un
   quotidiano a diffusione regionale.
   
   Qualora sussistono  motivi di  necessità  e  di  urgenza,  la
   pubblicazione relativa a gare il cui importo non sia superiore
   ad un  milioni di ECU, come valutato ai fini dell'applicazione
   dell'art. 1, primo comma, della legge 8 agosto 1977, n. 584, e
   non inferiore  a  500  milioni,  può  essere  effettuata  nel
   Bollettino Ufficiale  della Regione  Toscana ed  in almeno due
   quotidiani a diffusione regionale.
   
   Per le  forniture è  comunque sempre  seguita la procedura di
   pubblicità di cui al comma 1 del presente articolo.
   
   Non si  fa luogo  a pubblicazione quando questa possa apparire
   in contrasto con le finalità per le quali i lavori si debbano
   eseguire."
   
ARTICOLO 6

All'art. 13 è aggiunto il seguente ultimo comma:

   "Il provvedimento  di autorizzazione  a  gara  può  prevedere
   l'esonero per  le ditte  dalla  presentazione  della  cauzione
   provvisoria".
   
ARTICOLO 7

All'art. 14 il punto c) del comma 1 è sostituito da:

   "c) prestazione  di specifica fidejussione bancaria o di altri
   istituti ed  aziende autorizzati, ivi comprese le compagnie di
   assicurazione regolarmente autorizzate".
   
ARTICOLO 8

All'art.  20   aggiungere  l'espressione  finale:  "e  successive
modificazioni".

ARTICOLO 9

Nell'art. 21  l'espressione "1000  milioni di lire" è sostituita
con "1 milione di ECU".

Alla fine dei commi 1 e 2 è aggiunta l'espressione "e successive
modificazioni ed integrazioni".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 15 aprile 1985

La presente  legge è  stata approvata dal Consiglio Regionale il
5-3-1985 ed  è stata vistata dal Commissario del Governo il 9-4-
1985.



CONTABILITA' CONTRATTI

