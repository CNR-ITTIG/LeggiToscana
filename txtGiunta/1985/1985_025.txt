Modifica art.  2 LR  42/78: Nuove  determinazioni  indennità  di
carica,  gettoni   di  presenza  e  indennità  di  missione  dei
componenti gli organi di amministrazione e di controllo Etsaf.

Il Consiglio Regionale ha approvato il 29-1-1985
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 2 della LR 4 luglio 1978, n. 42 è così sostituito:

   "Al Presidente ed ai Vice presidenti, ai revisori dei conti ed
   ai componenti  la Giunta esecutiva è dovuta una indennità di
   carica così determinata:
   
   - Presidente dell'Ente:                  L. 1.600.000 mensili;
   - Vice Presidente dell'Ente:             L. 1.300.000 mensili;
   - Presidente del Collegio dei Revisori:  L. 3.000.000 annuali;
   - Membri effettivi del Collegio
     dei Revisori:                          L. 2.000.000 annuali;
   - Membri supplenti del Collegio
     dei Revisori:                          L. 1.000.000 annuale;
   - Componenti la Giunta esecutiva:        L.   700.000 mensili.
   
   Ai membri  componenti  gli  organi  di  amministrazione  e  di
   controllo è  dovuto un  gettone di  presenza di L. 50.000 per
   ogni giornata  di seduta  dell'organo, qualunque sia il numero
   delle sedute  tenute nella  stessa giornata;   ad  essi spetta
   inoltre il  rimborso delle  spese di viaggio quando si rechino
   alle sedute degli organi dell'Ente pari ad un quinto del costo
   di un  litro di  benzina super  a Km.,  determinato sulla base
   della  distanza   del  Comune  di  residenza  da  quello  sede
   dell'Ente.
   
   Ai membri  della  Giunta  esecutiva,  residenti  in  località
   diversa da  quella dell'Ente,  spetta il  rimborso delle spese
   per i  pasti, debitamente  documentate, nonchè delle spese di
   viaggio con  le stesse  modalità di  cui al comma precedente,
   quando, in ragione del loro ufficio, si rechino presso la sede
   dell'Ente.
   
   Identico rimborso  spetta ai  membri consiglieri  residenti in
   località diversa  da quella sede dell'Ente, quando si rechino
   alle sedute dell'organo cui appartengono.
   
   Ai componenti  gli organi  di cui  ai commi precedenti che, in
   ragione del  loro ufficio e della loro funzioni, si rechino in
   località  diversa   da  quella   sede  dell'Ente,  è  dovuta
   l'indennità di missione di cui alla LR 19/1/1979, n. 3, nella
   misura ivi determinata ai sensi dell'art. 6.
   
   Le indennità  ed i  rimborsi di cui sopra sono al lordo delle
   ritenute fiscali e decorrono dal 1 gennaio 1985."

La presente  legge è  pubblicata sul  Bollettino  Ufficiale.  E'
fatto obbligo  a chiunque  spetti di osservarla e farla osservare
come legge della Regione Toscana.

Firenze, 11 marzo 1985

La presente  legge è  stata approvata dal Consiglio Regionale il
29-1-1985 e  viene promulgata  ai sensi  e per  gli  effetti  del
combinato disposto  dall'art. 127  della Costituzione e dall'art.
27 dello Statuto.



ORGANIZZAZIONI
AGRICOLTURA
PERSONALE

