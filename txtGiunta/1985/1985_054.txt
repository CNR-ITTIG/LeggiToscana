Modifica della  LR 17  marzo 1978, n. 18 concernente attribuzione
ad uffici regionali dei compiti e funzioni di cui al RD 2669/37 e
previsione delega  funzioni  amministrative  ai  dirigenti  degli
uffici del Genio Civile.

Il Consiglio Regionale ha approvato il 27-3-1985
Il Commissario del Governo ha apposto il visto il 2-5-1985
Il Presidente  della Giunta  Regionale promulga la seguente legge
regionale:

ARTICOLO 1

Il primo comma dell'articolo unico della legge regionale 17 marzo
1978, n.  18 concernente  attribuzioni ad  uffici  regionali  dei
compiti e  delle funzioni  di cui  al RD  9/12/1937, n.  2669, è
così sostituito:

   "I compiti e le funzioni attribuite dal RD 9 dicembre 1937, n.
   2669 " Regolamento sulla tutela di opere idrauliche di prima e
   seconda categoria  e delle  opere di  bonifica"  e  successive
   modificazioni, all'ingegnere  capo ed  agli uffici  del  Genio
   Civile, per  quanto trasferite  alla competenza  regionale per
   effetto dell'art.  89 del  DPR 24/7/1977, n. 616 e del decreto
   del Presidente  del Consiglio  dei Ministri  22 dicembre 1977,
   relativo alla delimitazione dei bacini idrografici a carattere
   interregionale, sono svolti in via transitoria rispettivamente
   dagli ingegneri  dirigenti gli  uffici del  Genio Civile e dal
   relativo personale".
   
ARTICOLO 2

La Giunta regionale può delegare ai dirigenti responsabili degli
uffici del Genio Civile l'esercizio di funzioni amministrative di
polizia idraulica.

La delega  ai predetti  dirigenti può  essere  attribuita  dalla
Giunta regionale anche per l'esercizio di funzioni amministrative
riguardanti la  protezione delle  sorgenti di  acque minerali del
bacino idrologico  di Montecatini  Terme, di  cui alla  legge  22
giugno 1913,  n. 702  e al  relativo regolamento  d'attuazione  8
aprile 1920, n. 668 e la protezione igienica della fonte S. Elena
in Chianciano  di cui  ai decreti  del Ministro  della Sanità  1
Luglio 1927 e 9 luglio 1968.

Le funzioni  amministrative  delegate  ai  sensi  dei  precedenti
comma, saranno esercitate dai dirigenti responsabili degli Uffici
del Genio Civile secondo direttive vincolanti.

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 7 maggio 1985

La presente  legge è  stata approvata dal Consiglio Regionale il
27-3-1985 ed è stata vistata dal Commissario del Governo il 2-5-
1985.



ASSETTO IDROGEOLOGICO
ATTRIBUZIONI DELEGHE
PERSONALE

