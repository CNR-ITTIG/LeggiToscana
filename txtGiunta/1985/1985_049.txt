Ordinamento degli  uffici e del personale dell'Istituto Regionale
per la  Programmazione Economica della Toscana (IRPET). Modifiche
e integrazioni alla LR 29/5/1980, n. 74.

Il Consiglio Regionale ha approvato il 20-3-1985
Il Commissario del Governo ha apposto il visto il 24-4-1985
Il Presidente  della Giunta  Regionale promulga la seguente legge
regionale:

ARTICOLO 1
(Finalità della legge)

Ai fini  dell'applicazione  al  personale  dell'IRPET  del  terzo
accordo contrattuale  nazionale per  il personale delle Regioni a
statuto ordinario  sono introdotte le seguenti variazioni alla LR
29 maggio 1980, n. 74.

Per quanto non espressamente previsto dalla LR 29 maggio 1980, n.
74 e  dalla presente  legge, si applicano al personale dell'IRPET
le norme relative allo stato giuridico ed economico del personale
della  Regione   Toscana,  intendendosi  sostituiti  agli  organi
regionali i competenti organi dell'Istituto.

ARTICOLO 2

Il terzo  comma dell'art.  1 della  LR 29  maggio 1980,  n. 74 è
sostituito dai seguenti:

   "Le  strutture   organizzative  di  secondo  grado,  alla  cui
   eventuale  revisione   si  provvede   con   legge   regionale,
   corrispondono ai  posti della  seconda qualifica  dirigenziale
   indicati   al   successivo   art.   5,   e   sono   costituite
   rispettivamente  per   lo  svolgimento   delle   funzioni   di
   segreteria amministrativa  degli organi  di istituto  e per lo
   svolgimento delle funzioni di ricerca.
   
   Si  applicano   alla  struttura  dell'IRPET  i  criteri  e  le
   procedure  previsti   dalle   norme   sull'ordinamento   della
   struttura operativa  regionale (LR  6 settembre  1973, n.  55,
   modificata dalla  LR 24 aprile 1984, n. 23) relativamente alle
   conferenze periodiche  del personale,  l'articolazione interna
   delle  unità   operative,  i  gruppi  di  lavoro,  in  quanto
   compatibili con  l'ordinamento dell'Istituto  ed  intendendosi
   sostituiti  agli   organi  regionali   i   competenti   organi
   dell'ente."
   
ARTICOLO 3

L'articolo 2  della LR  29 maggio  1980, n.  74 è sostituito dal
seguente:

   "Art. 2
   (Dotazione organica)
   
   Il personale  dell'IRPET è  inquadrato nel  ruolo  unico  del
   personale dell'Istituto,  la  cui  dotazione  organica  è  la
   seguente:
   
   II qualifica dirigenziale      n.  4
   I qualifica dirigenziale       n. 17
   VIII qualifica                 n.  3
   VII qualifica                  n.  7
   VI qualifica                   n. 12
   IV qualifica                   n.  3
   Totale                         n. 46"
   
ARTICOLO 4

L'art. 5  della LR  29 maggio  1980,  n.  74  è  sostituito  dal
seguente:

   "Art. 5
   (Profili professionali)
   
   Nell'ambito della  declaratoria professionale delle qualifiche
   funzionali, disciplinata  dagli articoli  dal  3  al  9/octies
   della LR  6 settembre 1973, n. 54 modificati dall'art. 4 della
   LR 24  aprile 1984,  n. 22  sono previsti  i seguenti  profili
   professionali, il  cui  contenuto  è  indicato  nell'allegata
   tabella A."
   
TABELLA RISTRUTTURATA

Accanto alla  qualifica funzionale vengono indicati di seguito il
profilo professionale e i relativi posti:

QUALIFICA FUNZIONALE   PROFILO                              POSTI
-----------------------------------------------------------------
2a dirigenziale        segretario                               1
                       dirigente di ricerca                     3
1a dirigenziale        ricercatore qualificato                 17
VIII                   assistente di ricerca                    3
VII                    aiuto di ricerca                         7
VI                     collaboratore di ricerca                12
IV                     esecutore                                3

ARTICOLO 5

Il primo  comma dell'art.  15 della  LR 29  maggio 1980, n. 74 è
sostituito dai seguenti:

   "1.  Si   applicano   al   personale   dell'IRPET   le   norme
   dell'ordinamento  del   personale  regionale   relative   alle
   mobilità  ed  i  trasferimenti,  in  quanto  compatibili  con
   l'ordinamento dell'istituto, e fatte salve le opportune intese
   con gli organi dell'Ente.
   
   La  Giunta   regionale,   d'intesa   con   il   Consiglio   di
   Amministrazione dell'Istituto  e con il dipendente interessato
   può  disporre   il  trasferimento   di  personale  dal  ruolo
   dell'IRPET   al    ruolo   unico   regionale,   a   condizione
   dell'esistenza nell'organico  regionale di posto vacante della
   corrispondente qualifica".
   
NORME TRANSITORIE E FINALI

ARTICOLO 6
(Norme di primo inquadramento)

Il personale dell'IRPET è collocato con decorrenza dal 1/1/1983,
o dalla  data di  inquadramento se  successiva, nelle  qualifiche
funzionali e profili professionali secondo la seguente tabella di
corrispondenza:

LIVELLO      MANSIONE                   QF        PROFILO
FUNZIONALE                                        PROFESSIONALE
-----------------------------------------------------------------
I            Inserviente                I         addetto alle
                                                  pulizie
II           commesso                   II        ausiliario
III          agente                     III       operatore
IV           stenodatt./applicato       IV        esecutore
-            -                          V         collaboratore
                                                  professionale
V            collaboratore              VI        collaboratore
                                                  di ricerca
VI           aiuto di ricerca           VII       aiuto di
                                                  ricerca
VII          ricercatore                VIII      assistenza
                                                  di ricerca
VIII         segretario esperto di
             ricerca                              1a QD
             oppure                               2a QD

Nella fase  di prima  attuazione, sono inquadrati automaticamente
nella prima qualifica dirigenziale tutti i dipendenti inquadrati,
alla data  di entrata  in vigore  della presente legge, nell'VIII
livello funzionale di cui alla legge regionale 17 agosto 1979, n.
38.

NORME TRANSITORIE E FINALI

ARTICOLO 7
(Accesso alla seconda qualifica dirigenziale)

Nella fase  di prima  attuazione della  presente  legge  i  posti
disponibili della seconda qualifica dirigenziale saranno coperti,
mediante selezioni,  con le  modalità ed  i criteri indicati nei
successivi articoli 8, 9, 10, 11.

Gli  effetti  giuridici  ed  economici  dell'inquadramento  nella
seconda  qualifica   dirigenziale,  decorrono   dalla   data   di
conferimento delle relative funzioni.

Fino alla  nomina dei  dirigenti della 2a qualifica dirigenziale,
da effettuarsi  entro un  anno dalla pubblicazione della presente
legge, i  coordinatori previsti dalla legge regionale 6 settembre
1973,  n.   55  e   successive  modificazioni,   percepiscono  le
indennità  di   coordinamento  nella   misura  stabilita   dalla
normativa vigente al 31/12/1982.

ARTICOLO 8
(Articolazione delle selezioni)

Le selezioni  per la  copertura dei posti della seconda qualifica
dirigenziale  sono  articolate  per  posti  di  segretario  e  di
dirigente di ricerca.

Alle selezioni è ammesso a partecipare il personale che, essendo
inquadrato nell'ottavo  livello funzionale  di  cui  alla  LR  17
agosto 1979,  n. 38, ha titolo all'inquadramento automatico nella
prima qualifica  dirigenziale, a  norma  del  secondo  comma  del
precedente art. 6.

ARTICOLO 9
(Modalità di partecipazione)

I candidati  che  intendono  partecipare  alle  selezioni  devono
presentare, nel termine di quindici giorni dall'entrata in vigore
della  presente   legge,  apposita   domanda   mediante   lettera
raccomandata AR indirizzata al Presidente dell'IRPET.

La domanda  deve essere corredata da un curriculum professionale,
redatto dal  candidato sotto la propria responsabilità su modulo
corrispondente  all'allegato  C  della  LR  23/1984,  che  verrà
appositamente  distribuito   a  cura  dell'IRPET.  Il  candidato,
utilizzando   esclusivamente   gli   appositi   spazi,   illustra
l'attività svolta  presso l'ente di provenienza e presso l'IRPET
fino alla  data di  entrata in  vigore della  presente  legge  in
carriere non inferiori alla direttiva o equiparate.

Alla domanda  deve  inoltre  essere  allegata  la  documentazione
relativa ai titoli indicati al punto A. 2 del successivo art. 10,
nonchè quella  relativa ai  servizi prestati  in altre pubbliche
amministrazioni o  Istituti di  ricerca, ove  non esistente  agli
atti d'ufficio.

La  predetta   documentazione  è  valutabile  esclusivamente  se
rilasciata  dalle   competenti  amministrazioni,   università  e
istituti e società scientifiche.

Le firme  in calce  alla domanda  ed il  curriculum devono essere
autenticate nei modi di legge.

ARTICOLO 10
(Elementi di valutazione)

Gli elementi  di valutazione  per la formazione delle graduatorie
in  sede   di  primo   inquadramento  nella   seconda   qualifica
dirigenziale sono i seguenti:

A) Titoli fino ad un massimo di 55 punti.

A. 1) Titoli di servizio: fino ad un massimo di 30 punti;
      - presso  l'IRPET: servizio  di ruolo  nell'VIII livello  o
        nella VII  fascia del ruolo unico, o nella corrispondente
        posizione pregressa: punti 2 per anno;
      - presso  l'Istituto   di   ricerca per  la  programmazione
        economica della Toscana: servizio in attività di ricerca
        o assimilate  al posto  oggetto di selezione: punti 2 per
        anno.
      
A. 2) Titoli di studio e professionali (valutabili una sola volta
      per ciascuna specie di titolo):

      - fino ad un massimo di 25 punti;
      - laurea: 15 punti;
      - frequenza  a corsi  di qualificazione  post laurea (della
        durata minima di 6 mesi): 3 punti;
      - incarichi  di docenza  in centri scientifici o di livello
        universitario fino ad un massimo di un ann: 2 punti;
      - ammissione  a società   scientifiche  per cooptazione: 2
        punti;
      - esperienze  di ricerca  in istituti  di ricerca  esteri o
        universitari   svolte    nell'ambito   di    accordi   di
        cooperazione  e   convenzioni  formali  dell'istituto:  3
        punti;
      - diploma  universitario (non  cumulabile con la laurea): 5
        punti;
      
B) Svolgimento funzioni: fino ad un massimo di 45 punti.

B. 1) Incarico in atto della funzione di coordinamento: 3 punti.

B. 2) Svolgimento pregresso di funzioni (fino ad un massimo di 12
      punti): presso l'IRPET: attribuzione formale della funzione
      di coordinamento;   incarico  pregresso di  responsabile di
      area o segretario (per ogni anno): 1,20 punti;

      - presso   l'Istituto  di   ricerca per  la  programmazione
        economica della Toscana: incarico formale di responsabile
        di servizio per ogni anno: 0,60 punti.
      
B. 3)  Attività   svolta e  attitudine  allo  svolgimento  delle
      funzioni proprie  della qualifica: fino ad un massimo di 30
      punti.

Le frazioni  di anno sono valutate a trimestri interi, a ciascuno
dei quali  è attribuito un punteggio pari ad un quarto di quello
annuo. Non  sono valutate  le frazioni  di anno  inferiori a  tre
mesi.

ARTICOLO 11
(Formazione e utilizzo delle graduatorie)

Le graduatorie  sono  approvate  distintamente  per  i  posti  di
segretario  e   dirigente  di   ricerca,  con  deliberazione  del
Consiglio d'Amministrazione.

Ai fini  dell'accertamento e  valutazione  di  cui  al  punto  B3
dell'articolo precedente, il Consiglio di Amministrazione esamina
il curriculum  presentato dal candidato, effettuando le opportune
verifiche d'ufficio.

Il Consiglio di Amministrazione, sentito il Direttore, valuta gli
elementi di  cui al  punto B.  3 dell'articolo precedente tenendo
complessivamente conto:

a) per  il posto  di segretario:  dei criteri  indicati al quarto
   comma dell'art. 32 della LR 22/1984;
b) per i posti di dirigente di ricerca: dell'attività di ricerca
   svolta  e   attestata  da  contributi  scritti  presentati  in
   conferenze  scientifiche   o  da  pubblicazioni  di  carattere
   scientifico  nonchè  dell'attività  svolta  nell'ambito  dei
   gruppi di  lavoro con  dipartimenti regionali e prestazioni di
   consulenza e  collaborazione ad  organi  della  Regione,  enti
   locali e  loro Associazioni,  partecipazione a  commissioni di
   studio e gruppi di lavoro nazionali e interregionali.

Il  Consiglio   di  Amministrazione   con  propria  deliberazione
provvede, sulla  base delle  graduatorie,  all'inquadramento  nei
posti della  seconda qualifica  dirigenziale, ed all'assegnazione
ai corrispondenti posti di struttura.

ARTICOLO 12

Il termine del 31 dicembre 1984 indicato al primo comma dell'art.
36 della  LR  24  aprile  1984  n.  22,  è  protratto,  ai  fini
dell'indicazione dei  concorsi speciali  dell'IRPET, a  sei  mesi
dall'entrata in  vigore della  presente legge,  fermo restando il
possesso alla data del 31 dicembre 1984 dei requisiti prescritti.

Le parole "livello funzionale" e "mansioni oggettive" usate nella
LR 29  maggio 1980,  n. 74 sono rispettivamente sostituite con le
parole  "qualifica   funzionale"   e   "profili   professionali",
nell'osservanza  della  tabella  di  corrispondenza  indicata  al
precedente articolo 6.

Il termine del 31 dicembre 1984 indicato al primo comma dell'art.
36 della  LR  24  aprile  1984  n.  22,  è  protratto,  ai  fini
dell'indicazione dei concorsi speciali
dell'IRPET, a  sei mesi  dall'entrata in  vigore  della  presente
legge, fermo  restando il possesso alla data del 31 dicembre 1984
dei requisiti prescritti.

Le parole "livello funzionale" e "mansioni oggettive" usate nella
LR 29  maggio 1980,  n. 74 sono rispettivamente sostituite con le
parole  "qualifica   funzionale"   e   "profili   professionali",
nell'osservanza  della  tabella  di  corrispondenza  indicata  al
precedente articolo 6.

E' abrogato l'art. 4 della LR 29 maggio 1980, n. 74 ed ogni altra
norma di contrasto con la presente legge.

ARTICOLO 13

Gli oneri per le spese di personale dell'IRPET sono imputati agli
appositi capitoli  di bilancio dell'istituto per l'anno 1985, che
presentano la  necessaria  disponibilità,  e  ai  corrispondenti
capitoli degli esercizi successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 maggio 1985.

La presente  legge è  stata approvata dal Consiglio Regionale il
20-3-1985 ed  è stata vistata dal Commissario del Governo il 24-
4-1985.

ALLEGATO
Ordinamento degli uffici e del personale dell'IRPET - Modifiche e
integrazioni alla LR 29-5-1980, n. 74.

TABELLA A

PROFILI PROFESSIONALI

(I titoli  di studio  richiesti per  l'accesso dall'esterno  sono
quelli  previsti   dall'art.  11  della  LR  54-1973,  sostituito
dall'art. 6 della LR 22-1984).

2A QUALIFICA DIRIGENZIALE - SEGRETARIO:

- Il  segretario svolge  le attività previste dalla declaratoria
  della 2qd  nel campo  dell'organizzazione dell'Istituto  e  dei
  suoi servizi,  della  promozione  delle  attività  di  cui  al
  secondo comma  dell'art. 2  della LR  48-74 e dello svolgimento
  delle funzioni  amministrative, finanziarie,  contabili. Svolge
  attività di  consulenza e assistenza agli organi dell'Istituto
  in ordine alle predette materie.

- Interviene,  per la  redazione  degli  atti,  alle  sedute  del
  Consiglio di Amministrazione.

- Nell'ambito  delle sue  competenze collabora  col direttore per
  gli adempimenti  di cui alle lettere b) e c) dell'art. 10 della
  LR 48-74.

- Collabora  altresì con  il  Presidente    e  il  Direttore  al
  mantenimento dei rapporti con gli organi della Regione.

2A QUALIFICA DIRIGENZIALE - DIRIGENTE DI RICERCA:

- Svolge  le attività  previste dalla  declaratoria della  2qd a
  livello  di   responsabilità  della   struttura  operativa   e
  nell'ambito dell'attività di studio e di ricerca;

- Coadiuva il Direttore all'impostazione metodologica delle linee
  di sviluppo  della ricerca,  nella formulazione  dei  programmi
  d'iniziativa  culturale,   nella  promozione   e  gestione  dei
  rapporti di  cooperazione scientifica;   nella  impostazione  e
  nello   svolgimento    dei   rapporti    con   l'attività   di
  programmazione  regionale;  nella  promozione  e  gestione  dei
  rapporti di  collaborazione e  consulenza con gli enti locali e
  le loro  Associazioni, nella  partecipazione a  commissioni  di
  studio e  gruppi  di  lavoro  nazionali  e  interregionali  con
  particolare riferimento al sistema statistico e informativo.

1A QUALIFICA DIRIGENZIALE - RICERCATORE QUALIFICATO:

- Svolge  le attività  previste dalla declaratoria della 1qd per
  compiti di  studio e  di ricerca  diretta alla  formulazione  e
  realizzazione   di   progetti   e   programmi   prevalentemente
  all'interno di  gruppi di lavoro, nei quali può svolgere anche
  attività di coordinamento.

- Partecipa  alla formulazione,  organizzazione  e  realizzazione
  delle attività di iniziativa culturale promosse dall'Istituto.

- Può  comportare la  responsabilità e  direzione di  struttura
  organizzativa  nel   cui  ambito   indirizza  l'attività   del
  personale  assegnato   ed  i   programmi  di  lavoro,  seguendo
  direttamente gli affari di maggiore complessità e rilevanza.

VIII QUALIFICA FUNZIONALE - ASSISTENTE DI RICERCA:

- Svolge  le attività  previste dalla  declaratoria dell'VIII qf
  per compiti  di studio, di ricerca o di elaborazione diretta di
  progetti e  programmi, prevalentemente all'interno di gruppi di
  lavoro.

- Partecipa  all'organizzazione   e  alla  realizzazione    delle
  attività di iniziativa culturale promosse dall'Istituto.

VIII QUALIFICA FUNZIONALE - AIUTO DI RICERCA:

- Svolge  le attività  previste dalla  declaratoria della VII qf
  per compiti  di  assistenza  allo  svolgimento  delle  funzioni
  istituzionali   e    amministrative   e    alla   realizzazione
  dell'attività di  ricerca, con  competenze  specialistiche  ad
  elevato contenuto professionale.

- Partecipa  alla realizzazione  delle  attività  di  iniziativa
  culturale promosse dall'Istituto.

- L'attività  può    comportare    funzioni  di    indirizzo  e
  coordinamento di operatori con qualifiche inferiori.

VI QUALIFICA FUNZIONALE - COLLABORATORE DI RICERCA:

- Svolge le attività previste dalla declaratoria della VI qf per
  compiti di  collaborazione per  lo svolgimento  delle  funzioni
  istituzionali  e   amministrative  e   per   la   realizzazione
  dell'attività di ricerca. Può essere chiamato a svolgere, con
  periodicità e  come operazioni  aggiuntive, anche  funzioni di
  minore complessità.

- L'attività  può comportare  il  coordinamento  del  personale
  addetto sulla base di programmi definiti.

IV QUALIFICA FUNZIONALE: ESECUTORE:

- Svolge  le attività  previste dalla  declaratoria della IV qf,
  per compiti  di  esecuzione  nel  campo  tecnico  e  in  quello
  amministrativo,   esercitate    anche   mediante    l'uso    di
  apparecchiature tecniche di tipo complesso.

ORGANIZZAZIONI
PROGRAMMAZIONE
ORDINAMENTO

