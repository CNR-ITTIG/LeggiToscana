Contributi a  favore delle organizzazioni regionali professionali
dei coltivatori  diretti maggiormente  rappresentative a  livello
nazionale.

Il Consiglio Regionale ha approvato il 5-2-1985
Il Commissario del Governo ha apposto il visto il 11-3-1985
Il Presidente  della Giunta  Regionale promulga la seguente legge
regionale:

ARTICOLO UNICO

La Giunta  regionale è  autorizzata  a  concedere  contributi  a
decorrere  dal   1985  alle   organizzazioni  professionali   dei
coltivatori  diretti   maggiormente  rappresentative   a  livello
nazionale, operanti sull'intero territorio regionale.

I contributi  sono finalizzati  al finanziamento  delle attività
volte  a   promuovere  e   favorire  le   forme  associative,  il
potenziamento dell'impresa  diretto - coltivatrice, la evoluzione
sociale ed economica del settore agricolo.

I contributi  sono concessi alle organizzazioni in base alle loro
strutture ed  al programma  di attività predisposto per gli anni
di richiesta di contributo.

I contributi  sono riconosciuti alle organizzazioni professionali
che dimostrino di possedere i seguenti requisiti:

1. di  aver svolto  assistenza tecnica  ai coltivatori diretti su
   tutto  il   territorio  regionale,  anche  mediante  l'uso  di
   istituti o  enti di  emanazione dell'organizzazione  e di aver
   beneficiato  per  almeno  un  quinquennio,  dei  finanziamenti
   regionali di cui all'art. 3 della LR 22/1973;

2. di  possedere strutture  operative,  con  sedi  ed  uffici,  e
   personale tecnico  assunto a  tempo indeterminato  in tutto il
   territorio regionale con articolazioni provinciali e zonali.

Le organizzazioni  professionali devono  presentare, per il 1985,
richiesta alla  Giunta regionale  entro 30 giorni dall'entrata in
vigore della legge e per gli anni successivi entro il 30 del mese
di gennaio.

Agli oneri  derivanti dall'attuazione  della presente legge si fa
fronte, per il corrente esercizio, con la seguente variazione del
bilancio 1985  da apportarsi, per analogo importo,  agli stati di
previsione della  competenza e  della cassa  della parte spesa e,
per i successivi esercizi, con le rispettive leggi di bilancio:

Spesa in diminuzione:

Cap. 50060
   Fondo globale per il finanziamento di spese
   per ulteriori  programmi di sviluppo (spese
   investimento)                                      200.000.000
   
Spesa di nuova istituzione:

Cap. 20260
   Contributi a  favore  delle  organizzazioni
   regionali  professionali   dei  coltivatori
   diretti  maggiormente   rappresentative   a
   livello nazionale (LR _ del _)                     200.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 18 marzo 1985

La presente  legge è  stata approvata dal Consiglio Regionale il
5-2-1985 ed è stata vistata dal Commissario del Governo il 11-3-
1985.



AGRICOLTURA

