Norme integrative  alla LR  6/9/1973, n. 54 sullo stato giuridico
ed economico  del personale  della  Regione  Toscana  e  alla  LR
22/4/1984, n.  22 concernente  il recepimento  del terzo  accordo
contrattuale nazionale  per il  personale delle regioni a statuto
ordinario.

Il Consiglio Regionale ha approvato il 20-3-1985
Il Commissario del Governo ha apposto il visto il 24-4-1985
Il Presidente  della Giunta  Regionale promulga la seguente legge
regionale:

ARTICOLO 1

Dopo l'art. 27 della LR 6/9/1973, n. 54 è introdotto il seguente

   "Art. 27 bis
   (Sostituzione  temporanea   del  responsabile  di  servizio  -
   Ufficio posizione di ricerca)
   
   In deroga alle disposizioni di cui al precedente articolo, nei
   casi di assenza dei dirigenti della 2a qualifica dirigenziale,
   ove non  sia possibile  affidare la relativa responsabilità a
   personale di pari qualifica, la Giunta regionale, nel rispetto
   dell'art.  62   dello  Statuto,   provvede  alla  sostituzione
   temporanea  con   dipendenti  inquadrati   alla  1a  qualifica
   dirigenziale di  norma  assegnati  alla  stessa  articolazione
   organizzativa.
   
   Qualora l'assenza  sia inferiore  a tre  mesi, la sostituzione
   non dà  luogo ed alcuna variazione del trattamento economico;
   nei  casi   in  cui   l'assenza  esclusa  quella  per  congedo
   ordinario, si  protragga oltre i tre mesi per un periodo anche
   non continuativo  nell'arco dello stesso anno, la sostituzione
   provvisoria dà diritto all'erogazione di un assegno personale
   non pensionabile  commisurato ai  mesi di  effettivo  servizio
   della  funzione,  pari  all'indennità  annuale  di  cui  alla
   lettera b) dell'art. 81, diminuita dell'indennità di cui alla
   lettera c) dello stesso art. 81, se percepita.
   
   Le disposizioni  di cui ai precedenti commi si applicano anche
   in  caso   di  vacanza   di  posti   della  seconda  qualifica
   dirigenziale qualora  siano state  avviate le procedure per la
   copertura degli stessi e fino alla loro conclusione.".
   
ARTICOLO 2

Agli oneri  di spesa  derivanti  dall'attuazione  della  presente
legge si  fa fronte,  per il  1985, con  i fondi  stanziati dalla
legge di  bilancio sui  capitoli 00220,  00290 e  00400 e per gli
esercizi successivi con le relative leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 maggio 1985

La presente  legge è  stata approvata dal Consiglio Regionale il
20-3-1985 ed  è stata vistata dal Commissario del Governo il 24-
4-1985.



ENTE REGIONE
PERSONALE

