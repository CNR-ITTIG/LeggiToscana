Norme urbanistiche integrative: norme transitorie.

Il Consiglio Regionale ha approvato il 26-2-1985
Il Commissario del Governo ha apposto il visto il 1-4-1985
Il Presidente  della Giunta  Regionale promulga la seguente legge
regionale:

ARTICOLO UNICO

1.  Gli   atti  del  procedimento  deliberativo  degli  strumenti
urbanistici adottati  dai  Comuni  anteriormente  all'entrata  in
vigore della  LR 31  dicembre 1984,  n. 74  e  a  tale  data  non
approvati dal competente organo regionale, mantengono validità e
si intendono  soggetti alle  procedure di approvazione vigenti al
momento della loro adozione.

2. Fermo  quanto disposto  dal comma  precedente, tali  strumenti
urbanistici,   se   rientranti   nella   categoria   degli   atti
disciplinati dall'art.  11, primo comma, ivi comprese le varianti
generali  ai   programmi  di   fabbricazione,   dovranno   essere
sottoposti  all'approvazione   del  Consiglio  regionale  secondo
quanto previsto dal medesimo articolo.

3. In  sede di  prima attuazione,  le  competenze  del  Consiglio
regionale di  cui all'art.  11, primo comma, della LR 31 dicembre
1984, n.  74, nel  periodo intercorrente  tra lo scioglimento del
Consiglio regionale per le elezioni regionali del 1985 e la prima
seduta del  nuovo  Consiglio  regionale,  sono  esercitate  dalla
Giunta regionale.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 2 aprile 1985.

La presente  legge è  stata approvata dal Consiglio Regionale il
26-2-1985 ed è stata vistata dal Commissario del Governo il 1-4-
1985.



URBANISTICA

