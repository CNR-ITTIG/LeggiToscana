Istituzione  fondo   regionale  per   gli  oneri   aggiuntivi  di
funzionamento gravante sugli enti delegati.

Il Consiglio Regionale ha approvato il 5-12-1984
Il Commissario del Governo ha apposto il visto il 5-1-1985
Il Presidente  della Giunta  Regionale promulga la seguente legge
regionale:

ARTICOLO 1
(Istituzione del  Fondo regionale  per gli  oneri  aggiuntivi  di
funzionamento)

1. In  attesa di  un  organico  provvedimento  di  riforma  delle
funzioni amministrative  delegate o  attribuite agli Enti locali,
singoli o  associati, è  istituito, a  decorrere  dall'esercizio
finanziario 1985, il "Fondo regionale per gli oneri aggiuntivi di
funzionamento gravanti sugli enti delegati".

2. La  Regione fornisce  agli  enti  locali  i  mezzi  finanziari
necessari a  far fronte  agli oneri  aggiuntivi di  funzionamento
sostenuti dagli  enti per  l'esercizio di  funzioni loro delegate
dalla Regione mediante il Fondo di cui al comma precedente.

3. I  mezzi finanziari  di cui  al  precedente  comma  concorrono
indistintamente  alla   copertura  finanziaria   della  spesa  di
funzionamento dell'Ente delegato.

ARTICOLO 2
(Ripartizione del Fondo)

Il Consiglio  Regionale provvede,  in prima applicazione entro il
31 marzo  1985, alla  ripartizione del Fondo di cui al precedente
art. 1, sulla base dei seguenti criteri:

a) assegnazione  di una quota minima determinata per ciascun ente
   di riferimento alle funzioni complessivamente delegate;
b) assegnazione  di una  quota determinata  in percentuale  delle
   risorse pervenute  all'Ente per  il finanziamento  degli oneri
   aggiuntivi nell'anno precedente;
c) assegnazione  di una quota che tenga conto di alcuni specifici
   indicatori di  oneri aggiuntivi in riferimento alle principali
   deleghe in atto.

La Giunta  Regionale, entro  il 28 febbraio 1985 formula proposte
al Consiglio,  sulla base  di intese con gli enti delegati o loro
associazioni, dirette  a dare  attuazione al  disposto di  cui al
precedente comma.

Per gli  anni successivi,  alla ripartizione  del Fondo  provvede
entro il  28 febbraio  di ciascun anno la Giunta Regionale, sulla
base del riparto stabilito dal Consiglio l'anno precedente.

Il procedimento  di cui  ai commi  1 2  del presente  articolo è
ripetuto nel  caso in  cui sia  modificato o  integrato lo  stato
della delega.

ARTICOLO 3
(Copertura finanziaria)

Alla copertura  finanziaria degli  oneri di spesa derivanti dalla
presente legge  e decorrenti  dall'esercizio finanziario  1985 si
provvede, ciascun anno, con la legge di bilancio.

ARTICOLO 4
(Abrogazione)

1. Sono abrogate dal 1 gennaio 1985 le seguenti norme:

ARTICOLO 4

1. Sono abrogate dal 1 gennaio 1985 le seguenti norme:

a) sesto  comma dell'art.  13 della  LR  30  aprile  1973  n.  30
   concernente norme  generali  per  l'esercizio  del  potere  di
   delega di funzioni regionali;
b) art.  15 della  LR 21 novembre 1974 n. 70 concernente norme in
   materia di mostre, fiere ed esposizioni;
c) art.  2 della  LR 7 aprile 1976 n. 15, modificato dall'art. 16
   della LR  30 maggio  1978 n.  35,  concernente  interventi  in
   materia di assistenza sociale;
d) art.  19 e  art. 21  della LR  3 luglio 1976 n. 33 concernente
   norme in materia di biblioteche di enti locali;
e) art.  17 della  LR 4 settembre 1976 n. 64 concernente norme in
   materia di patrimonio agricolo - forestale;
f) art.  35 della  LR 23 dicembre 1977 n. 83 concernente norme in
   materia di bonifica;
g) art.  4 della  LR 17  marzo 1978  n. 17  concernente norme per
   l'esercizio delle  funzioni  relative  alla  tenuta  dell'Albo
   provinciale degli autotrasportatori;
h) art.  15 della  LR 2  novembre 1979  n. 52  concernente sub  -
   delega delle funzioni riguardanti la protezione delle bellezze
   naturali;
i) art.  33 della  LR 15 novembre 1980 n. 86 concernente norme in
   materia di formazione professionale;
l) art.  8 della  LR 9  febbraio 1981 n. 15 concernente norme per
   l'esercizio  delle   funzioni  in  materia  di  agricoltura  e
   foreste;
m) art.  13 della  LR 12  novembre  1981    n.  82    concernente
   provvidenze per  danni  ad  aziende  ed  immobili  causati  da
   calamità naturali;
n) art.  32 della  LR 31  agosto 1982 n. 72 concernente norme sul
   diritto allo studio universitario;
o) art. 4 della LR 8 novembre 1982 n. 80 concernente delega delle
   funzioni in materia di sicurezza della circolazione;
p) art  25 della  LR 28  febbraio 1984  n. 14  concernente delega
   delle funzioni amministrative in materia di trasporti.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 10 gennaio 1985

La presente  legge è  stata approvata dal Consiglio Regionale il
5-12-1984 ed è stata vistata dal Commissario del Governo il 5-1-
1985.



ENTI TERRITORIALI

