Integrazione alla  LR 21  giugno  1982,  n.  50:  "Fondo  sociale
regionale. Modifiche ed integrazioni alla LR 7 aprile 1976, n. 15
e alla LR 12 marzo 1977, n. 18".

Il Consiglio Regionale ha approvato il 26-2-1985
Il Commissario del Governo ha apposto il visto il 1-4-1985
Il Presidente  della Giunta  Regionale promulga la seguente legge
regionale:

ARTICOLO 1

Dopo il terzo comma dell'art. 2 (Ripartizione del fondo) della LR
21 giugno 1982, n. 50 sono inseriti i seguenti commi:

   "Con il  provvedimento con  il quale  il  Consiglio  regionale
   ripartisce il  fondo sociale,  è  determinata  una  quota  da
   riservare a contributi:
   
   a) per  progetti finalizzati  ad interventi  atti a soddisfare
      specifiche aree di bisogno individuate dai Comuni singoli o
      associati: i  finanziamenti regionali  devono tenere  conto
      della  prospettiva  di  dare  sviluppo  ai  servizi,  della
      necessità  di  determinare  riequilibrio  di  risorse  sul
      territorio, nonchè  dell'impegno dei Comuni interessati di
      assumere a  carico dei  propri bilanci  quota  parte  degli
      oneri da sostenere;
   b) per programmi di aggiornamento del personale dei servizi di
      assistenza sociale;
   c) per   attività  di    collaborazione  e  raccordo  con  il
      volontariato e  con le  associazioni ed  enti di  tutela  e
      rappresentanza degli invalidi ed handicappati;
   d) per  affrontare gli oneri relativi a rapporti convenzionali
      che  le  Unità  sanitarie  locali  possono  stabilire  con
      cooperative di servizi limitatamente a progetti finalizzati
      ed ove non sia possibile utilizzare personale dipendente.
   
   In attuazione di quanto disposto nell'allegato di cui all'art.
   4, comma  sesto della  LR 6  dicembre 1984,  n. 70  le  Unità
   sanitarie locali  possono utilizzare  parte  della  quota  del
   fondo sociale  regionale per  la  copertura  delle  spese  per
   l'ampliamento delle  piante organiche dei Comuni limitatamente
   ai posti  per il  personale da  destinare ai  servizi  sociali
   gestiti dalle Unità sanitarie locali".
   
ARTICOLO 2

Agli oneri di spesa di cui al precedente articolo si provvede per
il 1985  con i  mezzi  stanziati  dalla  legge  di  bilancio  sui
capitoli 18000,  18020 e  18040 e per gli esercizi successivi con
le dotazioni disposte dalle leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 aprile 1985

La presente  legge è  stata approvata dal Consiglio Regionale il
26-2-1985 ed è stata vistata dal Commissario del Governo il 1-4-
1985.



ASSISTENZA SOCIALE
ENTI TERRITORIALI

