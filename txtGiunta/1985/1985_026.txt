Soppressione Ente  regionale di  assistenza tecnica  e gestionale
(ERTAG).

Il Consiglio Regionale ha approvato il 5-2-1985
Il Commissario del Governo ha apposto il visto il 9-3-1985
Il Presidente  della Giunta  Regionale promulga la seguente legge
regionale:

ARTICOLO 1

L'ente Regionale  di Assistenza  Tecnica  e  Gestionale  (ERTAG),
istituito con  legge regionale  5/6/1974, n.  31 è  soppresso  e
posto in liquidazione.

ARTICOLO 2

Alla liquidazione dell'ERTAG provvede un commissario liquidatore.

Il  Consiglio   regionale  provvede  a  nominare  il  Commissario
liquidatore,  scelto   tra  funzionari   regionali,  ovvero   tra
professionisti esterni  di adeguata competenza amministrativa. Al
Commissario liquidatore,  se scelto tra professionisti esterni è
corrisposto   un   compenso   lordo   mensile   di   L.   850.000
(ottocentocinquantamila), pari  all'indennità già percepita dal
Presidente dell'Ente.  Non è  corrisposto alcun  compenso, se il
Commissario liquidatore viene scelto tra funzionari regionali.

La vigilanza sulla liquidazione è svolta dalla Giunta regionale.

Il Commissario  liquidatore prende  in consegna,  sulla  base  di
appositi inventari,  i beni  dell'ERTAG, le obbligazioni attive e
passive  dell'ente,   nonchè  i  libri  contabili  e  gli  altri
documenti e  riceve dagli  amministratori il conto della gestione
del periodo successivo all'ultimo bilancio approvato.

Il liquidatore  può  compiere  tutti  gli  atti  necessari  alla
liquidazione  e,   previa  autorizzazione   della  Giunta,   fare
transazioni e  compromessi e  rappresentare l'Amministrazione  in
giudizio.

ARTICOLO 3

Coloro che  hanno diritti  da  far  valere  nei  confronti  della
liquidazione devono  farne richiesta  al Commissario liquidatore.
L'eventuale avanzo  della liquidazione  è devoluto  alla Regione
Toscana.

ARTICOLO 4

Le operazioni  di liquidazione dovranno essere concluse entro sei
mesi dalla data della nomina del Commissario liquidatore.

Alla  chiusura  della  liquidazione  il  Commissario  liquidatore
presenta alla  Giunta regionale,  che provvede  a trasmetterlo al
Consiglio regionale,  il bilancio  della gestione  assieme ad una
propria relazione.

ARTICOLO 5

Con  effetto  dalla  data  di  conclusione  delle  operazioni  di
liquidazione, la  struttura operativa dell'ERTAG, di cui al punto
121 della LR 24 aprile 1984, n. 23, è trasferita al Dipartimento
Attività Produttive, Turismo e Commercio, ove assume la seguente
denominazione: "Servizio Assistenza Tecnica e Gestionale:

- Attività  di sostegno  al sistema  di imprese nell'innovazione
  tecnologica,  ricerca   applicata   e   metodi   di   gestione;
  divulgazione di  conoscenza in tema di innovazione tecnologica;
  assistenza ad  interventi pilota  promossi da imprese singole o
  associate o da consorzi misti;  sviluppo servizi integrati alle
  imprese".

ARTICOLO 6

Agli oneri  eventuali di  spese derivanti dall'applicazione della
presente legge  si fa  fronte con i fondi di cui al cap. 2200 del
Bilancio di  previsione 1985, la cui descrizione è integrata con
l'indicazione della presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 18 marzo 1985

La presente  legge è  stata approvata dal Consiglio Regionale il
5-2-1985 ed  è stata vistata dal Commissario del Governo il 9-3-
1985.



ORGANIZZAZIONI
SVILUPPO ECONOMICO
ORDINAMENTO

