Integrazioni alla  LR 7  aprile 1976 n. 15 "Interventi in materia
di assistenza sociale e delega di funzioni agli Enti Locali".

Il Consiglio Regionale ha approvato il 27-3-1985
Il Presidente  della Giunta  Regionale promulga la seguente legge
regionale:

ARTICOLO 1
(Integrazione all'art. 3 LR 7 aprile 1976, n. 15)

Dopo la  lettera b)  art. 3  della LR  7 aprile  1976, n.  15  è
aggiunta la seguente lettera c):

   "c) Interventi  economici a  favore di  soggetti disabili  o a
   rischio di  emarginazione, atti a favorire e sostenere la loro
   integrazione in ambienti di lavoro".
   
I successivi  punti, già  indicati con  le lettere  c) e  d), si
intendono diversamente  contrassegnati,  rispettivamente  con  le
lettere d) ed e).

ARTICOLO 2
(Nuova formulazione dell'art. 24 LR 7 aprile 1976, n. 15)

L'art. 24  della LR  7 aprile 1976, n. 15, già abrogato dalla LR
21 giugno 1982, n. 50 è così nuovamente formulato:

   "La  Regione   eroga  direttamente   contributi  a  favore  di
   associazioni di  fatto ed istituzioni legalmente riconosciute,
   senza fini di lucro, che organizzano a proprie spese soggiorni
   di vacanza per minori residenti in Toscana.
   
   Il contributo  regionale è  determinato anche in relazione ai
   contributi erogati  da altri enti e alla quota eventualmente a
   carico della famiglia.
   
   Le  associazioni  e  le  istituzioni  interessate  trasmettono
   apposita  domanda  alla  Giunta  regionale  tramite  i  comuni
   singoli o  associati in cui hanno la propria sede ed alla fine
   del soggiorno  fanno pervenire  una relazione  sulle attività
   svolte, vistata  dall'ente che  ha  autorizzato  il  soggiorno
   stesso.
   
   La ripartizione  dei contributi è approvata con deliberazione
   del Consiglio regionale".
   
Per effetto  di  quanto  previsto  al  comma  precedente  vengono
abrogati:

a) il punto 7 del secondo comma dell'art. 1 LR 21 giugno 1982, n.
   50;
b) l'ultimo comma dell'art. 3, LR 21 giugno 1982, n. 50;
c) la  parte del  punto 1  dell'art. 5  LR 21  giugno 1982, n. 50
   relativamente alle parole "e 24";
d) la  parte della  lettera c)  del comma  1 art.  8 LR 21 giugno
   1982, n. 50 relativamente alle parole "e 7".

ARTICOLO 3

Agli  oneri   di  spesa   derivanti  dall'art.   1  del  presente
provvedimento si  fa fronte  per il  1985 con  i mezzi  stanziati
dalla legge  di bilancio sui capitoli 18000, 18020 e 18040, e per
i successivi  esercizi con  gli stanziamenti che saranno disposti
dalle relative leggi di bilancio.

Agli  oneri   di  spesa   derivanti  dall'art.   2  del  presente
provvedimento si  fa fronte  per  il  1985  con  lo  stanziamento
disposto sul  cap. 18140, e per i successivi esercizi con i mezzi
finanziari che saranno stanziati dalle leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 maggio 1985

La presente  legge è  stata approvata dal Consiglio Regionale il
27-3-1985 e  deve considerarsi vistata per decorrenza dei termini
a norma dell'art. 127 della Costituzione.



ASSISTENZA SOCIALE
ATTRIBUZIONI DELEGHE

