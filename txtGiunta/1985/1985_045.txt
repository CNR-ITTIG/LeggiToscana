Modifica alla  LR 30/8/1973 n. 53, recante: "Indennità, rimborso
spese e  trattamento economico  di missione per gli esperti della
Commissione Regionale Tecnico - Amministrativa".

Il Consiglio Regionale ha approvato il 20-3-1985
Il Commissario del Governo ha apposto il visto il 24-4-1985
Il Presidente  della Giunta  Regionale promulga la seguente legge
regionale:

ARTICOLO 1

Le indennità previste dall'art. 2 della LR 30 agosto 1973, n. 53
sono elevate:

- a  L. 600.000 per gli esperti componenti la sezione urbanistica
  e beni ambientali;
- a  L. 300.000  per gli  esperti componenti  la  sezione  lavori
  pubblici.

ARTICOLO 2

L'art. 3  della LR  30 agosto  1973,  n.  53  è  sostituito  dal
seguente:

   "Agli  esperti   della   Commissione   regionale   tecnico   -
   amministrativa è  corrisposto un  rimborso spese nella misura
   di L. 27.000 per ogni presenza.
   
   Agli esperti  residenti in  località distanti oltre 15 km dal
   Comune ove  è situata  la sede  della Commissione  è inoltre
   corrisposto un  rimborso delle  spese di  trasporto  per  ogni
   presenza determinato  sulla base  del costo chilometrico in un
   quinto del  prezzo di  un litro di benzina super, moltiplicato
   per il  doppio della  distanza tra  il luogo di residenza e il
   Comune ove ha sede la Commissione".
   
ARTICOLO 3

Il comma  1 dell'art.  5 della  LR  30  agosto  1973,  n.  53  è
sostituito dal seguente:

   "Agli esperti  che per  ragioni del loro incarico si recano in
   Comune diverso  da quello  di residenza compete un trattamento
   di missione nella misura e con le modalità stabilite dalla LR
   19 gennaio 1979, n. 3".
   
ARTICOLO 4

Agli oneri  di spesa  derivanti  dall'attuazione  della  presente
legge si  fa fronte,  per l'anno  1985, con i fondi stanziati sul
cap. 00720  del bilancio  di previsione  per  l'anno  finanziario
1985, e  per gli esercizi successivi, sui corrispondenti capitoli
dei rispettivi bilanci di previsione.

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 2 maggio 1985

La presente  legge è  stata approvata dal Consiglio Regionale il
20-3-1985 ed  è stata vistata dal Commissario del Governo il 24-
4-1985.



URBANISTICA
PERSONALE

