Iniziative dirette  alla piena  integrazione sociale dei soggetti
colpiti  da   minorazioni  psichiche  e  fisiche.  Erogazione  di
provvidenze a  favore delle  associazioni ed  enti di  promozione
tutela e assistenza agli invalidi.

Il Consiglio Regionale ha approvato il 20-3-1985
Il Commissario del Governo ha apposto il visto il 24-4-1985
Il Presidente  della Giunta  Regionale promulga la seguente legge
regionale:

ARTICOLO 1
(Ambito di applicazione)

1. La Regione Toscana, nell'ambito degli impegni volti a favorire
iniziative dirette  alla piena  integrazione sociale dei soggetti
colpiti da  minorazioni fisiche  e psichiche  interviene a favore
delle particolari  esigenze, emergenti nello svolgimento da parte
delle Associazioni  ed  enti  dei  compiti  previsti  dai  propri
statuti o  ordinamenti nella  specifica sfera  della  promozione,
tutela e rappresentanza degli invalidi e handicappati.

2. A  questo scopo  concede annualmente contributi agli organismi
rappresentativi  nella   regione  delle   associazioni  ed   enti
esistenti in  Toscana, in  possesso di  personalità giuridica  o
operanti di fatto, per attività inerenti le finalità statutarie
fissate a  tutela degli appartenenti alle categorie rappresentate
residenti nei Comuni della Toscana.

ARTICOLO 2
(Adempimenti e condizioni per ricevere il contributo)

1. Gli  Enti e  le Associazioni  di cui  all'art. 1,  per  essere
ammessi al  piano annuale  di ripartizione dei contributi, devono
presentare entro il 31 ottobre di ogni anno alla Giunta Regionale
il programma  di attività  per l'anno  successivo,  il  relativo
piano finanziario,  dal quale si possono desumere il volume delle
spese che  gli Enti  prevedono di  affrontare per  lo svolgimento
delle attività istituzionali, la natura delle entrate ordinarie,
il grado  di autofinanziamento,  i  beni  strumentali  dei  quali
dispongono per  lo svolgimento delle attività, i beni da reddito
nonchè titoli  e  depositi  di  denaro  posseduti  con  relativi
interessi prodotti,  oneri  per  personale  salariato,  spese  di
rappresentanza e per gli organi di amministrazione.

2. Devono  altresì inoltrare  alla Giunta  Regionale entro il 31
marzo il  resoconto morale  ed il  rendiconto  finanziario  delle
attività svolte nell'anno precedente.

3. Qualora  la Giunta Regionale riscontri difformità rispetto ai
programmi  presentati   ed  agli  obiettivi  di  cui  ai  compiti
statutari  e   dell'ordinamento  degli  aventi  diritto,  ne  dà
comunicazione al  Consiglio Regionale  per  il  provvedimento  di
revoca parziale o totale del contributo stesso.

ARTICOLO 3
(Finalità primarie delle provvidenze)

1. Gli  organismi  degli  Enti  ed  Associazioni  aventi  diritto
debbono  illustrare   nel  programma   previsto  dall'art.  2  le
iniziative che intendono realizzare:

- nell'ambito della rappresentanza, del patrocinio e della tutela
  delle categorie interessate, anche per l'attuazione delle norme
  di cui  alla LR  1/6/1983, n.  36;   "Norme di salvaguardia dei
  diritti dell'utente dei servizi delle Unità Sanitarie Locali";
- per  collaborare alla  predisposizione ed  alla attuazione  dei
  programmi  di  preformazione  professionale  e  di  inserimento
  lavorativo previsti  dall'art. 2  LR 6/9/1982, n. 73 e della LR
  7/4/1976, n. 15 e successive modificazioni e integrazioni;
- per  la promozione  e la  sperimentazione  di  nuove  soluzioni
  tecniche ai  problemi  di  comunicazione  e  di  autonomia  dei
  soggetti portatori di minorazioni fisiche e psichiche;
- per  promuovere iniziative  volte alla istruzione ed educazione
  sanitaria degli invalidi ed handicappati;
- per promuovere un'azione socio - sanitaria permanente;
- per  la elaborazione  di proposte volte ad agevolare la piena e
  concreta attuazione del diritto allo studio.

ARTICOLO 4
(Criteri di assegnazione dei contributi)

1. I  contributi vengono  assegnati annualmente con deliberazione
del Consiglio Regionale.

2. Il  fondo iscritto a bilancio si riparte in due quote distinte
costituite da:

- un importo, pari al 25% da destinare alle Associazioni ed Enti,
  organizzati a  livello nazionale  e regionale e funzionanti con
  proprie sedi  in più provincie della Toscana, i quali, ai fini
  della   propria   organizzazione,   risultino   particolarmente
  svantaggiate nella  utilizzazione di prestazioni volontarie dei
  propri associati, in ragione di oggettive difficoltà dovute al
  tipo di  minorazione dei soggetti e che dimostrino di sostenere
  particolari oneri in dipendenza di detta situazione;
- un  altro, pari  al 75%, la cui assegnazione ai soggetti aventi
  diritto  deve   tenere  particolarmente   conto  del  volume  e
  continuità dell'attività,  in rapporto  ai programmi  volti a
  perseguire le  finalità di  cui al precedente articolo 3;  del
  numero dei rappresentanti di ciascuna associazione.

3. La  Giunta Regionale,  sentiti  la  Consulta  regionale  degli
invalidi e degli handicappati e ove necessario i Comuni singoli o
associati interessati,  elabora proposte  per i provvedimenti del
Consiglio Regionale.

ARTICOLO 5
(Adempimenti integrativi riferiti agli assistiti)

1. Entro un anno dalla approvazione della presente legge gli Enti
destinatari delle provvidenze presentano l'elenco degli associati
e sono  tenuti ad  aggiornarlo alla  scadenza annuale dei termini
per la  presentazione dei  programmi di  attività e del relativo
piano finanziario.

2.  Gli   enti  aventi  diritto  devono  altresì  dimostrare  la
disponibilità a  realizzare, in  collaborazione  con  le  Unità
Sanitarie Locali,  forme di  censimento dei  cittadini, residenti
nei  Comuni   della  Toscana,  i  quali  per  il  loro  stato  di
invalidità possono  riconoscersi nell'esercizio di tutela svolto
dalle associazioni di che trattasi.

3. I  relativi risultati  devono trovare  riscontro  in  apposite
relazioni da  presentare unitamente  alle indicazioni riguardanti
il numero degli associati.

ARTICOLO 6
(Limitazione nella utilizzazione dei contributi)

1. I  contributi erogati  dalla Regione  agli Enti aventi diritto
non possono  essere destinati  alla corresponsione  di gettoni ai
membri degli  organi di amministrazione e di rappresentazione nè
per erogazioni  in denaro  a titolo  assistenziale  sociale,  che
richiamano funzioni di competenza degli Enti Locali.

ARTICOLO 7
(Norma transitoria)

1. Per  l'esercizio  1985  il  termine  di  cui  al  primo  comma
dell'art. 2  è fissato  a due mesi dalla entrata in vigore della
presente legge.

2. L'atto  di cui  al precedente art. 4, primo comma, è adottato
per l'anno 1985 dalla giunta regionale.

ARTICOLO 8
(Norma finanziaria)

1. Agli  oneri di  spesa derivanti dall'attuazione della presente
legge si fa fronte per l'anno 1985, con la variazione di bilancio
di  cui   al  successivo  comma,  e  per  i  successivi  esercizi
finanziari con le relative leggi di bilancio.

2. Agli  stati di previsione della competenza e della cassa della
parte "Spesa"  del  bilancio  1985  sono  apportate  le  seguenti
variazioni di analogo importo:

Spesa in diminuzione
Cap. 18040 Fondo sociale regionale (LR 21/6/82, n. 50)         L.
300.000.000

Spesa di nuova istituzione
Cap. 18050
   "Contributi della Regione agli Enti di tutela e
   assistenza degli  invalidi volti  a  realizzare
   iniziative  dirette   alla  piena  integrazione
   sociale dei  soggetti  colpiti  da  minorazioni
   fisiche e psichiche".                           L. 600.000.000
   
3. La  copertura finanziaria  di  ulteriori  L.  300  milioni  è
assicurata ai  sensi degli  articoli 134 e 135 della LR 6/5/77 n.
28 mediante  la dotazione di L. 300.000.000 allo scopo costituita
sul cap. 50000 del bilancio 1984 con LR 14/8/1984, n. 54.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 maggio 1985

La presente  legge è  stata approvata dal Consiglio Regionale il
20-3-1985 ed  è stata vistata dal Commissario del Governo il 24-
4-1985.



DISABILI
ALBI

