Finanziamenti per  la  redazione  e  l'attuazione  dei  piani  di
recupero del patrimonio edilizio esistente.

Il Consiglio Regionale ha approvato il 26-3-1985
Il Commissario del Governo ha apposto il visto il 2-5-1985
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1 Al  fine  di  favorire  il  recupero  del  patrimonio  edilizio
esistente, la  presente legge  promuove  il  finanziamento  della
redazione dei piani di recupero definiti dall'art. 28 della legge
5 agosto  1978, n. 457 e dell'art. 17 della LR 21 maggio 1980, n.
59, e della realizzazione degli interventi in essi compresi.

ARTICOLO 2
(Interventi finanziari)

1. I  fondi, con  i  quali  far  fronte  alle  finalità  di  cui
all'articolo precedente, sono quelli relativi ai finanziamenti di
edilizia sovvenzionata  ed agevolata di cui alla legge n. 457/78,
nonchè quelli appositamente stanziati nel bilancio regionale.

2. Tali  finanziamenti sono  concessi  dalla  Regione,  anche  in
attuazione dell'art. 29 della legge 5/8/1978, n. 457:

a) per la redazione dei piani di recupero;
b) per  la realizzazione di interventi di recupero sul patrimonio
   edilizio di proprietà di enti pubblici;
c) per  la realizzazione  di interventi di recupero su patrimonio
   edilizio di proprietà di privati;
d) per l'adeguamento delle urbanizzazioni primarie e secondarie;
e) per  l'acquisto anche    tramite    esproprio  od  occupazione
   d'urgenza nei casi previsti dall'art. 28 della legge 5/8/1978,
   n. 457, di immobili compresi nel piano di recupero;
f) per  il trasferimento e la sistemazione anche temporaneo delle
   famiglie  occupanti   immobili  interessati  a  interventi  di
   recupero;
g) per la prosecuzione delle attività economiche collocate negli
   immobili interessati agli interventi.

3. La Regione inoltre:

a) promuove  convenzioni con  gli  istituti  di  credito  per  la
   concessione agli operatori di mutui agevolati e non;
b) stipula  apposite convenzioni  come  concorso  alla  copertura
   degli oneri  relativi ai rischi di cambio, nel caso in cui gli
   operatori contraggono prestiti con Istituti di Credito ed Enti
   pubblici di paesi appartenenti alla CEE.

ARTICOLO 3
(Contributi per la redazione dei piani di recupero)

1. Entro  il 31  luglio di  ogni anno,  i  Comuni  che  intendono
usufruire dei  contributi regionali per la redazione del piano di
recupero, inoltrano domanda alla Giunta Regionale corredata dalle
seguenti indicazioni:

a) una  relazione che  descriva  gli  obiettivi  del  piano,  gli
   immobili  e   le  urbanizzazioni  oggetto  dell'intervento,  i
   rapporti tra  proprietari ed  utenti,  la  quantificazione  in
   linea di massima dei fondi necessari;
b) gli  elaborati grafici  e tecnici  atti ad  illustrare  quanto
   sopra.

2. Su  proposta della  Giunta, il Consiglio Regionale individua i
Comuni ai  quali assegnare  un contributo  di entità  fino a  30
milioni di lire.

ARTICOLO 4
(Integrazioni al piano di recupero)

1. Il  piano di  recupero previsto dagli articoli 9 e 10 della LR
21/5/1980, n.  59 è integrato, ai fini della presente legge, dai
seguenti elaborati:

a) dettagliata  descrizione degli  interventi previsti  suddivisi
   per  ciascun   soggetto  operatore  comprovante  la  immediata
   fattibilità degli interventi stessi;
b) anagrafe   dell'utenza    residente    e    descrizione  della
   sistemazione   abitativa   delle   famiglie   nel   corso   e,
   successivamente, alla fine dei lavori;
c) il piano finanziario degli interventi previsti;
d) la  richiesta dei  mezzi finanziari  da attribuire  a  ciascun
   operatore, in riferimento ai diversi canali di finanziamento;
e) una  convenzione in cui siano indicati i tempi, le modalità e
   gli strumenti  di attuazione  degli interventi,  integrata  da
   quanto previsto al successivo articolo 8;
f) la  documentazione attestante la disponibilità degli immobili
   oggetto degli interventi.

ARTICOLO 5
(Modificazioni agli strumenti urbanistici vigenti)

1. La  deliberazione del  Consiglio Comunale che approva il piano
di recupero  costituisce, ove  necessario,  contestuale  variante
allo strumento  urbanistico adottata  ai sensi  e per gli effetti
dell'art. 9, secondo comma, lett. d) della LR 31/12/1984, n. 74.

2. Gli  interventi edilizi  compresi nei piani di recupero di cui
alla presente  legge, anche  se non  ammessi a  contributi,  sono
soggetti al  pagamento degli  oneri previsti  dall'art.  3  della
legge 28 gennaio 1977, n. 10 determinati in misura pari al 10% di
quelli risultanti  dall'applicazione  della  legge  regionale  30
giugno 1984, n. 41 e successive modificazioni.

ARTICOLO 6
(Interventi finanziari)

1. I  finanziamenti di  edilizia sovvenzionata  sono concessi  ai
Comuni  ed  agli  IACP  per  la  realizzazione  degli  interventi
previsti al secondo comma dell'art. 2 lettere b) - d) - e) - f) -
g).

2. I finanziamenti di edilizia agevolata sono concessi ai privati
singoli  e   associati,  alle   imprese  di  costruzione  e  alle
cooperative per  la realizzazione  degli interventi  previsti  al
secondo comma dell'articolo 2 lettera c) e g).

3. I  contributi regionali  sono concessi  in conto  capitale  ai
Comuni per la realizzazione degli interventi previsti nel secondo
comma dell'art. 2 lettera a) - b)  d) - e) - ed ai privati per la
realizzazione degli interventi previsti alle lettere c) e g).

ARTICOLO 7
(Procedure per l'assegnazione dei finanziamenti)

1. I  Comuni interessati  presenteranno alla  Giunta Regionale le
richieste di  finanziamento proprie e degli operatori, in sede di
prima applicazione  entro il  31/12/1985, e  successivamente ogni
due anni  in  relazione  alle  scadenze  temporali  dei  progetti
biennali della  legge 5  agosto 1978,  n. 457.  Alla richiesta è
allegato il  piano di recupero integrato con gli elaborati di cui
al precedente art. 4.

2. Il  Consiglio Regionale  approva, su  proposta della Giunta, i
piani ai  quali attribuire  i finanziamenti  di cui al precedente
art. 2,  considerando prioritariamente  quelli che manifestino la
maggiore incidenza sul tessuto urbano interessato.

Con lo stesso atto il Consiglio Regionale attribuisce:

a) i  finanziamenti di  edilizia sovvenzionata  di cui  al  primo
   comma  dell'art.   6,   individuando   altresì   i   soggetti
   beneficiari;
b) i  finanziamenti di edilizia agevolata di cui al secondo comma
   dell'art. 6, individuando altresì i soggetti beneficiari;
c) i  contributi di  cui al  comma 3  dell'art. 6,  finanziati in
   fondi  della   Regione,  individuando   altresì  i   soggetti
   beneficiari e  stabilendo la misura dei finanziamenti, nonchè
   le modalità e i termini per l'erogazione degli stessi.

3. Il  programma di  localizzazione  e  la  scelta  dei  soggetti
operatori è  effettuato in  deroga alle procedure previste nella
LR n. 26/1983.

4.  I   finanziamenti  relativi   all'edilizia  agevolata  ed  ai
contributi regionali  sono  assegnati  agli  operatori  anche  in
assenza dei requisiti soggettivi previsti dall'art. 9 della LR n.
26/1983  previa   sottoscrizione  della  convenzione  di  cui  al
successivo art. 8.

ARTICOLO 8
(Convenzioni)

1.  Mediante   firma  di   apposita  convenzione,  gli  operatori
assegnatari dei finanziamenti si impegnano a:

- rispettare  le modalità  e i  tempi di attuazione previsti nel
  piano;
- fissare,  limitatamente agli  interventi di edilizia agevolata,
  gli eventuali  prezzi di  vendita e i canoni di locazione degli
  alloggi;
- concedere,  in caso  di vendita  degli alloggi  recuperati,  la
  prelazione ai soggetti indicati dal Comune;
- seguire,  in caso  di affitto, le priorità indicate dal Comune
  stesso.

2. Il  mancato rispetto  della convenzione  comporta la decadenza
dai finanziamenti.

ARTICOLO 9
(Copertura finanziaria)

1. Agli  oneri di  spesa derivanti dall'attuazione della presente
legge, determinata  per il  1985 in  Lire  1.000.000.000,  si  fa
fronte per il corrente esercizio con i fondi di cui al cap. 13310
del bilancio 1985 e, per gli esercizi successivi, con le relative
leggi di bilancio.

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 7 maggio 1985

La presente  legge è  stata approvata  dal Consiglo Regionale il
26-3-1985 ed è stata vistata dal Commissario del Governo il 2-5-
1985.



EDILIZIA

