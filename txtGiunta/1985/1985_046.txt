Norme  per   l'erogazione  delle   protesi  dirette  al  recupero
funzionale e sociale dei soggetti affetti da minorazioni fisiche,
psichiche, sensoriali, dipendenti da qualunque causa.

Il Consiglio Regionale ha approvato il 20-3-1985
Il Commissario del Governo ha apposto il visto il 24-4-1985
Il Presidente  della Giunta  Regionale promulga la seguente legge
regionale:

ARTICOLO 1

Ai sensi dell'art. 26 comma 2 L. 23/12/1978 n. 833 le prestazioni
dirette al  recupero funzionale e sociale dei soggetti affetti da
minorazioni  fisiche,   psichiche  o  sensoriali,  dipendenti  da
qualunque causa,  sono erogate  dalle unità sanitarie locali sia
direttamente,  sia   mediante  le   aziende  fornitrici  iscritte
nell'elenco regionale di cui alla presente legge.

ARTICOLO 2

1. E'  istituito l'elenco  regionale delle  aziende produttrici e
fornitrici di  protesi dirette  al recupero  funzionale e sociale
dei soggetti  affetti  e  da  minorazioni  fisiche,  psichiche  o
sensoriali, dipendenti da qualunque causa.

2. L'iscrizione  all'elenco è  obbligatoria per  le aziende  che
intendono fornire  le protesi  di cui  al  comma  1  al  servizio
sanitario nazionale.

3.  Ai  fini  della  presente  legge  si  intendono  per  aziende
produttrici anche  quelle che eseguono semplici personalizzazioni
delle protesi al momento della fornitura.

ARTICOLO 3

1.  Dietro   domanda  del   titolare  dell'azienda,  l'iscrizione
all'elenco regionale  è disposta  dalla Giunta regionale, previo
accertamento dell'idoneità  a fornire  quanto  dichiarato  nella
domanda medesima.

2.   La    domanda   deve   essere   corredata   dalla   seguente
documentazione:

a) certificato di iscrizione alla Camera di Commercio Industria e
   Agricoltura,  di   data  non   anteriore  a   3   mesi   dalla
   presentazione della domanda;
b) elenco    dei    presidi  prodotti  direttamente  nonchè  dei
   macchinari e delle attrezzature di dotazione;
c) elenco  dei presidi trattati non compresi nel precedente punto
   B;
d) elenco  dei dipendenti  addetti alla  produzione alla  data di
   presentazione della domanda;
e)  elenco  dei  tecnici  abilitati  per  le  rispettive  arti  o
   attività, con riferimento ai presidi trattati o prodotti;
f) elenco  delle  eventuali  sedi  succursali  dell'azienda,  con
   l'indicazione per  ciascuna di  esse delle notizie di cui alle
   precedenti lettere A), B), C), D), E);
g) certificato  di residenza  e stato  di famiglia, in competente
   carta da  bollo, di  data non anteriore a tre mesi, dei legali
   rappresentanti dell'azienda  ai fini  dell'applicazione  della
   legge 13/9/1982 n. 646 e successive modifiche;
h) certificato  della Cancelleria  del Tribunale  competente  dal
   quale non  risulti la  pendenza di procedimenti fallimentari o
   di  messa  in  liquidazione  od  altro  qualsiasi  impedimento
   giudiziario alla gestione dell'azienda.

3.  Le   fondazioni   che   nell'espletamento   delle   attività
statutariamente perseguite,  producono le protesi, per i soggetti
direttamente da  loro assistiti,  in  luogo  della  presentazione
della  documentazione   prevista  dalle  lett.  A),  G),  H)  del
precedente comma  2, sono  tenute a  presentare  copia  autentica
delle tavole di fondazione.

4. L'elenco  regionale è  pubblicato all'inizio di ogni anno sul
Bollettino Ufficiale  della Regione  qualora nell'anno precedente
siano intervenute variazioni.

ARTICOLO 4

1. La  domanda di  iscrizione deve  essere presentata entro il 31
ottobre di  ogni anno  dalle  aziende  pubbliche  e  private  che
richiedono l'inserimento nell'elenco.

2. Per  gli accertamenti di cui al comma 1. del precedente art. 3
la Regione  può avvalersi  degli uffici  degli enti  locali, ivi
comprese le unità sanitarie locali.

3.  La   Giunta  Regionale   ha  facoltà  di  procedere,  previo
accertamento  a   norma  del  comma  1  del  precedente  art.  3,
all'iscrizione nell'albo  di nuove ditte produttrici di protesi o
presidi non  altrimenti fornibili  dalle ditte  già iscritte, in
deroga al termine di cui al precedente comma 1.

4. Le  deliberazioni di  iscrizione di cui al precedente comma 3,
sono pubblicate  per  estratto  sul  Bollettino  Ufficiale  della
Regione.

ARTICOLO 5

1. Ogni variazione degli elementi risultanti dalla documentazione
di cui  al comma  2 del precedente art. 3, deve essere comunicata
alla unità  sanitaria locale  competente per territorio entro il
30mo giorno successivo a quello in cui si è verificata.

2. L'unità  sanitaria locale,  svolti gli accertamenti del caso,
dà comunicazione  alla  Regione  delle  variazioni  intervenute,
esprimendo  parere   circa  l'incidenza  di  esse  sull'idoneità
dell'azienda a mantenere l'iscrizione all'albo.

3. I soggetti di cui al n. 3 del precedente art. 3 sono tenuti ad
inviare alla Regione copia del bilancio di previsione e del conto
consuntivo nei  30 giorni  successivi  al  termine  previsto  dal
rispettivo statuto per l'approvazione.

ARTICOLO 6

1.  La   Giunta  Regionale   può  in   ogni  tempo  disporre  la
cancellazione dall'albo delle aziende che non rispettino:

a) le  norme e le condizioni previste dal decreto ministeriale di
   cui al comma 3 dell'art. 26, L. 23/12/1978, n. 833;
b) i termini di comunicazione dei preventivi e di fornitura;
c) il termine di cui al precedente art. 5.

2. Le  unità sanitarie  locali sono  tenute  a  comunicare  alla
Regione ogni violazione a quanto disposto dal precedente comma 1.

3. Le deliberazioni di cancellazione di cui al precedente comma 1
sono pubblicate  per  estratto  sul  Bollettino  Ufficiale  della
Regione.

ARTICOLO 7

In sede  di prima formazione dell'elenco le domande di iscrizione
all'albo  regionale   devono  essere  presentate  entro  180  gg.
dall'entrata in vigore della presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 maggio 1985

La presente  legge è  stata approvata dal Consiglio Regionale il
20-3-1985 ed  è stata vistata dal Commissario del Governo il 24-
4-1985.



DISABILI
ALBI
ENTI SANITARI

