Norme transitorie  per l'adeguamento  dei criteri  di  erogazione
dell'assegno di  incollocamento agli  invalidi del  lavoro per il
triennio 1985-1987.

Il Consiglio Regionale ha approvato il 20-3-1985
Il Commissario del Governo ha apposto il visto il 24-4-1985
Il Presidente  della Giunta  Regionale promulga la seguente legge
regionale:

ARTICOLO 1
(Ambito di applicazione)

1. Fino  all'approvazione della legge regionale di riordino delle
funzioni attribuite  ai comuni  dagli artt.  22 e  25 del  DPR 24
luglio 1977,  n. 616,  l'assistenza  agli  invalidi  del  lavoro,
mediante  l'erogazione   dell'assegno  di   incollocamento,  già
previsto dall'Associazione nazionale fra mutilati ed invalidi del
lavoro (ANMIL), ente morale in base al decreto luogotenenziale 22
febbraio 1945,  n. 128,  è attuata  per  il  triennio  1985-1987
secondo le  modalità e  i criteri di cui agli articoli seguenti,
in conformità  a quanto disposto dall'art. 3, secondo comma, del
DPR 31  marzo 1979, pubblicato sulla Gazzetta Ufficiale 9/5/1979,
n. 125.

ARTICOLO 2
(Assegno di incollocamento)

1. Sono  destinatari dell'assegno  di incollocamento gli invalidi
del lavoro  disoccupati involontari,  di età non superiore ai 55
anni, residenti  nella regione  Toscana, iscritti nell'elenco per
il collocamento  obbligatorio degli Uffici Provinciali del lavoro
e della  massima occupazione ai sensi e per gli effetti dell'art.
19 della  legge 2  aprile 1968,  n. 482  che abbiano  subito  una
riduzione della capacità lavorativa non inferiore al 34%.

ARTICOLO 3
(Valutazione dello stato di bisogno)

1. Sono  ammessi  alla  prestazione  i  soggetti  che  presentino
regolare domanda  in  possesso  di  un  reddito  personale  annuo
inferiore al  livello di  Lire 10.180.000 per l'anno 1985;  di L.
10.880.000 per l'anno 1986;  di L. 11.640.000 per l'anno 1987.

2. I  limiti  di  reddito,  di  cui  al  comma  precedente,  sono
aumentati degli importi appresso indicati:

a) di  L. 780.000,  di L.  830.000, di  L. 880.000  in  ordine  a
   ciascuno  dei  tre  anni  presi  in  considerazione  per  ogni
   componente il nucleo familiare a carico dell'invalido, fino ad
   un massimo  di sei  volte gli  importi stessi,  vale a dire L.
   4.680.000 per  l'anno 1985,  L. 4.980.000  per l'anno 1986, L.
   5.280.000  per   l'anno  1987,  corrispondente  ad  un  nucleo
   composto di 7 unità;
b) degli  incrementi che  dovessero intervenire,  nel  corso  dei
   singoli  anni  del  triennio,  sulle  rendite  infortunistiche
   corrisposte dall'INAIL  rispetto a  ciascun anno  precedente i
   distinti anni  considerati. Pertanto  l'importo della  rendita
   infortunistica INAIL,  da conteggiare  nel  reddito  personale
   dell'invalido, è  quello riscosso a tutto il mese di dicembre
   antecedente   all'anno    di   erogazione    dell'assegno   di
   incollocamento.

3. La  valutazione del  predetto reddito  deve avvenire secondo i
criteri adottati  dall'ANMIL con  circolare n. 23 del 6 settembre
1978, emanati dalla sede centrale del medesimo ente.

ARTICOLO 4
(Misura dell'assegno mensile)

1. La misura dell'assegno mensile è fissata in:

- L. 70.000 per l'anno 1985;
- L. 75.000 per l'anno 1986;
- L. 80.000 per l'anno 1987.

2.   L'erogazione    dei   contributi    deve   avvenire   almeno
trimestralmente.

ARTICOLO 5
(Procedura amministrativa)

1. In  attesa del  riordino della  materia restano  in  vigore  i
criteri adottati  dall'ANMIL  per  l'erogazione  dell'assegno  di
incollocamento, contenuti  nella circolare  di cui all'art. 3, in
quanto compatibili  con la  presente legge  e  con  l'ordinamento
degli enti locali.

ARTICOLO 6
(Norma finanziaria)

1. Agli  oneri di spesa derivanti dall'erogazione dell'assegno di
incollocamento agli  invalidi del lavoro si fa fronte, per l'anno
1985, con  i fondi  stanziati sul  capitolo 18000 del bilancio di
previsione per l'anno finanziario 1985.

2. Per  gli anni 1986 e 1987 sarà provveduto con fondi stanziati
dalle leggi  di bilancio  in  apposito  capitolo  del  rispettivo
bilancio di previsione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 maggio 1985

La presente  legge è  stata approvata dal Consiglio Regionale il
20-3-1985 ed  è stata vistata dal Commissario del Governo il 24-
4-1985.



ASSISTENZA SOCIALE
DISABILI
LAVORO

