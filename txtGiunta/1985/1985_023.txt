Assegnazione    delle    funzioni    relative    alla    gestione
dell'acquedotto del Fiora.

Il Consiglio Regionale ha approvato il 24-1-1985
Il Commissario del Governo ha apposto il visto il 27-2-1985
Il Presidente  della Giunta  Regionale promulga la seguente legge
regionale:

ARTICOLO 1

Le funzioni relative all'esercizio e alla gestione degli impianti
e servizi  dell'Acquedotto del  Fiora, di  cui all'art. 9 comma 1
della legge  30/4/1976 n.  386 e  all'art. 23  - comma 2 della LR
18/1/1977 n.  72 sono  esercitate dal Consorzio Intercomunale per
l'organizzazione   delle    risorse   idriche   e   la   gestione
dell'Acquedotto del Fiora, con sede in Grosseto.

ARTICOLO 2

L'ETSAF,  assegnatario   dei   beni,   attività   e   passività
provvederà con apposito provvedimento alla loro individuazione e
alla conseguente  assegnazione  al  Consorzio  Intercomunale  per
l'organizzazione   delle    risorse   idriche   e   la   gestione
dell'acquedotto del Fiora.

A decorrere  dalla data  in cui sarà esecutivo ai sensi di legge
il  provvedimento  di  cui  al  precedente  comma,  il  Consorzio
Intercomunale subentra nell'esercizio delle funzioni assegnategli
ai sensi  della presente  legge, ivi  compresa la  gestione della
liquidazione dei  rapporti attivi  e passivi determinati ai sensi
del precedente comma.

ARTICOLO 3

Il trasferimento del personale regionale necessario all'esercizio
delle  funzioni   trasferite  sarà   effettuato  entro  un  anno
dall'entrata in vigore della legge, a condizioni che il Consorzio
abbia definito la propria pianta organica.

Il  trasferimento  del  personale  nei  posti  dell'organico  del
Consorzio sarà  effettuato sulla  base delle  opzioni presentate
dal personale e, successivamente, d'ufficio, fino al concorso dei
posti in organico.

Le modalità di attuazione di quanto previsto ai commi precedenti
formeranno oggetto  di contrattazione con le OOSS E' garantita in
ogni caso  al personale  la posizione  economica e  giuridica  in
godimento all'atto del trasferimento.

In  concomitanza   col  trasferimento   del  personale   verranno
soppressi i corrispondenti posti del ruolo unico regionale.

Fino al trasferimento, il personale prosegue la propria attività
con modalità definite dalla Giunta regionale in rapporto con gli
organi del Consorzio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 5 marzo 1985

La presente  legge è  stata approvata dal Consiglio Regionale il
24-1-1985 ed  è stata vistata dal Commissario del Governo il 27-
2-1985.



RISORSE IDRICHE
ATTRIBUZIONI DELEGHE

