Servizi multizonali  di prevenzione.  Attuazione Art.  22  L.  23
dicembre 1978, n. 833.

Il Consiglio Regionale ha approvato il 15-10-1985
Il Commissario del Governo ha apposto il visto il 20-11-1985
Il Presidente  della Giunta  Regionale promulga la seguente legge
regionale:

ARTICOLO 1
(Definizione e compiti dei servizi multizonali di prevenzione)

1. In  attuazione dell'art. 22 della L. 23 dicembre 1978, n. 833,
e secondo  le previsioni  dell'art. 6,  terzo comma  della LR  24
maggio 1980,  n. 71  - nel  rispetto degli  indirizzi  del  piano
sanitario regionale  e dei  programmi previsti dall'art. 10 della
LR 19 dicembre 1979, n. 63 - i servizi multizonali di prevenzione
sono il  supporto tecnico  - specialistico delle unità sanitarie
locali, nell'ambito  del rispettivo  bacino  di  utenza,  per  le
attività di prevenzione, controllo e tutela:

a) dell'igiene ambientale;
b) dell'igiene e sicurezza degli ambienti di vita e di lavoro;
c) degli infortuni e delle malattie professionali.

2. I servizi multizonali di prevenzione, anche al fine di evitare
la  creazione  di  strutture  laboratoristiche  complesse  presso
ciascuna  unità   sanitaria  locale,   svolgono,  di  norma,  le
attività analitiche  connesse ai  compiti di  cui al  precedente
comma.

3. Presso  i servizi  di igiene  pubblica e  del territorio  e di
prevenzione, igiene  e sicurezza  del lavoro delle singole unità
sanitarie  locali,   verranno  svolte  attività  analitiche  nel
rispetto delle  seguenti condizioni:  frequenza delle rilevazioni
analitiche routinarie,  economicità della  loro effettuazione  a
livello zonale, semplicità delle metodiche di esecuzione.

4. I  servizi multizonali  di prevenzione non sono competenti per
le  indagini  diagnostiche  sull'uomo  ai  fini  di  prevenzione,
diagnosi e cura, salvo le attività di tossicologia industriale.

5. I  servizi multizonali  di prevenzione  svolgono attività per
conto  della   Regione,  dei  Comuni,  delle  Provincie  e  delle
Associazioni Intercomunali per l'esercizio di funzioni in materia
di tutela  ambientale previste dalle leggi nazionali e regionali,
non rientranti nelle funzioni del Servizio sanitario nazionale.

ARTICOLO 2
(Articolazione funzionale)

1. I  servizi multizonali di prevenzione sono organizzati secondo
le unità operative previste dal piano sanitario regionale.

2. Per  la costituzione  dell'unità  operativa  di  tossicologia
industriale  presso   il  servizio   multizonale  di  prevenzione
dell'unità  sanitaria   locale  10/A,   le  attrezzature  ed  il
personale  del  laboratorio  di  tossicologia  industriale  della
unità  sanitaria   locale  10/D   sono  trasferiti  al  servizio
multizonale di prevenzione dell'unità sanitaria locale 10/A.

ARTICOLO 3
(Bacini di utenza)

1. I servizi multizonali di prevenzione sono costituiti presso le
unità sanitarie  locali e  per il  rispettivo bacino  di  utenza
indicato dal piano sanitario regionale.

2. Fino all'attivazione dei servizi multizonali di prevenzione di
Prato  e   Piombino,  il   servizio  multizonale  di  prevenzione
dell'unità sanitaria  locale 10/A  svolge attività anche per le
unità  sanitarie   locali  9,   10/G,  18,  mentre  il  servizio
multizonale di prevenzione dell'unità sanitaria locale 13 svolge
attività anche  per le  unità sanitarie  locali 25,  26  ed  il
servizio multizonale  della unità  sanitaria  locale  28  svolge
attività anche per l'unità sanitaria locale 27.

3. La  Giunta regionale,  preso atto  della  effettiva  capacità
operativa, autorizza  le unità  sanitarie locali  9  e  25  allo
svolgimento delle attività delle singole unità operative per il
bacino di utenza previsto dal piano sanitario regionale.

4. A  parziale modifica  di quanto  previsto dall'allegato  n.  7
della LR  6 dicembre  1984, n.  70, il  servizio  multizonale  di
prevenzione dell'unità  sanitaria locale  n. 12 svolge attività
per l'unità sanitaria locale n. 15.

ARTICOLO 4
(Specializzazione dei servizi multizonali di prevenzione)

Con riferimento  alle caratteristiche  delle attività produttive
il piano  sanitario regionale  individua i servizi multizonali di
prevenzione che  svolgono  particolari  attività  specialistiche
determinandone il relativo bacino d'utenza.

ARTICOLO 5
(Attività chimico - ambientale)

1.  Le  unità  operative  o  le  sezioni  aggregate  di  chimica
ambientale  dei   servizi  multizonali  di  prevenzione  svolgono
compiti  di   supporto  tecnico,  di  ricerca  e  studio  per  la
prevenzione ed  il controllo  dei fattori  inquinanti  di  natura
chimica presenti  nell'ambiente, negli  alimenti e negli ambienti
di vita  e  di  lavoro,  In  particolare  svolgono  attività  in
relazione a:

- l'inquinamento  atmosferico, anche per gli adempimenti previsti
  dalla vigente normativa;
- tutela  delle acque  dall'inquinamento, anche in relazione agli
  adempimenti previsti  dalla normativa  vigente, assicurando  il
  controllo  chimico   delle  acque   di  scarico,   delle  acque
  superficiali e  sotterranee, delle  acque potabili  e di quelle
  destinate alla balneazione;
- il  controllo  chimico  degli  alimenti  bevande,  degli  altri
  prodotti destinati  all'alimentazione e  delle acque minerali e
  termali;
- il  controllo chimico  dei limiti di tolleranza stabiliti per i
  residui negli  alimenti e  nelle bevande  dei prodotti  chimici
  usati in agricoltura;
- il  controllo chimico  delle  micotossine  e  dei  contaminanti
  ambientali;
- il  controllo ai  fini igienico  - sanitari  della composizione
  delle materie plastiche e dei detergenti;
- il  controllo chimico  degli imballaggi,  utensili,  oggetti  e
  recipienti destinati  a venire  in  contatto  con  le  sostanze
  alimentari, le bevande e le acque minerali;
- il  controllo chimico  dei  farmaci,    stupefacenti,  sostanze
  psicotrope, presidi  medico -  chirurgici, prodotti dietetici e
  alimenti per la prima infanzia e cosmetici;
- controlli  chimici sulla  produzione, detenzione,  commercio  e
  impiego dei gas tossici e altre sostanze pericolose;
- inquinamento  chimico degli  ambienti di lavoro con particolare
  riferimento a  sostanze chimiche utilizzate nella produzione in
  relazione ai loro possibili effetti per la sicurezza e l'igiene
  del lavoro;
- individuazione  di inquinanti  chimici nei  terreni ed  il loro
  rapporto con  l'inquinamento degli  ambienti di  vita  e  degli
  alimenti;
- individuazione  degli  inquinanti  del  suolo  con  particolare
  riferimento  all'inquinamento  chimico  derivante  dai  rifiuti
  solidi urbani  ed industriali ed al loro smaltimento, ai fanghi
  e acque reflue, anche con riferimento alla normativa vigente.

ARTICOLO 6
(Attività fisico - ambientale)

1.  Le   unità  operative  o  le  sezioni  aggregate  di  fisica
ambientale  dei   servizi  multizonali  di  prevenzione  svolgono
compiti di  supporto tecnico,  di ricerca  e  di  studio  per  la
prevenzione ed  il controllo  di tutti  i fattori  inquinanti  di
natura fisica  presenti negli  ambienti di  vita e  di lavoro. In
particolare svolgono attività in relazione a:

- inquinamento acustico da sorgenti fisse o mobili;
- vibrazioni;
- fattori  di inquinamento  fisico negli  ambienti di  vita e  di
  lavoro, anche  in relazione  all'esposizione di persone a campi
  magnetici di forte intensità;
- inquinamento  atmosferico con    riguardo    agli  aspetti  del
  trasporto e della diffusione degli inquinanti;
- aspetti geofisici;
- radiazioni  ionizzanti, con    esclusione    delle    attività
  assicurate dalle unità operative di fisica sanitaria;
- radiazioni non ionizzanti.

2. Assicureranno,  inoltre, il  supporto tecnico  ed  istruttorio
alla Commissione  regionale di cui alla LR 28 aprile 1977, n. 27,
per la emissione dei pareri previsti dal DPR 13 febbraio 1964, n.
185.

ARTICOLO 7
(Attività biotossicologiche)

1. Le  unità operative o le sezioni aggregate di biotossicologia
e di  virologia dei  servizi multizonali  di prevenzione svolgono
compiti di  supporto tecnico, ricerca e studio per la prevenzione
ed il  controllo dei  fattori di  rischio di  natura biologica  e
tossica presenti  nell'ambiente, negli  alimenti e  nei luoghi di
vita e  di lavoro.  In particolare  svolgono  tali  attività  in
relazione a:

a) grado  di inquinamento  generico e  specifico,  qualitativo  e
   quantitativo da microorganismi e da tossici:
   - nell'atmosfera e ambienti confinati:
   - nelle  acque, anche  in relazione  agli adempimenti previsti
     dalla   normativa    vigente,   assicurando   il   controllo
     biotossicologico  delle   acque  di  scarico,  superficiali,
     sotterranee, potabili, minerali;
   - negli  alimenti,    bevande,  cosmetici,  farmaci,  alimenti
     dietetici della prima infanzia;
   - nel  terreno, nel  suolo e  nelle superfici  di lavoro  e di
     preparazione degli alimenti;
b) il  monitoraggio  di    agenti  patogeni,  comprendente  anche
   l'accertamento  dei  tipi  di  antigeni  di  alcuni  di  essi,
   l'analisi dei  reali  andamenti  delle  malattie  infettive  e
   diffusione  e   il  controllo  degli  interventi  profilattici
   intrapresi anche  attraverso indagini  mirate di popolazione e
   inchieste epidemiologiche.

2. Per  l'igiene degli  alimenti di origine animale e dei mangimi
per l'alimentazione animale, e per il monitoraggio delle zoonosi,
il  servizio   multizonale  di   prevenzione  opera   in  stretta
collaborazione con l'Istituto zooprofilattico sperimentale per il
Lazio  e   la  Toscana  e  le  relative  sezioni  distaccate  nel
territorio  regionale.  Tale  collaborazione  dovrà  realizzarsi
attraverso l'attuazione  concordata  dei  programmi  delle  varie
unità sanitarie locali interessate e della Regione.

ARTICOLO 8
(Attività ingegneria - impiantistica)

1. Le  unità operative  o le  sezioni  aggregate  di  ingegneria
impiantistica dei  servizi multizonali  di  prevenzione  svolgono
compiti di supporto tecnico, di ricerca e di studio in materia di
sicurezza negli ambienti di vita e di lavoro.

2. In particolare svolgono tali attività in relazione a:

- realizzazione  e modifiche  di  impianti  e  macchine  ai  fini
  antinfortunistici;
- idoneità di macchine, impianti e mezzi di protezione prodotti,
  installati o  utilizzati nel  territorio delle unità sanitarie
  locali, facenti parte del bacino di utenza;
- idoenità  di apparecchi  e  impianti  di  cui  alla  normativa
  vigente;
- idoenità degli impianti elettrici installati negli ambienti di
  vita e di lavoro;
- collaudi  e verifiche  di ascensori  e montacarichi in servizio
  privato installati in ambienti di vita e di lavoro;
- verifiche  sull'applicazione   delle  norme  di  sicurezza  per
  l'esercizio di  generatori di  vapore,  recipienti  di  vapore,
  recipienti di gas compressi, liquefatti e disciolti;
- misura delle tensioni di contatto e di passo;
- collaudi  e verifiche  di impianti  in luoghi  con pericolo  di
  esplosioni e di incendio;
- collaudi  di impianti  elettrici negli  ambienti di  vita e  di
  lavoro.

ARTICOLO 9
(Attività di zoologia medica)

1. La sezione di zoologia medica svolge compiti relativi a:

- predisposizione  e aggiornamento mappe anofelismo residuo nelle
  aree già malariche;
- messa  a punto di misure di prevenzione e di metodologie contro
  la reintroduzione della malaria;
- vigilanza sulla diffusione dell'anofelismo;
- attività  di ricerca   con specifico riferimento alla biologia
  di  alcune  specie  di  culicidi  e  sul  corretto  impiego  di
  disinfestanti.

ARTICOLO 10
(Pareri ex art. 20, L. 23 dicembre 1978, n. 833)

1. Ai  fini della  espressione dei  pareri previsti dall'art. 20,
lettera f,  L. 23 dicembre 1978, n. 833, presso le singole unità
sanitarie locali verranno costituiti gruppi di lavoro misti fra i
servizi di  igiene pubblica  e del  territorio,  di  prevenzione,
igiene e  sicurezza  del  lavoro  ed  i  servizi  multizonali  di
prevenzione di  riferimento, con  il compito di svolgere, in modo
coordinato, la necessaria istruttoria tecnica.

ARTICOLO 11
(Servizio Multizonale di prevenzione oncologica)

1.  Presso  l'unità  sanitaria  locale  10/E  è  costituito  il
servizio  multizonale   di  prevenzione   per  lo   studio  e  la
prevenzione oncologica che opera con bacino d'utenza comprendente
le unità sanitarie locali dell'area fiorentina.

2. Il servizio è articolato in tre unità operative che svolgono
le attività di seguito indicate:

- unità  operativa di  epidemiologia: epidemiologia descrittiva,
  eziologia e  clinica dei  tumori nel  quadro  di  attività  di
  ricerca  per   l'accertamento  delle   condizioni  di   rischio
  oncogeno;
- unità  operativa di    prevenzione  secondaria:  attività  di
  prevenzione secondaria  di  massa  e  su  gruppi  a  rischio  e
  controllo dei  risultati  anche  ai  fini  di  una  valutazione
  dell'efficacia dei programmi;
- unità  operativa di  citopatologia:  indagini  citologiche  di
  supporto  delle   attività  di  prevenzione  secondaria  e  di
  appoggio  ad   indagini  ambientali   ed  epidemiologiche   per
  collettività esposte a rischio oncogeno.

ARTICOLO 12
(Centro regionale di documentazione)

1. Per  la raccolta  e diffusione  della documentazione  e  delle
informazioni relative alla prevenzione e sicurezza negli ambienti
di vita  e di lavoro, la Giunta regionale provvede ad organizzare
presso  il   dipartimento  sicurezza   sociale   il   centro   di
documentazione regionale.

2. A  tale scopo  utilizza personale  regionale  e  del  servizio
sanitario comandato a norma del DPR 20 dicembre 1979, n. 761.

3. Per il finanziamento del centro regionale di documentazione si
provvederà attraverso il fondo sanitario regionale.

4. Il centro regionale di documentazione provvede a:

a) l'archiviazione  dei  dati  relativi  ai  diversi  fattori  di
   nocività potenziale  o in  atto per i lavoratori, l'ambiente,
   la popolazione,  derivanti dall'attività produttiva e/o degli
   insediamenti abitativi.
   Tali dati riguardano:
   - infortuni e malattie professionali;
   - sostanze  utilizzate nei processi produttivi con particolare
     riferimento a  quelle  che  inducono  rischi  gravi  per  la
     salute;
   - impianti e macchine pericolose;
   - emissioni   aree,  scarichi  idrici  industriali  e  urbani,
     scarichi solidi;
b) la  raccolta e  la sistemazione  di conoscenze  sui rischi e i
   danni indotti dai processi produttivi.
   Tali informazioni riguardano:
   - l'acquisizione  di informazioni  sulla  pericolosità  delle
     sostanze  utilizzate   attraverso  la   raccolta  di  studi,
     monografie e approfondimenti scientifici vari;
   - la  raccolta  della  normativa  nazionale  e  internazionale
     relativa a sostanze, macchine e impianti;
   - la  raccolta   e    vaglio    sistematico  delle  esperienze
     realizzate nei servizi di prevenzione della Regione ed anche
     di quelle  più significative  prodotte  da  altri  enti  ed
     organismi;
c) la  raccolta e  la diffusione  di informazioni  relative  alle
   bonifiche degli  ambienti di  lavoro, ai  diversi  sistemi  di
   disinquinamento, ed  in generale,  alle misure  di prevenzione
   primaria.
   Tali informazioni riguardano:
   - le modalità per bonificare un interno ciclo produttivo, una
     singola macchina,  un impianto per neutralizzare gli effetti
     nocivi di una o più sostanze pericolose;
   - le  modalità per  effettuare l'abbattimento  di  inquinanti
     atmosferici;
   - le  modalità per  effettuare l'abbattimento  di  inquinanti
     idrici;
   - le modalità di smaltimento igienico dei rifiuti solidi.
   
ARTICOLO 13
(Programmi di attività)

1. Al  fine di garantire la partecipazione delle unità sanitarie
locali  del   bacino  d'utenza   e  per   realizzare  la  massima
integrazione  dell'attività   dei  servizi   di  prevenzione,  i
programmi dei  servizi multizonali di prevenzione compresi quelli
del  servizio  multizonale  di  prevenzione  oncologica,  saranno
predisposti  attraverso   apposite  conferenze   periodiche,  con
frequenza almeno annuale.

2. Le  conferenze sono  convocate a  norma dell'art.  10, secondo
comma della LR 19 dicembre 1979, n. 63.

3. La  Giunta regionale  partecipa  alle  conferenze  secondo  le
modalità previste dal piano sanitario regionale.

4. I  programmi  devono  prevedere  altresì  lo  svolgimento  di
compiti   operativi    connessi   alle    competenze   attribuite
all'Amministrazione  regionale   dalla  normativa   esistente  in
materia di igiene negli ambienti di vita e di lavoro.

5. La  Giunta regionale può richiedere ai servizi multizonali di
prevenzione lo  svolgimento di  attività connesse  all'esercizio
delle funzioni  di cui  al terzo  comma,  art.  32  della  L.  23
dicembre 1978,  n.  833  e  di  quant'altro  sia  demandato  alla
competenza della Regione dalle leggi vigenti.

ARTICOLO 14
(Consultazioni periodiche)

1. Per  l'elaborazione delle  proposte di programma da sottoporre
alla conferenza  annuale di  cui all'articolo precedente e per la
verifica dello  stato di  attuazione dei  programmi adottati,  il
presidente del  comitato di gestione dell'unità sanitaria locale
alla quale  appartiene il  servizio multizonale  di  prevenzione,
riunisce, almeno  ogni tre  mesi, i  presidenti dei  comitati  di
gestione delle unità sanitarie locali interessate.

2. Riunioni straordinarie possono essere indette su richiesta del
comitato di  gestione di  una delle  unità sanitarie  locali del
bacino di utenza.

ARTICOLO 15
(Dipartimenti per la tutela dell'ambiente di vita e di lavoro)

1. Allo  scopo di  realizzare in  modo coordinato  i programmi di
intervento nel  campo della  prevenzione degli ambienti di vita e
di lavoro predisposti dalle singole unità sanitarie locali nella
conferenza di  cui all'art. 13 della presente legge, nelle unità
sanitarie locali sedi del servizio multizonale di prevenzione, al
dipartimento per  la tutela  dell'ambiente di  vita e  di  lavoro
partecipano  rappresentanti  degli  omologhi  dipartimenti  delle
unità sanitarie locali del bacino di utenza.

2. Le funzioni del dipartimento sono quelle individuate dal piano
sanitario regionale.

ARTICOLO 16
(Gruppi di lavoro)

1. Nell'ambito  di ciascun servizio multizonale di prevenzione è
costituito un  gruppo permanente  di lavoro interdisciplinare per
ognuna delle seguenti materie:

   1. igiene ambientale
   2. igiene degli alimenti e delle bevande
   3. igiene e sicurezza del lavoro
   4. malattie infettive e diffusive.
   
2. Alla  formazione dei  gruppi di lavoro provvede il comitato di
gestione dell'unità  sanitaria locale,  su proposta dell'ufficio
di direzione.

3.  Per   l'inquinamento  dell'aria  può  essere  costituito  un
apposito gruppo  di lavoro.  Ogni qual  volta se  ne riscontri la
necessità, connessa  con situazioni  di gravità per la salute e
per la  tutela dell'ambiente, possono essere costituiti gruppi di
lavoro temporanei  con finalità  specifiche  o  per  particolari
interventi.

4. Al  gruppo di  lavoro "malattie infettive e diffusive", di cui
al primo comma, partecipano anche le unità operative di malattie
infettive costituite  nell'ambito territoriale  di competenza del
servizio multizonale di prevenzione.

5. Il  coordinamento di  ciascun gruppo di lavoro è affidato dal
comitato di  gestione, sentito  l'ufficio di direzione ad uno dei
responsabili delle  unità operative  componenti, il quale a tale
scopo, convoca  e presiede  il gruppo  di lavoro  e ne  organizza
l'attività. Lo  stesso  cura  la  redazione  dei  consuntivi  di
attività e  risponde dell'operato del gruppo al responsabile del
servizio a cui appartiene.

ARTICOLO 17
(Profili professionali)

1.  Nei   servizi  multizonali  di  prevenzione  opera  personale
appartenente ai seguenti profili professionali:

- biologo
- chimico
- fisico
- ingegnere
- medico
- altro  personale tecnico  laureato  nonchè  personale  tecnico
  professionale, assistente  tecnici, personale  di vigilanza  ed
  ispezione.

2. Gli standards del personale sono stabiliti dal piano sanitario
regionale.

3. I  responsabili delle unità operative dei servizi multizonali
di prevenzione  dovranno  appartenere  al  profilo  professionale
omogeneo alla attività della unità operativa medesima.

ARTICOLO 18
(Finanziamenti)

1. I  proventi derivanti  dall'attività effettuata  dal servizio
multizonale di prevenzione sono destinati al suo finanziamento in
aggiunta alla  spesa corrente  e in  conto capitale,  nei modi  e
nella misura  previsti dall'art. 25 della L. 27 dicembre 1983, n.
730.

2. Per  la parte  destinata  alle  spese  in  conto  capitale  il
finanziamento aggiuntivo  è utilizzato  previo  espletamento  di
quanto previsto  dall'art. 14 nn. 4), 5), 6), della LR 6 dicembre
1984, n. 70.

3. I  programmi di cui all'art. 13 devono essere accompagnati dai
risultati finali  della gestione finanziaria dell'anno precedente
così come previsto dall'art. 49 della LR 24 maggio 1980, n. 68 e
dalle previsioni  annuali e  pluriennali di  spesa per  gli  anni
successivi così come disposto dall'art. 27 della legge suddetta.

ARTICOLO 19
(Supporto provvisorio ad attività dei servizi di base)

1. Allo  scopo  di  garantire  la  migliore  funzionalità  nello
svolgimento delle competenze, nel caso in cui i servizi di igiene
pubblica e  del territorio  e di  prevenzione, igiene e sicurezza
del lavoro  non siano  in grado di provvedere a parte dei compiti
loro spettanti,  le unità  sanitarie locali  interessate possono
concordare l'intervento  sostitutivo del  servizio multizonale di
prevenzione per  i tempi strettamente necessari a coprire le loro
carenze.

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 7 maggio 1985

La presente  legge è  stata approvata dal Consiglio Regionale il
26 marzo  1985 ed è stata vistata dal Commissario del Governo il
2 maggio 1985



SICUREZZA
ENTI SANITARI

