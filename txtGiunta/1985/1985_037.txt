Modifica  della   Legge  Regionale  6-5-77,  n.  28,  concernente
ordinamento contabile regionale.

Il Consiglio Regionale ha approvato il 5-3-1985
Il Commissario del Governo ha apposto il visto il 9-4-1985
Il Presidente  della Giunta  Regionale promulga la seguente legge
regionale:

ARTICOLO 1

L'art. 101  della legge  regionale  6  maggio  1977,  n.  28,  è
sostituito dal seguente.

   "Salve le  competenze del  Consiglio ai  sensi dello Statuto e
   delle leggi  regionali, alla gestione del bilancio provvede la
   Giunta regionale.
   
   La Giunta  Regionale, salve le attribuzioni degli altri uffici
   e dipartimenti stabilite dalle leggi regionali, si avvale, per
   la gestione del Bilancio, del Dipartimento Finanze e Bilancio.
   
   Sono di  spettanza del  Presidente della Giunta gli interventi
   sulla gestione  medesima, connessi  con l'esercizio del potere
   di direzione  delle  funzioni  amministrative  delegate  dallo
   Stato alla  Regione, ai  sensi dell'art.  47, lett.  d), dello
   Statuto."
   
ARTICOLO 2

L'art. 102  della legge  regionale  6  maggio  1977,  n.  28,  è
sostituito dal seguente.

   "I responsabili  dei Servizi  che compiono  atti specifici  di
   gestione  del  bilancio  ai  sensi  del  presente  titolo,  s'
   intendono sostituiti,  in caso  di assenza, da altro dirigente
   del servizio  da essi  designato,  previa  comunicazione  alla
   Giunta ed al Coordinatore dei rispettivi dipartimenti."
   
ARTICOLO 3

Il secondo  comma dell'art.  108 della  legge regionale  6 maggio
1977, n. 28, è così modificato:

   "Il tesoriere  provvede all'incasso su ordinativo sottoscritto
   dal responsabile  del  servizio  competente  del  Dipartimento
   Finanze e Bilancio."
   
ARTICOLO 4

Il secondo  comma dell'art.  109 della  legge regionale  6 maggio
1977, n. 28, è così modificato:

   "Alla tenuta delle relative scritture provvede il responsabile
   al competente Servizio del Dipartimento Finanze e Bilancio."
   
ARTICOLO 5

La lettera a) del primo comma dell'art. 111 della legge regionale
6 maggio 1977, n. 28, è così modificata:

  "a) della  proposta di  impegno, completa  dell'indicazione dei
      capitoli di imputazione della spesa stessa, predisposta dal
      responsabile del Servizio competente.
  
ARTICOLO 6

Alla lettera b) del comma 1 dell'art. 111 della legge regionale 6
maggio 1977,  n. 28,  le parole "Dipartimento Finanze e Bilancio"
sono  sostituite  con  le  parole  "responsabile  del  competente
Servizio del Dipartimento Finanze e Bilancio".

Il secondo  comma dell'art.  111 della legge regionale n. 28/1977
è soppresso.

ARTICOLO 7

L'art. 113,  comma  3,  lettera a) della legge regionale 6 maggio
1977, n. 28, è così modificato:

  "a) della verifica dell'adempimento dell'obbligazione dal quale
      sorge  per   l'amministrazione  l'obbligo   a  disporre  il
      relativo pagamento,  e della rispondenza tecnica delle note
      di spesa,  predisposta dal  responsabile del  Servizio  che
      formula la proposta di pagamento.
  
ARTICOLO 8

Alla lettera  b) del  comma 3 dell'art. 113 della legge regionale
6 maggio 1977, n. 28, le parole "Dipartimento Finanze e Bilancio"
sono  sostituite  con  le  parole  "responsabile  del  competente
Servizio del Dipartimento Finanze e Bilancio".

ARTICOLO 9

L'art. 114,  comma 1, della legge regionale 6 maggio 1977, n. 28,
è così modificato:

   "L'ordinamento del  tesoriere regionale  a  pagare  le  somme,
   impegnate e  liquidate a  norma degli  articoli precedenti, è
   dato  mediante   mandato  sottoscritto  dal  responsabile  del
   competente Servizio del Dipartimento Finanze e Bilancio."
   
ARTICOLO 10

Il secondo  comma dell'art.  115 della  legge regionale  6 maggio
1977, n. 28, è sostituito dal seguente:

   "In tal  caso il  mandato è  assunto su nota sottoscritta dal
   responsabile  del   Servizio  interessato,   che  attesta   la
   liquidità od  esigibilità della spesa, nonchè, agli effetti
   di cui  alla lett.  b) dell'art.  113,  dal  responsabile  del
   competente Servizio del Dipartimento Finanze e Bilancio."
   
ARTICOLO 11

Il secondo  comma dell'art.  167 della  legge regionale  6 maggio
1977, n. 28, è così modificato:

   "Essa provvede,  al riguardo, sulla base delle leggi regionali
   su l'ordinamento  degli uffici  e  sullo  stato  giuridico  ed
   economico del personale della Regione."
   
Nel terzo comma allo stesso articolo l'espressione "legge citata"
è sostituita dall'espressione "leggi citate".

ARTICOLO 12

Il terzo ed il quarto comma dell'art. 169 della legge regionale 6
maggio 1977, n. 28, sono così modificati:

   "Gli amministratori,  i  coordinatori  e  i  responsabili  dei
   Servizi che  vengono a conoscenza, direttamente o a seguito di
   rapporto  cui   siano  tenuti   i  dipendenti  inseriti  nelle
   strutture organizzative di cui sono responsabili, di fatti che
   diano luogo  a responsabilità ai sensi degli artt. 112 e 168,
   debbono farne denunzia al procuratore generale della Corte dei
   Conti,   indicando    tutti   gli    elementi   raccolti   per
   l'accertamento delle responsabilità per la determinazione dei
   danni.
   
   Se il  fatto  dannoso  è  imputabile  all'amministratore,  la
   denuncia è fatta a cura del relativo organo collegiale;
   se imputabile  al coordinatore  del Dipartimento  l'obbligo di
   denuncia incombe  al  Consiglio  o  alla  Giunta,  secondo  le
   rispettive competenze;   se  imputabile  ai  responsabili  dei
   servizi la  denuncia è  fatta dal coordinatore del rispettivo
   Dipartimento."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 15 aprile 1985

La presente  legge è  stata approvata dal Consiglio Regionale il
5-3-1985 ed  è stata vistata dal Commissario del Governo il 9-4-
1985.



ENTE REGIONE
CONTABILITA' CONTRATTI

