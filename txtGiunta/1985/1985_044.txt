Modifiche  della   LR  24  aprile  1975,  n.  33  concernente  la
promozione dello sport a carattere sociale.

Il Consiglio Regionale ha approvato il 20-3-1985
Il Commissario del Governo ha apposto il visto il 24-4-1985
Il Presidente  della Giunta  Regionale promulga la seguente legge
regionale:

ARTICOLO 1

La lettera  b) dell'art.  3  della  LR  24  aprile  1975,  n.  33
concernente la  promozione dello  sport a  carattere  sociale  è
così sostituita:

   "b) enti  di promozione  sportiva,  società  ed  associazioni
   sportive e  del tempo  libero costituite  senza fine di lucro,
   anche se  prive di  personalità giuridica, nonchè ogni altro
   ente morale  che persegua,  in conformità della normativa che
   lo concerne  e sia pure indirettamente, finalità ricreative e
   sportive senza fini di lucro; ".
   
ARTICOLO 2

La lettera  a), primo  comma, dell'art. 4 della LR 24 aprile 1975
n. 33  concernente la  promozione dello sport a carattere sociale
è così sostituita:

   "a)  la   costruzione,  l'ampliamento,   l'attrezzatura  e  il
   miglioramento  di  impianti  sportivi  nonchè  l'acquisto  di
   immobili da destinare ad attività sportive;"
   
ARTICOLO 3

L'art. 5 della LR 24 Aprile 1975, n. 33 concernente la promozione
dello sport a carattere sociale è così sostituito:

   "Art. 5
   (Impianti sportivi)
   
   A favore  dei soggetti  di cui  all'art. 3,  lett.  a)  e  b),
   purchè  aventi  questi  ultimi  personalità  giuridica,  che
   contraggono  un   mutuo  a   medio  o  lungo  termine  per  la
   realizzazione degli  interventi di cui all'art. 4, lett. a) è
   concesso un  contributo  regionale  a  deconto  dell'onere  di
   ammortamento del mutuo.
   
   E'  riconosciuto   ammissibile,   agli   effetti   del   comma
   precedente, il  solo costo  delle opere  relative all'impianto
   sportivo, nella misura massima di 500 milioni di lire.
   
   L'erogazione del  contributo sarà  disposta  per  il  tramite
   degli istituti  mutuanti, a  decorrere dalla  data  di  inizio
   dell'ammortamento  del   mutuo  e  in  corrispondenza  con  la
   scadenza   delle   singole   rate,   per   tutta   la   durata
   dell'ammortamento del mutuo stesso.
   
   A favore dei soggetti di cui al primo comma che realizzino con
   mezzi propri  gli interventi di cui all'art. 4, lett. a), può
   essere concesso un contributo regionale in conto capitale."
   
ARTICOLO 4

L'art. 8  (Gestione degli impianti) della LR 24 aprile 1975 n. 33
concernente la  promozione dello  sport a  carattere  sociale  è
abrogato.

ARTICOLO 5

L'art. 9  della LR 24 aprile 1975 n. 33 concernente la promozione
dello sport a carattere sociale è così sostituito:

   "Art. 9
   (Domande per i contributi relativi agli impianti)
   
   Le domande  per ottenere  i  contributi  di  cui  all'art.  5,
   rivolte al  Presidente della  Giunta regionale,  devono essere
   presentate alle Associazioni intercomunali o Comunità montane
   territorialmente competenti  entro il  31 ottobre di ogni anno
   per l'anno successivo.
   
   Le domande  dei soggetti  di cui  all'art. 3  lett. b)  devono
   essere accompagnate  dal parere  del Comune nel cui territorio
   è situato  l'impianto circa  l'utilità delle opere e la loro
   compatibilità con gli strumenti urbanistici vigenti.
   
   Le   domande    devono   essere   corredate   dalla   seguente
   documentazione:
   
   a) progetto  di massima,  relazione tecnico illustrativa delle
      caratteristiche  degli  impianti,  tempi  previsti  per  la
      realizzazione;
   b) preventivo  di spesa e piano di finanziamento correlato con
      le eventuali previsioni d'accensione del mutuo.
   
   Le Associazioni  intercomunali o Comunità montane entro il 31
   dicembre di  ogni anno  trasmettono alla  Regione  le  domande
   pervenute, ordinate  secondo una  graduatoria di priorità che
   tenga conto  della distribuzione  di impianti  sul  territorio
   equilibrata quanto  ai soggetti  promotori degli  interventi e
   alle discipline sportive previste."
   
ARTICOLO 6

L'art.  10  della  LR  24  aprile  1975,  n.  33  concernente  la
promozione dello sport a carattere sociale è così sostituito:

   "Art. 10
   (Piano dei contributi per impianti)
   
   La Giunta  Regionale,  sentita  la  commissione  dello  sport,
   predispone entro il 31 marzo di ogni anno, il piano di riparto
   dei  contributi   relativi   agli   impianti,   tenuto   conto
   dell'ordine   di   priorità   indicato   dalle   Associazioni
   Intercomunali o Comunità Montane e, comunque dando preferenza
   ai progetti il cui costo non superi i 500 milioni.
   
   Il piano determina per ogni intervento l'ammontare della spesa
   ammissibile ai  sensi  dell'art.  5,  secondo  comma,  nonchè
   l'entità del  contributo in  conto capitale,  avendo riguardo
   alla natura  del soggetto  presentatore della  domanda e  alla
   tipologia degli impianti.
   
   Il contributo  a deconto  dell'onere di ammortamento dei mutui
   di cui  all'art. 5 primo comma, sarà pari al 20 per cento del
   tasso  d'interesse  praticato  dall'Istituto  per  il  Credito
   sportivo all'atto  della stipula  del  relativo  contratto  di
   finanziamento.
   
   Il piano  determina anche  la revoca  dei contributi  in conto
   interessi  già   concessi  i   cui  beneficiari  non  abbiano
   trasmesso alla  Regione entro  il 28 febbraio del secondo anno
   successivo alla  approvazione del  relativo piano  di  riparto
   copia del  contratto di  finanziamento, nonchè  la revoca dei
   contributi in conto capitale non utilizzati alla stessa data.
   
   Il piano  è approvato  dal Consiglio  regionale entro  il  31
   maggio di ogni anno."
   
ARTICOLO 7

Il primo  comma dell'art.  12 della  LR  24  aprile  1975  n.  33
concernente la  promozione dello  sport a  carattere  sociale  è
così sostituito:

   "Le domande per ottenere i contributi di cui all'art. 7 devono
   essere presentate  al Presidente  della Giunta regionale entro
   il 31 gennaio di ogni anno".
   
ARTICOLO 8

L'art. 13 della LR 24 aprile 1975 n. 33 concernente la promozione
dello sport a carattere sociale è così sostituito:

   "Art. 13
   (Piano di riparto dei contributi per attività e iniziative)
   
   La Giunta  regionale, sentita  la commissione  regionale dello
   sport, predispone, entro il 31 marzo di ogni anno, il piano di
   riparto  dei   contributi  relativi   alle  attività  e  alle
   iniziative per lo sviluppo dello sport.
   
   Il piano  è approvato  dal Consiglio  regionale entro  il  31
   maggio di ogni anno."
   
ARTICOLO 9

Agli oneri  derivanti dall'attuazione  della presente legge si fa
fronte per  il 1985  con la  variazione di  bilancio disposta dal
successivo comma  e per  i successivi  esercizi con  le  relative
leggi di bilancio.

Agli stati  di previsione  della competenza  e della  cassa della
parte spesa  del bilancio 1985 è apportata, per analogo importo,
la seguente variazione:

Spese in diminuzione
Cap. 50060
   Fondo globale per il finanziamento di spese per
   ulteriori  programmi   di  sviluppo  (spese  di
   investimento)                                   L. 200.000.000
   
Spese di nuova istituzione
Cap. 16770
   Contributi per  la costruzione,  l'ampliamento,
   l'attrezzatura e  il miglioramento  di impianti
   sportivi  nonchè  l'acquisto  di  immobili  da
   destinare ad  attività  sportive  (art.  2  LR
   modificativa della LR 24/4/1975, n. 33)
                                                   L. 200.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 maggio 1985

La presente  legge è  stata approvata dal Consiglio Regionale il
20-3-1985 ed  è stata vistata dal Commissario del Governo il 24-
4-1985.



SPORT

