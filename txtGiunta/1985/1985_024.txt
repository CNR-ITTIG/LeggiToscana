Modifica all'art. 42 della LR 23 dicembre 1977, n. 83 concernente
norme in  materia di  bonifica, di  consorzi  di  bonifica  e  di
miglioramento fondiario e delega di funzioni agli enti locali.

Il Consiglio Regionale ha approvato il 24-1-1985
Il Commissario del Governo ha apposto il visto il 27-2-1985
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 42 della LR 23 dicembre 1977, n. 83, già modificato dalla
LR 8  febbraio 1976,  n. 11  e dalla  LR 30 maggio 1978, n. 34 è
sostituito dal seguente:

   "La presente legge avrà effetto dal 1 luglio 1978.

Resta di  competenza degli  organi regionali  la definizione  dei
procedimenti amministrativi  che abbiano comportato assunzioni di
impegni di  spesa anche  nel conto dei residui anteriormente alla
data del 1 luglio 1978.

All'attuazione  del   programma  di   interventi  approvato   dal
Consiglio regionale  con deliberazione n. 128 del 31 gennaio 1978
provvedono comunque, anche mediante l'assunzione di nuovi impegni
di spesa, fino al 31 dicembre 1978 gli organi regionali.

I maggiori  oneri occorrenti  per l'ultimazione  delle  opere  di
bonifica già  finanziate alla data di entrata in vigore della LR
n. 83/1977,  ed  incluse  nei  programmi  annuali  di  intervento
approvati dal  Consiglio regionale dal 1972 a tutto il 1978, sono
assunti a  carico della Regione. Rimane acquisita alla competenza
degli organi  regionali la  definizione, fino ad esaurimento, dei
procedimenti amministrativi concernenti le suddette opere.

Rimane  parimenti   di  competenza   degli  organi  regionali  la
liquidazione delle  ulteriori annualità  di spesa  pluriennali a
carico di  esercizi successivi  a quello  della  delega,  qualora
l'impegno relativo  alla prima  annualità abbia  fatto carico ad
esercizi finanziari anteriori al 1 gennaio 1979.

In via  transitoria i  consorzi di  bonifica montana  approvano i
bilanci preventivi  ed i  relativi piani  di riparto  delle spese
consortili per l'emissione dei ruoli di contribuenza per l'intero
esercizio 1978,  fermo restando, ai sensi dei precedenti articoli
28 e  29, il subingresso delle Comunità montane territorialmente
competenti in  tutti i  rapporti giuridici  attivi e  passivi dei
soppressi consorzi  di bonifica  montana, ivi compresi i ruoli di
contribuenza.

Alla spesa  derivante  dall'assunzione  a  carico  diretto  della
Regione degli  oneri finanziari  per l'ultimazione delle opere di
bonifica di  cui al  comma  4  del presente articolo si fa fronte
con la  seguente variazione di bilancio da apportarsi per analogo
importo, competenza e cassa, allo stato di previsione della parte
"spesa" del bilancio 1985:

In diminuzione:

Cap. 10390
   Interventi delegati  agli enti  locali  per  la
   realizzazione di  nuove opere di bonifica e per
   la manutenzione  di  opere  di  bonifica  (LLRR
   23/12/1977,  n.   83  e  7/2/1980,  n.  13)  L.
   200.000.000

Di nuova istituzione:

Cap. 10490
   Spese ed oneri a carico della Regione per opere
   di bonifica  ai sensi dell'articolo 42 della LR
   23/12/1977, n.  83 e successive modificazioni -
   Finanziamento statale (LR n. ) L. 200.000.000

Agli oneri  di spesa  derivanti  dall'attuazione  della  presente
legge per gli esercizi successivi si farà fronte con le leggi di
bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 5 marzo 1985

La presente  legge è  stata approvata dal Consiglio Regionale il
24-1-1985 ed  è stata vistata dal Commissario del Governo il 27-
2-1985.



ASSETTO IDROGEOLOGICO
AGRICOLTURA
ATTRIBUZIONI DELEGHE

