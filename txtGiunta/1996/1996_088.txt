Promozione del latte Toscano di alta qualità.

Il Consiglio Regionale ha approvato il 29-10-1996
Il Commissario del Governo ha apposto il visto il 9-11-1996
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

La Toscana  promuove per  l'anno 1996 la valorizzazione del latte
fresco di  alta qualità   proveniente  da  materia  prima  della
Regione. L'iniziativa  è volta  a  rilanciare  l'immagine  delle
produzioni toscane  e in  particolare della  zootecnia  da  latte
attraverso un alimento simbolo quale il latte fresco.

ARTICOLO 2
(Modalità di attuazione)

1. La  Giunta regionale  è incaricata,  avvalendosi anche  di un
soggetto operante  nel settore  del latte fresco di alta qualità
toscano, di  curare una  campagna promo-pubblicitaria finalizzata
alla valorizzazione  di tutto  il latte  fresco di  alta qualità
trasformato nella regione e proveniente da allevamenti toscani.

2. Nel  caso in cui la Giunta regionale si avvalga di un soggetto
esterno  la   Regione  compartecipa  finanziariamente  all'azione
realizzata  da   tale  soggetto  mediante  la  erogazione  di  un
contributo  una  tantum  fino  all'importo  di  L.  360  milioni;
l'erogazione  del  contributo  è  effettuata  sulla  base  della
presentazione  della   documentazione  di   spesa  attestante  la
realizzazione delle fasi di attuazione dell'iniziativa.

3. La  Giunta regionale,  al termine della iniziativa, informa il
Consiglio regionale sui risultati conseguiti.

ARTICOLO 3
(Imputazione della spesa)

L'onere derivante  dall'attuazione della presente legge, previsto
in L.  360.000.000. per  l'esercizio in  corso farà  carico  sul
capitolo 20300  del bilancio  1996  che  presenta  la  necessaria
disponibilità.

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 14 Novembre 1996

CHITI

La presente  Legge è  stata approvata dal Consiglio regionale il
29-10-1996 ed  è stata vistata dal Commissario del Governo il 9-
11-1996.



ZOOTECNIA

