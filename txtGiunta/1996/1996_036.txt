Nuova disciplina  della partecipazione  finanziaria  di  soggetti
terzi alle  iniziative culturali, promozionali e di comunicazione
della Regione Toscana. Modifiche alla LR 2 maggio 1985, n. 43.

Il Consiglio Regionale ha approvato il 2-4-1996
Il Commissario del Governo ha apposto il visto il 27-4-1996
Il Presidente  della Giunta  Regionale promulga la seguente legge
regionale:

ARTICOLO 1
(Finalità della legge)

1. Al  fine di rendere le iniziative culturali, promozionali e di
comunicazione della Regione maggiormente efficaci, la LR 2 maggio
1985,  n.   43,  e  successive  modificazioni,  è  ulteriormente
modificata secondo le disposizioni di cui ai successivi articoli.

ARTICOLO 2
(Sostituzione dell'art. 1 - Oggetto - della LR 43/85)

1. L'art. 1 della LR 43/85 è sostituito dal seguente:

   "1. Nell'ambito  delle iniziative culturali, promozionali e di
   comunicazione  della   Regione,   la   Giunta   regionale   è
   autorizzata a  stipulare  contratti  di  sponsorizzazione,  di
   cessione dell'uso  di marchi,  di compartecipazione, a seguito
   di trattativa privata con soggetti pubblici e privati".

ARTICOLO 3
(Modifica dell'art.  2 - Contratti di sponsorizzazione - della LR
43/85)

1. Il  comma 1  dell'art. 2  della LR  43/85  è  sostituito  dal
seguente:

   "1. I  contratti di  sponsorizzazione determinano, a fronte di
   un corrispettivo  costituito da  una  somma  di  denaro  o  da
   forniture di  servizi a  favore della Regione, le modalità di
   inserimento del  marchio di  soggetti terzi  o di  menzione di
   soggetti terzi nelle iniziative della Regione. Le modalità di
   associazione del  nome e  del marchio di soggetti terzi devono
   presentare caratteri  consoni alla  natura istituzionale della
   Regione.".

ARTICOLO 4
(Sostituzione dell'art.  3 -  Contratti di  cessione di  marchi -
della LR 43/85)

1. L'art. 3 della LR 43/85 è sostituito dal seguente:

   "1.  La   Giunta  regionale   può  utilizzare,   al  fine  di
   contraddistinguere le  iniziative culturali, promozionali e di
   comunicazione della  Regione, come  marchio  lo  stemma  della
   Regione Toscana  o lo specifico logo afferente l'iniziativa. A
   tal fine,  la Giunta  regionale può presentare domanda per la
   concessione   di    brevetto   di    marchio   nazionale    ed
   internazionale, ai sensi della normativa vigente".

2. I  contratti di cessione dell'uso dei marchi di cui al comma 1
determinano, a  fronte di  un corrispettivo  in denaro  a  favore
della Regione, le modalità di utilizzazione dei marchi stessi da
parte di  soggetti terzi mediante la loro riproduzione su merci o
in riferimento a servizi da questi forniti. Le predette modalità
di utilizzo  dei marchi  devono presentare caratteri consoni alla
natura istituzionale della Regione.

3. I  contratti di  cessione di  cui al  comma 2 possono essere a
titolo gratuito qualora si riferiscano ad attività od iniziative
di enti  pubblici, ovvero  ad attività od iniziative a carattere
culturale, sociale  o di  pubblica utilità  di enti  morali o di
associazioni culturali  o  di  volontariato,  riconosciute  dalla
Giunta  regionale   particolarmente  meritevoli,   per  la   loro
rilevanza, di  essere contraddistinte  anche  dal  marchio  della
Regione.".

ARTICOLO 5
(Sostituzione dell'art.  4 -  Contratti  di  compartecipazione  -
della LR 43/85)

1. L'art. 4 della LR 43/85 è sostituito dal seguente:

   "1. I  contratti di compartecipazione determinano le modalità
   di  gestione   in  comune,   anche  mediante  le  associazioni
   costituite ai  sensi dei  successivi commi,  delle  iniziative
   culturali, promozionali  e  di  comunicazione  promosse  dalla
   Regione, fra la Regione stessa e soggetti terzi che forniscano
   un corrispettivo  in denaro od in servizi per la realizzazione
   delle iniziative.

   2. Per  la gestione  delle iniziative  di cui al comma 1, alle
   quali i  soggetti terzi partecipino con forniture in denaro od
   in servizi  complessivamente non inferiori al trenta per cento
   del costo  previsto per  l'iniziativa, la  Giunta regionale ha
   facoltà di promuovere, nelle forme disposte dal codice civile
   e secondo  quanto previsto  nel contratto di compartecipazione
   tra la  Regione  ed  i  soggetti  terzi,  la  costituzione  di
   apposite associazioni per un tempo determinato.

   3. Le  associazioni istituite ai sensi del comma 2, realizzano
   esclusivamente  le   attività  indicate   nel  programma   di
   iniziative contenuto nel contratto di compartecipazione.

   4. Gli  eventuali contratti  di sponsorizzazione e di cessione
   di marchio  relativi ad  iniziative per  le  quali  sia  stata
   costituita un'associazione  sono  stipulati  dall'associazione
   stessa. A  tal fine,  gli amministratori  di nomina  regionale
   devono  preventivamente   richiedere  l'autorizzazione   della
   Giunta regionale.

   5. Lo  statuto della associazione istituita ai sensi del comma
   2 si uniforma ai seguenti principi:

   a) è  costituito un  Consiglio di  amministrazione di  cui il
      presidente, il  segretario e  comunque la maggioranza degli
      amministratori sono di nomina della Giunta regionale;
   b) è  costituito un  organo di  controllo  sulla  regolarità
      amministrativa e contabile, composto da tre membri iscritti
      nel registro  dei revisori di cui al d. lgs. n. 88/1992, di
      cui la  Giunta regionale  nomina il  presidente ed un altro
      membro;
   c) il   programma  di  attività,  con  il  piano  finanziario
      previsionale, deliberato  dal Consiglio di amministrazione,
      è sottoposto all'approvazione della Giunta regionale;
   d) la   Regione,    al    compiersi      della    liquidazione
      dell'associazione, succede  nel netto  patrimoniale  attivo
      dell'associazione stessa.

   6.  La   Giunta  regionale  nomina  i  componenti  di  propria
   spettanza nel  Consiglio di  amministrazione e  nell'organo di
   controllo, garantendo  la presenza  di soggetti in possesso di
   specifiche   professionalità    gestionali,   giuridiche    e
   contabili. Il  segretario del  Consiglio di amministrazione ed
   il   presidente   dell'organo   di   controllo   sono   scelti
   necessariamente tra  i dirigenti e i funzionari della Regione.
   Il segretario  del Consiglio di amministrazione è nominato su
   proposta  del  coordinatore  del  dipartimento  competente  in
   materia di  affari  legislativi  e  giuridici.  Il  presidente
   dell'organo  di   controllo  è   nominato  su   proposta  del
   coordinatore  del   dipartimento  competente   in  materia  di
   bilancio.

   7.  Ai   dipendenti  della   Regione  nominati   negli  organi
   dell'associazione si  applicano le disposizioni di cui alla LR
   30  dicembre   1993,  n.   108  "Disciplina   delle  attività
   extraimpiego dei  dipendenti della  Regione  Toscana",  ed  al
   regolamento attuativo approvato con deliberazione della Giunta
   regionale n. 541 del 24 gennaio 1994".

ARTICOLO 6
(Sostituzione dell'art.  5 -  Finalizzazione dei proventi - della
LR 43/85)

1. L'art. 5 della LR 43/85 è sostituito dal seguente:

   "1. I proventi derivanti dai contratti di sponsorizzazione, di
   cessione di  marchio e  di compartecipazione affluiscono in un
   apposito capitolo  di entrata  del bilancio  regionale e  sono
   vincolati al finanziamento delle iniziative di cui all'art. 1.

   2. Nell'ipotesi in cui sia stata costituita un'associazione ai
   sensi dell'art.  4, i  proventi di  cui al  precedente comma 1
   affluiscono direttamente  all'associazione stessa.  La  Giunta
   regionale assegna  all'associazione i  propri  fondi  relativi
   all'iniziativa, dopo  l'avvenuta verifica  di  conformità  da
   parte della  Giunta stessa  del programma  di attività  e del
   relativo piano finanziario previsionale.

   3. La  Giunta regionale  provvede, a seguito dell'accertamento
   delle entrate,  con proprio atto alle necessarie variazioni di
   bilancio  per   la  quantificazione   delle   entrate   e   la
   destinazione della spesa".

ARTICOLO 7
(Modifica dell'art. 6 - Funzionario delegato - della LR 43/85)

1. I  commi 1  e 2 dell'art. 6 della LR 43/85 sono sostituiti dai
seguenti:

   "1. Per l'erogazione delle spese necessarie alla realizzazione
   delle iniziative  di cui  alla presente legge, fatta eccezione
   per le  iniziative attribuite  alle associazioni costituite ai
   sensi  dell'art.  4,  la  Giunta  regionale  può  autorizzare
   aperture di  credito presso la tesoreria regionale a favore di
   dirigenti della  Regione che  assumono la veste di funzionario
   delegato ai  sensi e  per gli  effetti delle  norme  regionali
   vigenti in materia di aperture di credito.

   2.  Il  funzionario  delegato,  nell'ambito  dell'apertura  di
   credito  di  cui  al  comma  1,  è  autorizzato  ad  assumere
   direttamente iniziative  di spesa nei limiti di L. 10.000.000,
   al netto  degli oneri  fiscali, per  ogni singola fornitura di
   beni o servizi."

ARTICOLO 8
(Sostituzione dell'art. 6 bis della LR 43/85)

1. L'art.  6 bis  della LR  43/85, introdotto  dalla LR 27 maggio
1987, n. 35, è sostituito dal seguente:

   "1. Le  associazioni di  cui all'art.  4, entro tre mesi dalla
   conclusione dell'iniziativa di loro competenza, sono tenute ad
   inviare  alla   Giunta  regionale   il  relativo   rendiconto,
   corredato  da   una  relazione   sottoscritta  dall'organo  di
   controllo.

   2. Qualora  i  proventi  derivanti  dall'iniziativa,  compresi
   quelli dei contratti di sponsorizzazione, cessione di marchio,
   e  compartecipazione   risultino   superiori   rispetto   alle
   necessità di  finanziamento dell'iniziativa  stessa, le somme
   eccedenti sono  versate, al  netto degli  oneri fiscali,  alla
   Regione ed  affluiscono al capitolo di entrata di cui all'art.
   5, comma  1, con  vincolo di destinazione per il finanziamento
   di analoghe iniziative di cui all'art. 1."

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 2 maggio 1996

CHITI

La presente  legge è  stata approvata dal Consiglio regionale il
2-4-1996 ed è stata vistata dal Commissario del Governo il 27-4-
1996.



INFORMAZIONE
FINANZIAMENTI

