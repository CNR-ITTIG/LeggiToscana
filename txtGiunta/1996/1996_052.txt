Disciplina del  personale delle  segreterie del  Presidente e dei
Vice Presidenti del Consiglio regionale.

Il Consiglio Regionale ha approvato il 4-6-1996
Il Commissario del Governo ha apposto il visto il 6-7-1996
Il Presidente  della Giunta  Regionale promulga la seguente legge
regionale:

ARTICOLO 1
(Strutture speciali  delle Segreterie  del Presidente  e dei Vice
Presidenti del Consiglio regionale)

1. Il  Presidente ed  i Vice  presidenti del  Consiglio regionale
dispongono ciascuno  di un  proprio  ufficio  di  segreteria  per
l'esercizio delle  funzioni di cui all'art. 10, comma 3, della LR
7 novembre 1994, n. 81.

2. Ai  responsabili di  ciascuno degli  uffici di  cui  al  comma
precedente si  applicano le  disposizioni di cui all'art. 2 della
LR 3 novembre 1995, n. 97.

3. Il  trattamento economico  del  responsabile  dell'ufficio  di
segreteria del  Presidente del  Consiglio  è  determinato  dalla
Giunta regionale, d'intesa con l'Ufficio di Presidenza, in misura
non superiore a quello spettante ai dirigenti regionali di area o
di servizio.

4. Il  trattamento economico  dei responsabili  degli  uffici  di
segreteria  dei  Vice  Presidenti  è  determinato  dalla  Giunta
regionale,  in   modo  uniforme,   d'intesa  con   l'Ufficio   di
Presidenza,  in  misura  non  superiore  a  quella  spettante  ai
dirigenti regionali titolari di unità operative complesse.

ARTICOLO 2
(Disposizioni finanziarie)

1. Agli  oneri di  spesa derivanti  dal precedente articolo si fa
fronte, a  decorrere dal  1996, con  la variazione di bilancio di
cui al  comma seguente  e per  gli anni  successivi con  legge di
bilancio.

2. Agli  stati di  previsione della  parte "Spesa"  del  bilancio
1996, sono apportate, per analogo importo, le seguenti variazioni
di competenza e di cassa.

Spese in diminuzione

Cap. 50240
   Fondo di riserva per spese obbligatorie          L. 40.000.000
                                                    =============

Spese in aumento con modifica descrizione del capitolo

Cap. 00171
   Oneri  per   il  trattamento   economico    dei
   soggetti preposti  alle strutture   speciali di
   cui alla  LR 3/11/1995    n.  97  nonché  alle
   strutture speciali di cui alla LR 9/7/96 n. 52   L. 40.000.000
                                                    =============

La presente  legge è  pubblicata sul  Bollettino Ufficiale della
Regione. È  fatto obbligo a chiunque spetti di osservala e farla
osservare come legge della Regione Toscana.

Firenze, 9 luglio 1996

CHITI

La presente  legge è  stata approvata dal Consiglio regionale il
4-6-1996 ed  è stata vistata dal Commissario del Governo il 6-7-
1996.



ENTE REGIONE
ORGANI
PERSONALE

