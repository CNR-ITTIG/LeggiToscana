Rilevazione e controllo delle prescrizioni farmaceutiche.

Il Consiglio Regionale ha approvato il 13-2-1996
Il Commissario del Governo ha apposto il visto il 9-3-1996
Il Presidente  della Giunta  Regionale promulga la seguente legge
regionale:

ARTICOLO 1
(Oggetto della legge)

1. Al  fine di  dare attuazione  a quanto  disposto dall'art.  4,
comma 2,  del Decreto  Legge 30  maggio 1994,  n. 325, convertito
nella  legge   19  luglio   1994,  n.  467,  la  Regione  Toscana
attribuisce alle  Aziende unità  sanitarie locali la rilevazione
dei dati contenuti nelle prescrizioni farmaceutiche e le connesse
attività di controllo e di verifica.

2. La  gestione delle attività di cui al comma 1 è svolta dalle
Aziende unità  sanitarie locali  direttamente ovvero può essere
affidata dalle  medesime ad  altri soggetti  individuati  tramite
gara da effettuarsi secondo le vigenti disposizioni legislative.

3. Le  Aziende unità  sanitarie locali  fanno fronte  agli oneri
derivanti dallo  svolgimento delle  attività  di  rilevazione  e
controllo mediante i finanziamenti ordinariamente assegnati dalla
Giunta regionale  ai sensi  dell'art. 32 della LR 2 gennaio 1995,
n. 1.

ARTICOLO 2
(Rapporti tra Aziende unità sanitarie locali e Regione)

1. Le  Aziende unità  sanitarie locali  comunicano alla Regione,
nell'ambito di quanto previsto dalla LR 23 maggio 1994, n. 40, le
informazioni  necessarie   per  l'elaborazione,  l'analisi  e  la
valutazione   degli   elementi   contenuti   nelle   prescrizioni
farmaceutiche,  con  modalità  e  tempi  indicati  dalla  Giunta
regionale.

ARTICOLO 3
(Norme transitorie e finali)

1. La  Giunta regionale  con propria  deliberazione adotta misure
per assicurare, ai sensi del DL n. 325/94, convertito nella legge
n. 467/94,  la continuità  della rilevazione e del controllo dei
dati   contenuti    nelle   prescrizioni    farmaceutiche    fino
all'attuazione da  parte delle Aziende unità sanitarie locali di
quanto previsto dall'art. 1 e, comunque, non oltre il 31 dicembre
1996.

2. La  LR 21  dicembre 1989, n. 86 "Disposizioni regionali intese
ad  assicurare   uniformità  dei   rapporti  economici   con  le
farmacie", è abrogata.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 15 marzo 1996

MARCUCCI
(Incaricata con DPGR 15 giugno 1995, n. 221)

La presente  legge è  stata approvata dal Consiglio Regionale il
13 febbraio  1996 ed è stata vistata dal Commissario del Governo
il 9 marzo 1996.



USL
ASSISTENZA SANITARIA

