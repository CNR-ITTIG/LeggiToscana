Modifiche alla  LR 6.4.1993  n. 23  'Assistenza specialistica  in
forma indirettà.

Il Consiglio Regionale ha approvato il 1-10-1996
Il Commissario del Governo ha apposto il visto il 4-11-1996
Il Presidente  della Giunta  Regionale promulga la seguente legge
regionale:

ARTICOLO 1
(Modifiche dell'art.  3 della  LR  6  aprile  1993  n.  23,  come
modificato dall'art. 1 della LR 27 ottobre 1994, n. 80)

1. Il  comma 13  dell'art. 3  della LR  n. 23/93, come modificato
dalla LR n. 80/94, è sostituito dal seguente:

   "13. Nei  casi previsti  dall'art. 7,  commi 3  e  4,  del  DM
   Sanità 3  novembre 1989,  l'Azienda unità  sanitaria  locale
   determina un'ulteriore  integrazione del  concorso alla  spesa
   sostenuta  sulla  base  di  criteri  stabiliti  dal  Consiglio
   regionale su proposta della Giunta."

2. Il  comma 14  dell'art. 3  della LR  n. 23/93, come modificato
dalla LR n. 80/94, è sostituito dal seguente:

   "14. L'Azienda  unità sanitaria  locale  determina  altresì,
   sulla base  di criteri  stabiliti dal  Consiglio regionale  su
   proposta della  Giunta, un  concorso  aggiuntivo  nelle  spese
   sostenute dall'assistito  sottoposto a  trapianto di cuore, di
   polmone di  fegato, o  a trapianto congiunto di rene-pancreas,
   qualora gli oneri rimasti a carico siano tali da compromettere
   le condizioni economiche del suo nucleo familiare. A tal fine,
   l'interessato  è   tenuto  ad   allegare  alla  richiesta  la
   documentazione  comprovante   le  spese   da   lui   sostenute
   complessivamente  collegate   all'intervento   chirurgico   di
   trapianto."

3. Il  comma 15  dell'art. 3  della LR  n. 23/93, come modificato
dalla LR n. 80/94, è sostituito dal seguente:

   "15. In caso di prestazioni di comprovata eccezionale gravità
   ed urgenza,  comprese quelle  usufruite dai  cittadini che  si
   trovino  già  all'estero,  purchè  ricorrano  le  condizioni
   previste dal  precedente comma  2 e dall'art. 2 del DM Sanità
   30 agosto  1991, si prescinde dalla preventiva autorizzazione.
   L'assistito deve  presentare, a  pena di decadenza dal diritto
   al  rimborso,   documentata  istanza,   entro  novanta  giorni
   dall'effettuazione della  relativa spesa,  alla Azienda unità
   sanitaria locale  di appartenenza.  L'Azienda unità sanitaria
   locale  concede   il  rimborso   previsto  sulla   base  della
   valutazione circa  la sussistenza dei presupposti e condizioni
   e del  parere sulle  spese rimborsabili, effettuati dal Centro
   regionale di riferimento."

ARTICOLO 2
(Norme di attuazione)

1.  La  Giunta  regionale  presenta  al  Consiglio  regionale  la
proposta di  deliberazione concernente  i criteri di cui ai commi
13 e  14 dell'art.  3  della  LR  23/93,  come  modificati  dalla
presente legge,  entro 30  giorni dalla data di entrata in vigore
della presente legge.

2. Nelle more dell'approvazione della deliberazione consiliare di
cui al  comma 1,  la Giunta  regionale è  autorizzata ad emanare
direttive  provvisorie  alle  Aziende  unità  sanitarie  locali,
comunque con  validità non  superiore a tre mesi dall'entrata in
vigore della  presente legge,  sulla base  delle deliberazioni GR
10043 del 8 novembre 1993 e 3347 del 26 giugno 1995.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 7 Novembre 1996

CHITI

La presente legge è stata approvata dal Consiglio Regionale il
1-10-1996 ed è stata vistata dal Commissario del Governo il 4-
11-1996.



ASSISTENZA SANITARIA

