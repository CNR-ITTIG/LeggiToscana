Modifiche  alla   LR  31   Ottobre  1985,   n.  61  e  successive
modificazioni ed  integrazioni concernente 'Norme per l'esercizio
delle funzioni  amministrative dei  Comuni in materia di impianti
di distribuzione automatica di carburante per uso autotrazione.'.

Il Consiglio Regionale ha approvato il 26-11-1996
Il Commissario del Governo ha apposto il visto il 20-12-1996
Il Presidente  della Giunta  Regionale promulga la seguente legge
regionale:

ARTICOLO 1

1. Il  secondo capoverso del comma 2 dell'art. 1 della LR 61/1985
è abrogato.

ARTICOLO 2

1. L'art. 4 della LR 61/1985 è sostituito dal seguente:

   "Art. 4

   1. Il  trasferimento degli  impianti da  un Comune ad un altro
   della regione  è soggetto  a rilascio di concessione da parte
   del Comune  di destinazione, previo accertamento dell'avvenuta
   rinuncia   alla    concessione   dell'impianto   oggetto   del
   trasferimento,  nel  rispetto  delle  prescrizioni  del  Piano
   Regionale di cui al titolo terzo della presente legge.

   2. Ai fini del rilascio della concessione il Comune acquisisce
   inoltre i pareri di cui all'art. 8 del DPR 27.10.71, n. 1269.

   3.  Gli   effetti  della  concessione  sono  subordinati  alla
   chiusura dell'impianto che viene trasferito".

ARTICOLO 3

1. La  lett. c)  del comma  1 dell'art.  5 della  LR 61/1985,  è
abrogata.

2. Il comma 3 dell'art. 5 della LR 61/1985, è abrogato.

ARTICOLO 4

1. Il  comma 3  dell'art. 6  della LR  61/1985 è  sostituito dal
seguente:

   "3.  Ai   fini  del  rilascio  della  concessione  il  Comune,
   accertata l'avvenuta  rinuncia alle  concessioni relative agli
   impianti oggetto  della  concentrazione,  nel  rispetto  delle
   prescrizioni del  Piano regionale di cui al titolo terzo della
   presente  legge,   verifica  la   sussistenza  dei   requisiti
   richiesti ed  acquisisce i pareri di cui all'art. 8 del DPR n.
   1269."

2. Il comma 4 dell'art. 6 della LR 61/1985 è abrogato.

ARTICOLO 5

1. Il  secondo alinea  della lett. d) del primo comma dell'art. 7
della LR 61/85 è sostituito con il seguente:

   "l'espletamento delle pratiche di trasferimento degli impianti
   stradali di  distribuzione  di  carburante  nell'ambito  dello
   stesso Comune.".

2. La  lett. a)  del comma  2  dell'art.  7  della  LR  61/85  è
sostituita dalla seguente:

   "a)  sostituzione   di  distributori   a  semplice   o  doppia
   erogazione con  altri a  doppia  o  multipla  erogazione,  per
   prodotti già autorizzati;".

3. La  lett. d)  del comma  2  dell'art.  7  della  LR  61/85  è
sostituita dalla seguente:

   "d) sostituzione  dei serbatori  con altri di uguale o diversa
   capacità o aumento del numero degli stessi;".

4. Dopo  la lett.  i) del  comma 2 dell'art. 7 della LR 61/85, è
aggiunta la seguente:

   "l)   aumento   del   numero   delle   colonnine   riguardanti
   l'erogazione di prodotti già esitati".

5. L'ultimo  capoverso del  comma 2 dell'art. 7 della LR 61/85 è
abrogato.

6. Il  comma 5  dell'art. 7  della LR  61/85  è  sostituito  dal
seguente:

   "5. Nei  casi di   cui  alle   lett. a)  e  c),  primo  comma,
   l'autorizzazione stabilisce  il termine di inizio o di ripresa
   dell'esercizio  dell'impianto,  salvo  eventuale  proroga  per
   documentati motivi.".

7. Il  comma 6  dell'art. 7  della LR  61/85  è  sostituito  dal
seguente:

   "6. Salvo  i casi  di cui  alla lett.  d), primo  comma e alle
   lettere  c),   h)  ed   i),  secondo   comma  è  obbligatoria
   l'effettuazione di  apposito collaudo nei casi contemplati dal
   presente articolo.

   Il collaudo  è comunque  obbligatorio anche  nei casi  di cui
   alle lett. c), h) ed i) del secondo comma qualora le modifiche
   comportino alterazioni  materiali degli  allacciamenti e delle
   attrezzature.".

ARTICOLO 6

1. Il  comma 2 dell'articolo 8 della LR 61/1985 è sostituito dal
seguente:

   "2. L'autorizzazione  è rilasciata  previa  acquisizione  del
   parere  del   Comando  Provinciale  dei  Vigili  del  Fuoco  e
   dell'U.T.F.   e   previo   mero   accertamento   dell'avvenuto
   espletamento degli  altri adempimenti  eventualmente necessari
   in  base   alla  normativa   vigente  ai  fini  urbanistici  e
   ambientali.".

ARTICOLO 7

1. Il  comma 2  dell'articolo 12 della LR 61/85 è sostituito dal
seguente:

   "2. Nei  casi di  cui al secondo alinea, lett. d), primo comma
   dell'art. 7,  la sospensione  è accordata  per un periodo non
   superiore ad  un anno  a condizione  che sia stata previamente
   presentata al Comune la domanda di trasferimento dell'impianto
   stradale in altra parte del territorio comunale.".

2. L'ultimo capoverso del comma 2 dell'articolo 12 della LR 61/85
è abrogato.

ARTICOLO 8

1. Il  comma 4  dell'articolo 13 della LR 61/85 è sostituito dal
seguente:

   "4. I Comuni possono dotarsi di un Programma di attuazione del
   Piano regionale di razionalizzazione della rete degli impianti
   stradali  di   distribuzione  di   carburanti   per   uso   di
   autotrasporto,  sentito  il  parere  delle  organizzazioni  di
   categoria dei gestori e dei concessionari.".

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 27 Dicembre 1996

CHITI

La presente  legge è  stata approvata dal Consiglio regionale il
26-11-1996 ed è stata vistata dal Commissario del Governo il 20-
12-1996.



FONTI ENERGETICHE
ENTI TERRITORIALI

