Modificazioni alla  LR 18 Agosto 1992, n. 39 concernente "Riforma
e riordino delle comunità montane".

Il Consiglio Regionale ha approvato il 3-7-1996
Il Commissario del Governo ha apposto il visto il 30-7-1996
Il Presidente  della Giunta  Regionale promulga la seguente legge
regionale:

ARTICOLO UNICO

1. L'art.  35 della  legge regionale  18 agosto  1992, n.  39, è
sostituito dal seguente:

   "Art. 35
   (Criteri di  ripartizione delle  risorse finanziarie destinate
   alle spese generali di funzionamento)

   1. Le  risorse del  bilancio regionale  destinate  alle  spese
   generali di  funzionamento delle  comunità montane e a quelle
   dei comuni  non ricompresi in comunità montane e a quelle dei
   comuni non  ricompresi in  comunità montane  ma  classificati
   parzialmente o totalmente montani, elencati nell'allegato n. 1
   della presente  legge, così come risulta modificato dall'art.
   1, terzo  comma, della  legge regionale 12 aprile 1995, n. 53,
   sono così ripartite:

   a) per  sei decimi,  in proporzione  diretta  alla  superficie
      territoriale classificata montana;
   b) per  quattro    decimi,    in    proporzione  diretta  alla
      popolazione residente  nei territori  classificati montani,
      determinata sulla  base della  più  recente  pubblicazione
      dell'Istat per  i comuni  interamente montani, e sulla base
      dei dati  comunicati ufficialmente  dal comune  agli uffici
      competenti  della   regione,  per   i  comuni  parzialmente
      montani.

   2. Alla  spesa di  cui al  comma precedente  si fa fronte, per
   l'anno 1996,  con le  disponibilità recate dal capitolo 25020
   del bilancio  del corrente  esercizio. Per gli anni successivi
   si provvede con legge di bilancio."

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze 2 Agosto 1996

BARBINI
(Incaricato con DPGR n. 111 del 31-7-1996)

La presente  legge è  stata approvata dal Consiglio regionale il
3-7-96 ed  è stata  vistata dal Commissario del Governo il 30-7-
96.



ENTI TERRITORIALI
MONTAGNA
ORDINAMENTO

