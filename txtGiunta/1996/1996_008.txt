Requisiti professionali per l'esercizio dell'attività di Agenzia
di Viaggi e Turismo. Modifica alla LR 8.2.1994, n. 16.

Il Consiglio Regionale ha approvato il 21-12-1995
Il Commissario del Governo ha apposto il visto il 18-1-199
Il Presidente  della Giunta  Regionale promulga la seguente legge
regionale:

ARTICOLO 1
(Modifica della denominazione del titolo IV della LR 8-2-1994, n.
16 "Nuove  norme in  materia di  disciplina  delle  attività  di
organizzazione viaggi")

1. La denominazione "Direttore Tecnico" del titolo IV della LR 8-
2-1994,  n.   16  è   sostituita   dalla   seguente   "Requisiti
professionali".

ARTICOLO 2
(Sostituzione dell'art. 21 "Requisiti professionali del direttore
tecnico" della LR 8-2-1994, n. 16.)

1. L'art. 21 della LR 16-1994 è sostituito dal seguente:

   "Art. 21
   (Requisiti professionali  per  l'esercizio  dell'attività  di
   agenzia di viaggi)

   1.  La   persona  fisica   titolare  di   una   autorizzazione
   all'esercizio  di   agenzia  di   viaggi  e   turismo   o   il
   rappresentante legale  in caso  di società o in loro vece, il
   preposto alla  direzione tecnica  dell'agenzia, deve risultare
   in possesso  dei requisiti  professionali previsti dall'art. 9
   della legge  17-5-1983, n.  217 "Legge quadro per il turismo e
   interventi  per   il   potenziamento   e   la   qualificazione
   dell'offerta turistica".

   2. I  soggetti di  cui al  comma 1  devono prestare la propria
   attività  lavorativa   con  carattere   di   esclusività   e
   continuità in  una sola agenzia, o filiale o succursale. Tale
   disposizione non si applica nel caso di attività prestata, in
   qualità di socio, a favore di uno degli organismi associativi
   di cui all'art. 26, comma 2.

   3.  I   fatti  che   comprovano  il   possesso  dei  requisiti
   professionali di cui all'articolo 9 della legge 217-83, sono:

   a) essere  nelle   condizioni   previste dall'articolo  4  del
      decreto legislativo 23-11-1991 n. 392;
   b) aver  superato  l'esame    di    cui    all'articolo  22  o
      l'equivalente   esame   previsto dalle  leggi  delle  altre
      Regioni.

   4.  La   Provincia  accerta   la  sussistenza   dei  requisiti
   professionali al  momento della richiesta dell'apertura di una
   nuova agenzia  o di variazioni successive della persona che ha
   la direzione  tecnica della  medesima e  ne dà  comunicazione
   alla Regione,  ai sensi della presente legge, l'autorizzazione
   all'apertura dell'agenzia  non può  essere  concessa  fino  a
   quando  non   sia  accertata   la  sussistenza  dei  requisiti
   professionali. Per  i soggetti  per i quali non ricorre alcuna
   delle condizioni  di cui  al  comma  3,  la  Giunta  regionale
   accerta la  sussistenza dei  requisiti professionali  mediante
   l'espletamento dell'esame  di idoneità  di cui  al successivo
   articolo 22, entro centoventi giorni dalla domanda.

   5. Ai  fini dell'accertamento delle condizioni di cui al comma
   3, lettera a), i titolari individuali di agenzia di viaggi e i
   loro institori, ovvero i loro soci o rappresentanti legali che
   abbiano prestato  effettiva attività lavorativa in agenzia di
   viaggi in  modo continuativo  ed esclusivo  sono equiparati ai
   dirigenti o  ai dipendenti  di cui  al DLgs 392-91, sulla base
   dell'attività svolta e per i periodi di tempo ivi previsti.

   6. Ai  fini dell'accertamento delle condizioni di cui al comma
   3, lettera  a), i  lavoratori subordinati  che abbiano  svolto
   attività continuativa ed esclusiva presso di viaggi e turismo
   con responsabilità  di almeno  un reparto,  inquadrati  nella
   posizione di  quadri o  di primo  livello o secondo livello in
   base al  contratto collettivo  di lavoro della categoria, sono
   equiparati ai dirigenti di cui al decreto legislativo 392-91.

   7. Con  deliberazione della Giunta regionale sono stabilite le
   modalità e  la  documentazione  necessaria  a  comprovare  le
   attività di  cui ai  commi 5  e 6,  nonché le  modalità e i
   criteri per  l'esercizio delle funzioni di accertamento di cui
   al comma 4.

   8. Qualora  l'attività della  persona preposta alla direzione
   tecnica di  una agenzia  di viaggio sia sospesa per un periodo
   superiore a  sessanta giorni  continuativi in un anno, o venga
   definitivamente a  cessare, il  titolare  è  tenuto  a  darne
   immediata  comunicazione   alla   Provincia   competente   per
   territorio, provvedendo  contestualmente alla  designazione di
   altra persona  in possesso  dei requisiti professionali di cui
   al comma 3."

ARTICOLO 3
(Sostituzione dell'art.  22 "Esami  di idoneità"  della LR  8-2-
1994, n. 16)

1. L'articolo  22 della  legge  regionale  8-2-1994,  n.  16,  è
sostituito dal seguente:

   "Art. 22
   (Esame di idoneità)

   1. L'esame  di idoneità  di cui  all'articolo  21,  comma  4,
      accerta la conoscenza di:
      a) amministrazione   e   organizzazione  delle  agenzie  di
         viaggio,  con   riferimento   all'esercizio   di   tutte
         indistintamente le attività indicate negli articoli 3 e
         4 della presente legge;
      b) tecnica, legislazione e geografia turistica;
      c) lingua  inglese e  almeno  una  compresa  tra  francese,
         tedesco e spagnolo.

   2. Per  l'ammissione all'esame  di idoneità è necessario che
      il candidato  risulti in  possesso del  diploma  di  scuola
      media superiore.

   3. L'esame  di    idoneità  è    effettuato    dall'apposita
      commissione costituita ai sensi dell'articolo 23.

   4. La   Giunta   regionale   determina  le    modalità    per
      l'effettuazione  delle   prove  d'esame,   definendone   in
      dettaglio le materie.

   5. Per  l'ammissione all'esame  è dovuto  un  concorso  spese
      nella misura  e nei  modi stabiliti con provvedimento della
      Giunta regionale."

ARTICOLO 4
(Modifiche all'art. 23 "Commissione  giudicatrice di esame" della
LR 8-2-1994, n. 16)

1.  Il   comma  1  dell'articolo  23  della  LR  16-94  è  così
modificato:

   "1. Presso  la Giunta  regionale è  istituita una commissione
   giudicatrice di  esame per  l'accertamento delle conoscenze di
   cui all'articolo 22, comma 1, composta dai seguenti membri:

   - un  dirigente della  Giunta regionale da essa designato, con
     funzioni di presidente;
   - tre  docenti, o  comunque esperti,  nelle diverse materie di
     esame.".

2. Al  comma 5 dell'articolo 23 della LR 16/94, le parole "almeno
una volta  l'anno" sono  sostituite dalle  parole  "ogni  quattro
mesi, qualora vi siano le richieste di cui all'articolo 21, comma
4.".

ARTICOLO 5
(Sostituzione dell'art.  24 "Attestato  di idoneità"  della LR 8
febbraio 1994, n. 16)

1. L'articolo 24 della LR 16/1994, è sostituito dal seguente:

   "Art. 24
   (Attestato di idoneità)

   1.  La  Giunta  regionale,  riconosciuta  la  regolarità  del
   procedimento, approva l'esito delle prove d'esame e rilascia a
   chi lo  abbia superato positivamente un attestato di idoneità
   comprovante   l'accertamento    delle   conoscenze    di   cui
   all'articolo 22, comma 1.".

ARTICOLO 6
(Sostituzione dell'art.  25 "Albo regionale dei direttori tecnici
di agenzia di viaggio e turismo" della LR 8 febbraio 1994, n. 16)

1. L'articolo 25 della LR 16/1994 è sostituito dal seguente:

   "Art. 25
   Registro  regionale   dei  soggetti  preposti  alla  direzione
   tecnica di agenzia di viaggi e turismo

   1. Presso  la Giunta  regionale è  tenuto  ed  aggiornato  il
   registro  regionale   dei  soggetti  preposti  alla  direzione
   tecnica di agenzia di viaggi e turismo.

   2. Al  registro regionale  di cui  al comma  1, sono  iscritti
   d'ufficio i  soggetti per i quali la Provincia abbia accertato
   l'esistenza dei requisiti professionali ai sensi dell'articolo
   21, commi 3 e 4, e che sono preposti alla direzione tecnica di
   una agenzia di viaggi e turismo.".

ARTICOLO 7
(Modifiche all'art. 6 "Domanda per il rilascio di autorizzazione"
della LR 8 febbraio 1994, n. 16)

1. L'articolo 6 della LR 16/94 è così modificato:

a) al  comma 1,  lettera a),  dopo le  parole "della stessa" sono
   aggiunte le  parole "e  della persona  preposta alla direzione
   tecnica se diversa dal titolare o legale rappresentante";

b) al  comma 1,  lettera b), dopo le parole "in caso di società"
   sono  aggiunte  le  parole  "e  della  persona  preposta  alla
   direzione  tecnica   se  diversa   dal   titolare   o   legale
   rappresentante";

c) al comma 1 la lettera c) è soppressa;

d) al comma 1, lettera i), dopo le parole "del direttore tecnico"
   sono sostituite  con le  parole "della  persona preposta  alla
   direzione  tecnica   se  diversa   dal   titolare   o   legale
   rappresentante";

e) al  comma 2,  lettera  a),  dopo  la  parola  "società"  sono
   aggiunte le  parole "e  della persona  preposta alla direzione
   tecnica se diversa dal titolare o legale rappresentante";

f) al  comma 2,  lettera  c),  dopo  la  parola  "società"  sono
   aggiunte le  parole "e  della persona  preposta alla direzione
   tecnica se diversa dal titolare o legale rappresentante";

g) al  comma 2,  lettera  d),  dopo  la  parola  "società"  sono
   aggiunte le  parole "e  della persona  preposta alla direzione
   tecnica se diversa dal titolare o legale rappresentante";

h) al  comma 2,  dopo la  lettera f),  è  aggiunta  la  seguente
   lettera g):

   "g) dichiarazione     con   la   quale     il      richiedente
   l'autorizzazione, ovvero  la  persona  da  lui  preposta  alla
   direzione tecnica  dell'agenzia,  si  impegna  a  prestare  la
   propria attività  presso l'agenzia  medesima con carattere di
   continuità ed esclusività.".

ARTICOLO 8
(Modifiche  all'art.  7  "Istruttoria  preliminare"  della  LR  8
febbraio 1994, n. 16)

1. Il quarto alinea del comma 1 dell'articolo 7 della LR 16/1994,
è sostituito dal seguente:

   "- accerta   il   possesso  dei  requisiti  professionali  del
      richiedente l'autorizzazione,  ovvero della  persona da lui
      preposta  alla   direzione  tecnica  dell'agenzia,  con  le
      modalità di cui all'articolo 21."

ARTICOLO 9
(Modifiche all'art.  9 "Contenuto dell'autorizzazione" della LR 8
febbraio 1994, n. 16)

1. Al comma 1 dell'articolo 9 della LR 16/94, il quarto alinea è
sostituito dal seguente:

   "- la persona preposta alla direzione tecnica dell'agenzia, se
   diversa dal titolare o legale rappresentante."

ARTICOLO 10
(Modifiche all'art.  26 "Associazioni senza scopo di lucro" della
LR 8 febbraio 1994, n. 16)

1. L'articolo 26 della LR 16/94, è così modificato:

a) al  comma 9,   lettera  b),    dopo  le  parole  "le  complete
   generalità" sono aggiunte le parole, "nonché il possesso dei
   requisiti soggettivi previsti dagli articoli 11 e 12 del TULPS
   approvato con  RDL  18  giugno  1931,  n.  773,  e  successive
   modificazioni;"
b) al  comma 10,  lettera  a),  dopo  la  parola  "rappresentante
   legale" sono aggiunte le parole "e della persona che assume la
   responsabilità organizzativa delle attività;"
c) al  comma 10,  lettera  b),  dopo  le  parole  "rappresentante
   legale" sono aggiunte le parole "e della persona che assume la
   responsabilità organizzativa delle attività;"
d) al  comma 10 è aggiunto, dopo le parole "albo di cui al comma
   1.", il  seguente periodo:  "La Provincia  accerta altresì il
   possesso dei  requisiti professionali della persona che assume
   la responsabilità  organizzativa delle  attività, secondo le
   modalità stabilite all'articolo 21."
e) al comma 13 il primo periodo è così modificato:
   "Il responsabile  organizzativo delle attività esercitate dai
   soggetti di  cui al  comma 2  deve risultare  in possesso  dei
   requisiti professionali  di cui all'articolo 21 della presente
   legge."

ARTICOLO 11
(Modifiche  all'art.   28  "Sanzioni  disciplinari"  della  LR  8
febbraio 1994, n. 16)

1. L'articolo 28 della LR 16/94, è così modificato:

a) al  comma 2,  la lettera  b), è  così  sostituita  "chiunque
   svolga  l'attività   di  agenzia   di  viaggi   e  turismo  o
   l'attività di  organizzazione di  cui all'articolo  26, comma
   13, senza  essere in  possesso dei  requisiti professionali di
   cui all'articolo 21";
b) al  comma 2, la lettera c), è così sostituita "colui che non
   presti effettivamente  la propria  esclusiva attività  presso
   l'agenzia di  viaggi in  cui risulti essere titolare o, in sua
   vece, preposto  alla direzione  tecnica  ad  ogni  effetto  di
   legge, ovvero il responsabile organizzativo che violi le norme
   di cui all'articolo 26, comma 13";
c) al  comma 2,  lettera h),  le parole "ovvero dell'articolo 21,
   comma 5  o comma  6"  sono  sostituite  dalle  parole  "ovvero
   dall'articolo 21, comma 8."

ARTICOLO 12
(Norme transitorie e finali)

1. In  deroga a quanto previsto dall'art. 21, comma 3, della LR 8
febbraio 1994,  n. 16, come modificato dall'art. 2 della presente
legge, si  considerano in possesso dei requisiti professionali di
cui all'art.  9 della  legge 17  maggio 1983,  n. 217, i soggetti
che, all'entrata in vigore della presente legge:

a) sono  iscritti all'albo  dei direttori  tecnici di  agenzia di
   viaggi della  Regione  Toscana  costituito  con  deliberazione
   della Giunta regionale 11 aprile 1994, n. 2800;
b) risultano   autorizzati    all'esercizio    dell'attività  di
   direttore  tecnico   di  agenzia  di  viaggi  ai  sensi  della
   legislazione di altre Regioni.

2. Sono  iscritti in  una sezione  speciale dell'albo  di cui  al
precedente comma  1, lettera  a), mediante  apposita istanza, gli
idonei negli  esami effettuati  dalle Province ai sensi dell'art.
30, comma  5, della  LR 16/94,  ancorchè le  prove di  esame non
siano ancora  concluse alla  data  di  entrata  in  vigore  della
presente legge  e ancorchè  i soggetti  interessati non siano in
possesso del  requisito di  cui all'art. 21, comma 2, lettera e),
della LR 16/94.

3. La  Provincia accerta,  ai sensi  dell'articolo 21,  comma  4,
della LR  8 febbraio 1994, n. 16, come modificato dall'articolo 2
della presente  legge, la  sussistenza delle condizioni di cui al
comma 1  del presente articolo mediante certificazione rilasciata
rispettivamente dalla Regione Toscana o da altra Regione.

4. Ai  fini di  cui al comma 1, lettera a) del presente articolo,
la Giunta  regionale assicura  la conservazione  e la  tenuta del
previgente albo  di cui  all'art. 25 della LR 8 febbraio 1994, n.
16, provvedendo in merito alle domande pendenti, presentate entro
il giorno  precedente  alla  data  di  entrata  in  vigore  della
presente legge,  sulla base delle disposizioni vigenti al momento
della presentazione.  Si considerano  regolarmente presentate  le
domande spedite  attraverso il servizio postale in data anteriore
all'entrata in vigore della presente legge.

5. In  fase di  prima applicazione,  sono iscritti al registro di
cui all'art.  25  della  LR  8  febbraio  1994,  come  modificato
dall'articolo 6  della presente  legge, i soggetti che, alla data
di entrata  in vigore  della presente  legge, risultano  preposti
alla direzione  tecnica di  agenzie di  viaggio della Toscana, in
quanto autorizzati ai sensi della LR 8 febbraio 1994 n. 16.

6. Per  il periodo  di  un  anno  dall'entrata  in  vigore  della
presente legge,  non si  tiene conto  del termine di espletamento
dell'esame di  idoneità, previsto  dall'articolo  21,  comma  4,
della LR  8 febbraio 1994, n. 16, come modificato dall'articolo 2
della presente  legge.  In  tale  periodo,  la  Giunta  regionale
assicura che l'esame di idoneità sia svolto almeno una volta.

7. Per  quanto non  previsto dalla presente legge e fino a quando
non sia stata adottata la deliberazione della Giunta regionale di
cui all'articolo  21, comma  7, della  LR 8 febbraio 1994, n. 16,
così come  modificato  dall'art.  2  dalla  presente  legge,  si
applicano, in  quanto compatibili,  le disposizioni  di cui  alla
deliberazione della Giunta regionale 11 aprile 1994, n. 2800.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 25 Gennaio 1996

MARCUCCI
(Incaricata con DPGR n. 121, 15/6/1995)

La presente legge è stata approvata dal Consiglio Regionale il
21-12-1995 ed è stata vistata dal Commissario del Governo il 18-
1-1996



TURISMO
PERSONALE

