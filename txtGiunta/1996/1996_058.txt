Istituzione di  un fondo per la progettazione della rete stradale
di interesse regionale.

Il Consiglio Regionale ha approvato il 18-06-1996
Il Commissario del Governo ha apposto il visto il 22-07-1996
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  Regione Toscana  promuove la  progettazione di  opere  per
potenziare, adeguare  e ammodernare  la rete  stradale statale di
interesse regionale.

ARTICOLO 2
(Fondo regionale)

1. Per  le finalità  di cui all'art. 1 è istituito un fondo per
l'assegnazione di  contributi alle Province e ai Comuni capoluogo
di Provincia  che provvedano alla redazione di progetti esecutivi
concorrendo alla  spesa  in  misura  non  inferiore  al  30%;  il
contributo regionale   è  erogato fino  a completa copertura del
costo di progettazione comprensivo di tutti gli studi connessi.

ARTICOLO 3
(Modalità e termini di presentazione delle domande)

1. Le  Province e  i Comuni  capoluogo di  provincia  interessati
presentano apposita  domanda per  la concessione  dei  contributi
entro il termine perentorio del 31 marzo di ogni anno.

2. Le  domande di  contributo devono  essere corredate  dell'atto
deliberativo  dell'Ente  richiedente  che  stanzia  la  quota  di
finanziamento a proprio carico.

ARTICOLO 4
(Piano di  indirizzo -  Convenzione con  l'Ente  Nazionale  delle
Strade)

1. Il  Consiglio regionale,  ai sensi  dell'art.  7  della  legge
regionale 9  giugno 1992,  n. 26, approva annualmente un piano di
indirizzo nel  quale sono  individuati i  criteri di  definizione
delle priorità  di finanziamento  regionale,  l'importo  massimo
complessivo del  contributo regionale  assegnabile annualmente  a
ciascun ente, le modalità di erogazione del contributo regionale
e i  criteri ai  quali  le  Province  e  i  Comuni  capoluogo  di
provincia devono  attenersi per la definizione dei rapporti con i
progettisti.

2. La  Giunta regionale  approva la convenzione da stipularsi con
l'Ente Nazionale  per le Strade, al fine di stabilire i reciproci
impegni e  le modalità  di raccordo, nonchè il riconoscimento e
il rimborso  delle spese di progettazione sostenute dalla Regione
in applicazione della presente legge.

ARTICOLO 5
(Assegnazione dei contributi e degli incarichi di progettazione)

1. La Giunta regionale assegna i contributi entro 60 giorni dalla
scadenza  del   termine  di   cui  all'art.   3.  L'incarico   di
progettazione deve  essere affidato  entro 6  mesi dalla  data di
assegnazione del contributo, a pena di decadenza.

ARTICOLO 6
(Norme di prima applicazione)

1. In  prima applicazione,  le domande  sono presentate  entro 60
giorni dall'entrata in vigore della presente legge e le priorità
di finanziamento  sono individuate  dagli interventi  di cui alla
lettera a) e alla lettera b):

a) direttrici    nazionali    di    grande    comunicazione,  con
   caratteristiche costruttive,  tecniche e  funzionali di cui al
   secondo comma,  lettera B  dell'art. 2  del DLgs  n.  285  del
   30.4.1992 e successive modifiche e integrazioni,
   - SS. 1 adeguamento a 4 corsie a sud di Grosseto (provincia di
     Grosseto)
   - SGC  E 78  dei "Due  Mari" (provincia  di  Grosseto,  Siena,
     Arezzo)
   - SGC FI-PI-LI, penetrazione al porto di Livorno (provincia di
     Livorno)
b) altre  direttrici  statali  con  caratteristiche  costruttive,
   tecniche e  funzionali di  cui al  secondo  comma,  lettera  C
   dell'art. 2  del  DLgs  n.  285  del  30.4.1992  e  successive
   modifiche e integrazioni,
   - SS 71 Umbro-Casentinese (provincia di Arezzo)
   - SS 429 di Val d'Elsa (provincia di Firenze)
   - SS 67 Tosco-Romagnola (provincia di Firenze)
   - SS  62 della  Cisa -  nodo  di  Aulla  (provincia  di  Massa
     Carrara)
   - SS 325 di Val di Bisenzio (provincia di Prato)
   - SGC  FI-PI-LI raccordo  con l'area  del cuoio  (provincia di
     Pisa)
   - SS 445 della Garfagnana (provincia di Lucca)
   - SS 64 Porrettana (provincia di Pistoia)
   - SS 2 Cassia (provincia di Siena)

2. Nell'ambito  delle due  categorie  di  priorità  elencate  le
ulteriori priorità  verranno determinate in relazione alla quota
di concorso  alle spese  di progettazione  da  parte  degli  enti
locali; a  tal fine  possono venire  considerati anche  gli oneri
sostenuti per attività di progettazione svolte all'interno degli
enti stessi.  Il contributo  complessivo  massimo  assegnabile  a
ciascun ente  per l'anno  1996 non  può essere  superiore a  1,5
miliardi di lire.
La priorità di finanziamento, nel caso di istanze che presentino
uguale   incidenza    percentuale   dell'autofinanziamento,    è
determinata, distintamente per le due categorie a) e b) di cui al
precedente primo  comma, secondo  l'ordine in  cui le  opere sono
elencate nel comma stesso.

3. Le  modalità di  erogazione  del  contributo  regionale  e  i
criteri ai  quali le  Province e i Comuni devono attenersi per la
definizione dei rapporti con i progettisti sono stabiliti, per il
1996, dalla  Giunta regionale  con  l'atto  di  assegnazione  del
contributo da  adottarsi  entro  30  giorni  dalla  scadenza  del
termine di cui al primo comma.

ARTICOLO 7
(Norma finanziaria)

1. Per  le finalità di cui alla presente legge è autorizzata la
spesa complessiva di 4 miliardi di lire per l'anno 1996.

2. Alla  copertura degli  oneri derivanti dall'applicazione della
presente legge,  si fa  fronte mediante la seguente variazione di
bilancio, disposta  per analogo importo sugli stati di previsione
della competenza  e della  cassa della parte "Spesa" del bilancio
di previsione per l'anno 1996:

Spesa in diminuzione:

Cap. 50060
   "Fondo  globale  finanziamento ulteriori
    programmi di "sviluppo"                     L. 4.000.000.000

Spesa di nuova istituzione:

Cap. 30100
   "Fondo per la progettazione  della  rete
    stradale statale di interesse regionale"    L. 4.000.000.000

3. è  autorizzata l'istituzione  a  partire  dall'anno  1997  di
specifico cap.  in entrata  con la seguente descrizione "Rimborsi
da   parte    dell'Ente   Nazionale   Strade   delle   spese   di
progettazione". Tali  somme sono destinate al reintegro del Fondo
istituito con la presente legge.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 25 Luglio 1996

CHITI

La presente  legge è  stata approvata dal Consiglio regionale il
18-06-1996 ed è stata vistata dal Commissario del Governo il 22-
07-1996.



VIABILITà

