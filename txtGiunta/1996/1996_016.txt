LR 10  Giugno 1993, n. 37: Istituzione dell'Agenzia Regionale per
lo  Sviluppo   e  l'innovazione  nel  settore  Agricolo-Forestale
(ARSIA). Modifiche ed integrazioni.

Il Consiglio Regionale ha approvato il 30-1-1996
Il Commissario del Governo ha apposto il visto il 23-2-1996
Il Presidente  della Giunta  Regionale promulga la seguente legge
regionale:

ARTICOLO 1

1. Il  secondo comma dell'art. 7 della LR 10 giugno 1993 n. 37 è
abrogato e così sostituito:

   "2.  Il   Collegio  dei   Revisori  esamina   tutti  gli  atti
   amministrativi dell'Agenzia,  compresi gli  atti  fondamentali
   sottoposti alla  disciplina  di  cui  all'Art.  12,  sotto  il
   profilo della legittimità contabile ed amministrativa";

2. Il  sesto comma  dell'art. 7  della LR 10 giugno 1993 n. 37 è
soppresso e così sostituito:

   "6. Salvo  l'adeguamento totale  o parziale  alle osservazioni
   del Collegio  e fatta  eccezione per  gli  atti  fondamentali,
   sottoposti alla  disciplina  di  cui  all'Art.  12,  gli  atti
   amministrativi dell'Agenzia  divengono  esecutivi  decorso  il
   termine di cui al comma 3";

ARTICOLO 2

1. L'art.  8 della  LR 10  giugno 1993  n. 37 è abrogato e così
sostituito:

   "Art. 8
   Incompatibilità

   1. Fermo  quanto disposto  dalla legge  19 marzo 1990, n. 55 e
   successive modificazioni  ed  integrazioni,  non  può  essere
   nominato Amministratore  e non  possono far parte del Collegio
   dei Revisori  i Consiglieri  regionali e  i  componenti  degli
   organi  di   altri  Enti   regionali,  nonchè  i  Sindaci,  i
   Presidenti delle  Amministrazioni provinciali,  gli  Assessori
   comunali e provinciali, i Presidenti delle Comunità Montane e
   i membri  degli esecutivi  di tali  enti, nonchè  i Direttori
   generali delle  aziende  sanitarie,  gli  imprenditori  o  gli
   amministratori di  società che  forniscono  beni  o  prestano
   servizi all'Agenzia  ed i  membri degli organi esecutivi delle
   organizzazioni   professionali,    cooperative   e   sindacali
   agricole.

   2. Non  possono far  parte del  Comitato Tecnico Scientifico i
   Consiglieri  regionali,   i  Sindaci,   i   Presidenti   delle
   Amministrazioni  provinciali,   gli   Assessori   comunali   e
   provinciali, i  Presidenti delle  Comunità Montane e i membri
   degli esecutivi di tali enti".

ARTICOLO 3

1. La  lettera a)  del secondo  comma dell'art.  13 della  LR  10
giugno 1993 n. 37 è abrogata e così sostituita:

   "a)  3  membri,  in  rappresentanza  delle  Università  della
   Toscana, nominati  nelle terne  di  candidati  rispettivamente
   proposte".

ARTICOLO 4

1. L'art.  25 della  LR 10  giugno 1993  n.  37  è  soppresso  e
cosìsostituito:

   "Art. 25
   Norma transitoria

   Con l'entrata  in vigore  della presente legge decadono coloro
   che sono  incompatibili con  le disposizioni  contenute  nella
   medesima se  entro 30  giorni  da  tale  data  non  effettuano
   l'opzione che ne rimuove la causa".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 29 febbraio 1996

CHITI

La presente  legge è  stata approvata dal Consiglio Regionale il
30 Gennaio  1996 ed  è stata vistata dal Commissario del Governo
il 23 Febbraio 1996.



ORGANIZZAZIONI PUBBLICHE
AGRICOLTURA
ORDINAMENTO

