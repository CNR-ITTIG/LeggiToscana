Norme relative  alla rappresentanza in giudizio della Regione nei
procedimenti giudiziari  promossi ai  sensi dell'art.  3, V comma
del DPR 21.9.1994, n. 698.

Il Consiglio Regionale ha approvato il 7-5-1996
Il Commissario del Governo ha apposto il visto il 3-6-1996
Il Presidente  della Giunta  Regionale promulga la seguente legge
regionale:

ARTICOLO UNICO

1. Nei  procedimenti giurisdizionali concernenti gli accertamenti
sanitari relativi  all'invalidità civile, alla cecità civile al
sordomutismo,    l'Amministrazione     regionale,     legittimata
passivamente ai  sensi dell'art.  3, quinto  comma,  del  DPR  21
settembre 1994  n. 698,  è rappresentata  dai Direttori Generali
delle UUSSLL.
Questi ultimi,  oltre a  resistere alle  liti, possono promuovere
impugnazioni, ed  hanno facoltà  di conciliare  e transigere  ai
sensi dell'art.  18 lett.  f) del  D. Lgs. 3 febbraio 1993 n. 29,
nonchè dell'art.  3, sesto  comma, del  DLgs 30 dicembre 1992 n.
502.

2. In  conformità ai principi stabiliti dall'art. 13 della Legge
3 aprile 1979 n. 103, nei procedimenti di cui al comma precedente
l'Amministrazione regionale può altresì essere rappresentata da
dirigenti del  SSN, appositamente delegati dal Direttore Generale
della USL,  presso la  quale opera  la commissione medica, che ha
emanato l'atto impugnato.

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 10 Giugno 1996

CHITI

La presente  legge è  stata approvata dal Consiglio regionale il
7-5-1996 ed  è stata vistata dal Commissario del Governo il 3-6-
1996.



DISABILI
USL
GIUSTIZIA

