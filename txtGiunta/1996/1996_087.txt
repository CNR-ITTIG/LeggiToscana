Ulteriore integrazione  alla LR 27 Giugno 1996, n. 46 concernente
"Interventi straordinari  ed urgenti  per gli  eventi  calamitosi
verificatisi in Toscana il 19 Giugno 1996".

Il Consiglio Regionale ha approvato il 15-10-1996
Il Commissario del Governo ha apposto il visto il 11-11-1996
Il Presidente  della Giunta  Regionale promulga la seguente legge
regionale:

ARTICOLO 1

1. La  rubrica dell'art.  4 della  LR  27  giugno  1996,  n.  46,
modificata dalla  LR 8  agosto 1996,  n. 66,  è sostituita dalla
seguente:

   "Soggetti beneficiari degli interventi e procedure".

2. All'art. 4 della LR 27 giugno 1996, n. 46 così come integrato
dalla LR  8 agosto  1996, n.  66, è aggiunto il seguente settimo
comma:

   "7. Sono beneficiari altresì gli esercenti altre attività di
   lavoro  autonomo   e  le   associazioni  in   qualsiasi  forma
   costituite purchè  rivolte a soddisfare le esigenze del tempo
   libero e  della domanda turistica. La domanda di contributi in
   conto interessi  deve  essere  presentata  alla  Fidi  Toscana
   SpA,  corredata  da una  dichiarazione  sostitutiva di atto di
   notorietà di  cui all'art.  4 della  legge 4 gennaio 1968, n.
   15,  contenente   l'indicazione  dei  danni  subiti.  Per  gli
   esercenti altre attività di lavoro autonomo, la dichiarazione
   di cui sopra deve contenere l'indicazione del codice fiscale e
   dell'avvenuta presentazione  della dichiarazione  dei  redditi
   relativa all'anno  1995. Per  le attività  iniziate  dopo  il
   1.1.1996,  la   dichiarazione  di  cui  sopra  deve  contenere
   l'attestazione che  l'esercizio dell'attività  è iniziato in
   corso dell'anno  e comunque precedentemente al 19 giugno 1996.
   Per le  associazioni in qualsiasi forma costituite deve essere
   allegato  altresì   lo  statuto   vigente  ed  il  rendiconto
   annuale.".

ARTICOLO 2

All'art. 6  della LR 8 agosto 1996 n. 66, comma 1, dopo le parole
"ripristino delle abitazioni" sono aggiunte le parole "o comunque
per l'ulteriore finanziamento degli interventi previsti nel piano
di cui  all'articolo 3  della suddetta  ordinanza 2449/96  e  sue
rimodulazioni e integrazioni".

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 14 novembre 1996

CHITI

La presente  Legge è  stata approvata dal Consiglio regionale il
15-10-1996 ed è stata vistata dal Commissario del Governo il 11-
11-1996.



PUBBLICHE CALAMITà
FINANZIAMENTI

