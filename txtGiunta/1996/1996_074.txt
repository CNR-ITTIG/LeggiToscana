Modifiche  ed   integrazioni   della   LR   17.10.1983,   n.   69
"Disposizioni per l'esercizio delle funzioni in materia di igiene
e sanità  pubblica, veterinaria,  farmaceutica  e  di  vigilanza
sulle farmacie  ai sensi  dell'art. 32,  2 comma,  della Legge 23
dicembre 1978, n. 833".

Il Consiglio Regionale ha approvato il 26.7.1996
Il Commissario del Governo ha apposto il visto il 29.8.1996
Il Presidente  della Giunta  Regionale promulga la seguente legge
regionale:

ARTICOLO 1
(Modifiche dell'art. 21 della LR 17 ottobre 1983, n. 69)

1. Il  comma 8 ter dell'art. 21 della LR. 17 ottobre 1983, n. 69,
come inserito  dall'art. 3  della LR  27 ottobre  1989, n. 69, è
così sostituito:

   "8 ter. L'apertura della farmacia deve essere effettuata entro
   un  anno   dalla  scadenza  dei  sessanta  giorni  di  cui  al
   precedente  comma   8  bis.  L'amministrazione  comunale  può
   chiedere  con  istanza  debitamente  documentata  alla  Giunta
   regionale la  proroga dell'apertura della farmacia in presenza
   delle seguenti condizioni:

a) area  della sede  indicata dalla pianta organica sprovvista di
   edifici con appropriata destinazione d'uso;
b) locali    temporaneamente    non    idonei    o  in  corso  di
   ristrutturazione;
c) sussistenza  di cause  ostative oggettivamente  documentate di
   natura urbanistica,  o logistica,  o di gestione del personale
   in presenza di formali procedure già avviate .

   La Giunta regionale può autorizzare la proroga per un periodo
   massimo di due anni".

2. Dopo il comma 8 ter dell'art. 21 della LR. 17 ottobre 1983, n.
69, è aggiunto il seguente comma 8 quater

   "8 quater.  In via transitoria, l'Amministrazione comunale che
   abbia  esercitato   il  diritto  di  prelazione  in  data  non
   anteriore al  1 gennaio  1995 può  rinnovare la deliberazione
   per l'assunzione della gestione della farmacia, entro sessanta
   giorni dall'entrata  in  vigore  della  presente  legge,  agli
   effetti dell'applicazione  del comma  8 ter.  A  tal  fine  il
   termine di un anno per l'apertura della farmacia decorre dalla
   data di adozione del provvedimento comunale".

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 3 settembre 1996

CHITI

La presente  legge è  stata approvata dal Consiglio regionale il
26.7.1996 ed  è stata  vistata dal  Commissario del  Governo  il
29.8.1996.



FARMACIE
CONTROLLI

