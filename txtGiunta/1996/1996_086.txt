Integrazione alla  Legge Regionale  5.5.1994, n.  34 e successive
modificazioni recante norme in materia di bonifica.

Il Consiglio Regionale ha approvato il 15-10-1996
Il Commissario del Governo ha apposto il visto il 11-11-1996
Il Presidente  della Giunta  Regionale promulga la seguente legge
regionale:

ARTICOLO UNICO

1. Dopo  l'art. 59  bis della legge regionale 5 maggio 1994 n. 34
è aggiunto il seguente art. 59 ter:

   "Art. 59 ter
   (Norme  transitorie  per  la  manutenzione  di  altre    opere
   idrauliche)

   1. Fino  all'attuazione del  capo II  del Titolo  VII, nonché
   dell'articolo 59  della presente  legge, la manutenzione delle
   opere di  regimazione idraulica, ricomprese nelle attività di
   cui all'articolo  2 e  non di  competenza dei  già  disciolti
   Consorzi  idraulici  di  terza  categoria,  è  attribuita  al
   Consorzi di  bonifica o, in mancanza di questo, alla Comunità
   Montana  o,  in  mancanza  anche  di  questa,  alla  Provincia
   territorialmente competente. Alla individuazione delle opere e
   del relativo  ente competente provvede la Giunta regionale con
   propria deliberazione.

   2. Gli  enti di  cui  al  comma  1  sono  autorizzati,  previa
   determinazione dell'entità  della partecipazione  pubblica  e
   privata nella spesa occorrente per la manutenzione delle opere
   secondo lo  spirito delle  classificazioni di  cui  al  RD  25
   luglio 1904  n. 523,  ad emettere  ruoli di  contribuenza  per
   l'esercizio delle funzioni così loro attribuite".

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 14 novembre 1996

CHITI

La presente  Legge è  stata approvata dal Consiglio regionale il
15-10-1996 ed è stata vistata dal Commissario del Governo il 11-
11-1996.



ASSETTO IDROGEOLOGICO

