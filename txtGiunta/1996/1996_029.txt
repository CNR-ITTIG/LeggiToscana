Modifiche alla  LR  26  aprile  1993,  n.  28  concernente  norme
relative ai  rapporti delle organizzazioni di volontariato con la
Regione gli  Enti locali  e gli  altri Enti pubblici. Istituzione
del registro regionale delle organizzazioni del volontariato.

Il Consiglio Regionale ha approvato il 12-3-1996
Il Commissario del Governo ha apposto il visto il 9-4-1996
Il Presidente  della Giunta  Regionale promulga la seguente legge
regionale:

ARTICOLO 1
(Modificazioni all'art. 2 della LR 26 aprile 1993, n. 28)

1. I  commi 2  e 3 dell'art. 2 della LR 28/93 sono sostituiti dai
seguenti:

   "2. Costituiscono  attività di cui al comma 1, le prestazioni
   volte al  raggiungimento delle finalità di interesse generale
   indicate dall'art. 1 e che si esplicano in azioni direttamente
   volte alla  prevenzione e  alla  rimozione  di  situazioni  di
   bisogno della  persona  umana  e  della  collettività  o  per
   servizi di rilevante interesse sociale.

   3.  Le   prestazioni  di   cui  al   comma  2   devono  essere
   caratterizzate da una documentata presenza dell'organizzazione
   sul territorio,  rivolgersi alla generalità della popolazione
   e  non   esclusivamente   agli   aderenti   all'organizzazione
   medesima".

ARTICOLO 2
(Sostituzione dell'art. 4 della LR 28/93)

1. L'art. 4 della LR 28/93 è sostituito dal seguente:

   "Art. 4
   (Istituzione del  registro regionale  delle organizzazioni del
   volontariato)

   1. è  istituito il registro regionale delle organizzazioni di
   volontariato,  articolato   in  sezioni  provinciali.  A  tale
   registro sono  iscritte tutte  quelle organizzazioni  che,  in
   possesso dei  requisiti indicati  dai precedenti  articoli, al
   momento della  presentazione della domanda siano costituite ed
   operanti da  almeno sei  mesi  nel  territorio  regionale.  Il
   termine di  sei mesi  non è  richiesto  per  l'iscrizione  di
   organizzazioni aderenti  ad associazioni  o federazioni di cui
   al successivo comma 9.

   2. La  domanda di iscrizione è presentata al Presidente della
   Provincia nel  cui territorio ha sede legale l'organizzazione,
   unitamente alla seguente documentazione:

   a) copia   dell'atto    costitutivo  e  dello  statuto  ovvero
      dell'accordo degli  aderenti dai  quali risulti,  oltre  ai
      requisiti di cui all'art. 3, la sede dell'organizzazione;
   b) elenco  nominativo  di  coloro  che  ricoprono  le  diverse
      cariche associative;
   c) relazione  concerente l'attività  associativa  svolta    e
      quella in programma;
   d) bilancio  consuntivo   afferente   l'esercizio  finanziario
      precedente  ed   approvato  dall'assemblea,   con  indicati
      contributi, beni e lasciti, nonchè lo stato patrimoniale;
   e) dichiarazione   sottoscritta    dal  rappresentante  legale
      concernente  la  determinante  prevalenza  del  numero  dei
      volontari rispetto  al numero  dei lavoratori  dipendenti e
      dei professionisti convenzionati.

   3. Il   Presidente  della Provincia,  entro novanta giorni dal
   ricevimento della  domanda,  accertati  i  requisiti  previsti
   dalla normativa  vigente, adotta  il decreto  per l'iscrizione
   dell'organizzazione nella  sezione  provinciale  del  registro
   regionale, indicando  le attività  per le  quali l'iscrizione
   stessa  è   disposta.  Nel  caso  in  cui  non  sussistano  i
   requisiti,  entro  lo  stesso  termine,  il  Presidente  della
   Provincia adotta il decreto motivato di diniego.

   4.  I   provvedimenti  di  cui  al  comma  3  sono  comunicati
   all'organizzazione richiedente,  al Sindaco  del Comune ove ha
   sede legale  l'organizzazione e  al  Presidente  della  Giunta
   regionale, entro trenta giorni dalla data della loro adozione.
   Il  provvedimento   di  iscrizione,  con  l'indicazione  delle
   attività per cui essa è disposta, è pubblicato per estratto
   sul bollettino ufficiale della Regione.

   5. La  Provincia richiede pareri e dati conoscitivi utili agli
   effetti dell'istruttoria.  A tal fine, il parere del Comune in
   cui ha sede l'organizzazione richiedente, è obbligatorio."

   6. I  termini di  cui al  comma 3 sono sospesi nel caso in cui
   per    l'espletamento    dell'istruttoria    sia    necessaria
   l'acquisizione di  ulteriori  documenti  o  l'integrazione  di
   quelli acquisiti. Detti termini ricominciano a decorrere dalla
   data  di   ricevimento  delle  integrazioni  o  dei  documenti
   richiesti.

   7. Possono  essere iscritte  in sezioni  separate del registro
   regionale anche  le  organizzazioni  di  volontariato  di  cui
   all'art. 13 della legge 11 agosto 1991, n. 266. è fatta salva
   la normativa  di settore  che disciplina  l'attività di  tali
   organizzazioni.

   8. Sono  altresì iscritte,  in apposita  sezione del registro
   regionale, le associazioni o federazioni rappresentative delle
   organizzazioni di  volontariato iscritte al registro stesso ed
   operanti in almeno due Comuni della Regione.

   9. Le  associazioni o  federazioni  regionali  o  nazionali  -
   aventi  sede   legale   in   Toscana   -   che   rappresentano
   organizzazioni  che   esercitano  attività   in  almeno   sei
   Province,  esprimono  rappresentanti  nella  Consulta  di  cui
   all'art. 7.

   10. Contro   il  provvedimento di  diniego dell'iscrizione nel
   registro  è   ammesso  ricorso  agli  organi  giurisdizionali
   secondo quanto previsto dalle disposizioni vigenti.

   11. Annualmente,  entro il  trenta novembre, è pubblicato sul
   bollettino  ufficiale  della  Regione,  a  cura  degli  uffici
   regionali   competenti,    il   registro    regionale    delle
   organizzazioni di  volontariato iscritte  alla data del trenta
   settembre."

ARTICOLO 3
(Sostituzione dell'art. 6 della LR  28/93)

1. L'art. 6 della LR  28/93 è sostituito dal  seguente:

   "Art. 6
   (Consulte  comunali  e  provinciali  delle  organizzazioni  di
   volontariato)

   1. Le  Consulte   istituite presso  i Comuni  e le Province ai
   sensi dei  rispettivi statuti,  sono disciplinate  da appositi
   regolamenti.

   2. L'erogazione  di contributi  pubblici e  la possibilità di
   convenzionamento   con    enti   ed   istituzioni   pubbliche,
   nell'ambito  del   volontariato,  è   riservata   alle   sole
   organizzazioni di volontariato che siano iscritte nel registro
   regionale."

ARTICOLO 4
(Sostituzione dell'art. 7 della LR 28/93)

1. L'art. 7 della LR 28/93 è sostituito dal seguente:

   "Art. 7
   (Consulta regionale)

   1. è  istituita la Consulta regionale delle organizzazioni di
   volontariato.

   2. Il  Consiglio e  la Giunta regionale chiedono alla Consulta
   delle organizzazioni  di volontariato il parere sulle proposte
   di legge  e sui programmi concernenti i settori in cui operano
   le organizzazioni stesse, da esprimersi non oltre venti giorni
   dalla  richiesta.   La  Consulta  può  avanzare  proposte  al
   Consiglio e  alla Giunta  regionale al  fine dell'adozione  di
   tali provvedimenti.

   3. Il  Consiglio e la Giunta regionale possono richiedere alla
   Consulta, ai  fini dell'espressione del parere di cui al comma
   2,  di   sentire  gli   organismi  di   partecipazione  e   di
   coordinamento delle  organizzazioni di  volontariato  previsti
   dagli statuti comunali e provinciali.

   4. La  Consulta delle  organizzazioni di volontariato è così
   composta:

   a) due  membri, uno  effettivo ed  uno supplente, designati da
      ciascuna delle  associazioni o  federazioni rappresentative
      iscritte  nella  sezione  del  registro  regionale  di  cui
      all'art. 4, comma 8;
   b) due  membri, uno effettivo e uno supplente, designati dalle
      consulte  provinciali   del  volontariato   e  scelti   tra
      rappresentanti   di    organizzazioni   non   aderenti   ad
      associazioni o  federazioni regionali  di cui  all'art.  4,
      comma 8,  purchè iscritte  al registro  regionale, con  le
      modalità stabilite nei rispettivi regolamenti.

   5. I membri supplenti partecipano alle riunioni della Consulta
   senza diritto  di voto; in caso di assenza, i membri effettivi
   sono sostituiti dai supplenti con pienezza di diritti.

   6.   I membri  della Consulta  sono nominati  con decreto  del
   Presidente della  Giunta regionale  e restano  in carica  fino
   alla scadenza della legislatura regionale.

   7. La  Consulta elegge  nel proprio  seno, a maggioranza degli
   aventi diritto  al  voto,  il  Presidente  che  ne  convoca  e
   presiede le sedute.

   8. Il  Presidente è  coadiuvato da tre membri, nominati dalla
   Consulta con  voto limitato a due, con i quali forma l'Ufficio
   di presidenza. L'Ufficio di presidenza predispone l'ordine del
   giorno delle  sedute e nomina i relatori sugli affari posti in
   discussione. In caso di votazioni all'interno di tale ufficio,
   a parità di voti, prevale il voto del Presidente.

   9. La  Consulta si  riunisce quando  è attivata  ai sensi del
   comma 2, ovvero almeno ogni tre mesi in seduta ordinaria e, in
   seduta straordinaria,  qualora ne  facciano richiesta un terzo
   dei componenti o l'Ufficio di presidenza, a decisione unanime.

   10. Ai  componenti della  Consulta è  corrisposto il rimborso
   spese in conformità di quanto disposto dall'art. 5 della LR 4
   agosto 1986,  n. 37,  e successive  modificazioni,  in  quanto
   applicabile.

   11. I  compiti di segreteria della Consulta ed il raccordo con
   il centro  direzionale e  gli uffici  del Consiglio  regionale
   sono assicurati  dalla competente  articolazione organizzativa
   regionale.

   12. La  Consulta adotta,  con il  voto della maggioranza degli
   aventi diritto al voto stesso, un regolamento per disciplinare
   il proprio funzionamento.

   13.  La  Giunta  regionale  individua  locali  idonei  per  lo
   svolgimento delle attività della consulta."

ARTICOLO 5
(Sostituzione dell'art. 8 della LR 28/93)

L'art. 8 della LR  28/93 è sostituito dal seguente:

   "Art.  8
   (Qualificazione ed aggiornamento dei volontari)

   1. La  preparazione  e  l'aggiornamento  dei  quadri  e  degli
   operatori delle  organizzazioni di  volontariato  iscritte  al
   registro regionale  è attuata nell'ambito del piano regionale
   per la formazione professionale di cui all'art. 14 della LR 31
   agosto 1994,  n. 70 "Nuova disciplina in materia di formazione
   professionale", sentite  le  proposte  relative  ai  programmi
   formulati dalle Consulte provinciali del volontariato.

   2. Per  specifiche attività formative attinenti agli aderenti
   alle organizzazioni di volontariato iscritte si fa riferimento
   alle leggi  regionali o  statali che  disciplinano  i  settori
   dell'assistenza sociale  e sanitaria,  del patrimonio storico,
   artistico e  culturale,  della  protezione  ambientale,  della
   protezione civile,  del tempo  libero, secondo le modalità in
   esse contenute  ove  siano  presenti  piani  di  formazione  e
   aggiornamento per  volontari  di  organizzazioni  iscritte  al
   registro.

   3. Le  convenzioni di  cui all'art.  10, fra  enti pubblici  e
   associazioni di  volontariato  iscritte  al  registro  possono
   prevedere  il   rimborso  all'organizzazione   di  una   quota
   riservata alla formazione e all'aggiornamento dei volontari da
   contabilizzare separatamente  e da  utilizzare  periodicamente
   per tale fine."

ARTICOLO 6
(Modificazioni  all'art. 9 della LR 28/93)

1. Il  comma 1  dell'art. 9  (Studi, ricerche  e  sperimentazione
sull'attività di volontariato) è sostituito dal seguente:

   "1. Per  sostenere il  ruolo del  volontariato organizzato   e
   favorirne  lo   sviluppo,  la   Giunta  regionale   patrocina,
   promuove, esplica  direttamente e  partecipa ad  iniziative di
   studio,   ricerca,    informazione   e   sperimentazione   sul
   volontariato. Allo  scopo, entro  il 28 febbraio di ogni anno,
   il Consiglio  regionale, su proposta della Giunta, approva  il
   programma di  utilizzo delle  somme disponibili  per l'anno in
   corso individuando le priorità, le modalità di finanziamento
   e di rendicontazione."

ARTICOLO 7
(Modificazioni all'art. 10 della LR  28/93)

1. Il  comma 1  dell'art. 10  della LR  28/93 è  sostituito  dal
seguente:

   "1. Al  fine di contribuire alla realizzazione di programmi di
   interesse regionale  e locale,  la Regione,  gli Enti locali e
   gli  altri  Enti  pubblici  possono  convenzionarsi    con  le
   organizzazioni di  volontariato iscritte  nel registro  di cui
   all'art. 4.   L'attività  convenzionata  deve  consistere  in
   prestazioni anche  integrative di  quelle erogate  dai servizi
   pubblici, fatti salvi gli accordi regionali e  le convenzioni-
   tipo di cui al comma 4."

2. Dopo  il comma  2 dell'art.  10 della  LR 28/93 è inserito il
seguente comma 2 bis:

   "2 bis. Gli oneri delle convenzioni devono essere rendicontati
   all'ente erogatore con cadenza periodica e/o finale".

ARTICOLO 8
(Sostituzione dell'art. 14 della LR  28/93)

1. L'art. 14 della LR 28/93 è sostituito dal seguente:

   "Art. 14
   (Revisione periodica del registro regionale)

   1. Per  consentire la  verifica del permanere dei requisiti in
   base ai  quali è  stata  disposta  l'iscrizione  al  registro
   regionale, in  previsione della revisione del registro stesso,
   le organizzazioni  di volontariato inviano, entro il 30 giugno
   di ogni anno, alla Provincia in cui hanno sede legale:

   a) dichiarazione  del legale  rappresentante con  la quale  si
      attesta che gli accordi istitutivi, l'atto costitutivo e lo
      statuto, nonchè  i dati  di cui all'art. 4, comma 2, lett.
      b)  ed   e)  sono   restati  immutati  o  si  attestano  le
      modificazioni intervenute;
   b) relazione   sulla  attività  svolta  nel  precedente  anno
      solare;
   c) copia  del   bilancio    consultivo  afferente  l'esercizio
      precedente,  con   indicati  contributi,  beni  e  lasciti,
      nonchè lo stato patrimoniale, approvato dall'assemblea.

   2. La  Provincia è  tenuta a svolgere verifiche sul permanere
   della  corrispondenza   delle  attività  di  volontariato  ai
   requisiti di cui all'art. 2.

   3. Il  Presidente della  Provincia, effettuate le verifiche di
   cui ai  commi 1  e 2,  trasmette al  Presidente  della  Giunta
   regionale, entro  il trenta  settembre di  ogni anno, l'elenco
   delle organizzazioni  di volontariato  la cui  verifica  abbia
   avuto esito  positivo, per  la  successiva  pubblicazione  sul
   bollettino ufficiale della Regione.

   4. è  fatta salva  la  facoltà  della  Giunta  regionale  di
   provvedere direttamente  alla verifica  della  permanenza  dei
   requisiti delle organizzazioni di volontariato di cui è stata
   disposta l'iscrizione,  anche in  via sostitutiva,  in caso di
   mancato rispetto degli adempimenti."

ARTICOLO 9
(Sostituzione dell'art. 15 della LR 28/93)

1. L'art. 15 della LR 28/93 è sostituito dal seguente:

   "Art. 15
   (Cancellazione dal registro regionale)

   1. Il  Presidente della  Provincia, qualora  abbia  accertato,
   dalle   verifiche   effettuate,   che   un'organizzazione   di
   volontariato iscritta  al registro  regionale non  è più  in
   possesso di uno o più requisiti previsti dalla presente legge
   o che, nonostante diffida, non ha adempiuto all'obbligo di cui
   all'art. 14,  comma 1,  dispone la  cancellazione della stessa
   dal registro, con decreto motivato.

   2.  Il   provvedimento  di   cui  al  comma  1  è  comunicato
   all'organizzazione interessata,  al  Comune  in  cui  ha  sede
   l'organizzazione  di   volontariato,   nonchè   alla   Giunta
   regionale per  la pubblicazione,  per estratto, sul bollettino
   ufficiale della Regione.

   3. La  cancellazione di una organizzazione di volontariato dal
   registro regionale  comporta per Regione, enti locali ed altri
   enti  pubblici   l'obbligo  di     risoluzione   dei  rapporti
   convenzionali in atto con l'organizzazione stessa.

   4. Contro  il provvedimento  di cancellazione  dal registro è
   ammesso ricorso  agli organi  giurisdizionali, secondo  quanto
   previsto dalle disposizioni statali vigenti."

ARTICOLO 10
(Modifica dell'art.  17 della LR 28/93)

1. Il  capoverso del  comma 1  dell'art. 17  "Norma  finanziaria"
della LR 28/93 è sostituito dal seguente:

   "Interventi e  iniziative a  sostegno delle  organizzazioni di
   volontariato (art. 9 della LR 26/04/1993, n. 28)."

ARTICOLO 11
(Nuove norme transitorie per le domande  di iscrizione pendenti e
per la revisione periodica del registro)

1. Le  domande di  iscrizione al  registro  di  cui  all'art.  4,
presentate alla  data di entrata in vigore della presente legge e
la cui  istruttoria non  sia stata  definita, sono trasmesse alla
Provincia  ove   ha  sede  legale  l'organizzazione  richiedente,
unitamente ai  fascicoli afferenti  le  organizzazioni  iscritte,
entro trenta  giorni dalla  data suddetta.  La Provincia provvede
alla conclusione  dell'istruttoria ed all'emanazione dei relativi
provvedimenti  nel   rispetto  del   termine  di  novanta  giorni
dall'acquisizione da parte dell'amministrazione provinciale delle
domande.

2. Per  l'anno 1996,  le procedure  di  revisione  periodica  del
registro previste  dall'art. 14  della LR  28/93,  continuano  ad
essere esercitate  dalla  Giunta  regionale.  A  tale  scopo,  le
disposizioni di  cui agli artt. 14 e 15 della LR 28/93, nel testo
vigente anteriormente  alla  data  di  entrata  in  vigore  della
presente legge, conservano efficacia fino al 30 settembre 1996.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 15 aprile 1996

CHITI

La presente  legge è  stata approvata dal Consiglio regionale il
12.3.96 ed  è stata  vistata  dal  Commissario  del  Governo  il
9.4.1996.



VOLONTARIATO
ALBI

