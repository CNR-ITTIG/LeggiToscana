Interventi straordinari  ed urgenti  per  gli  eventi  calamitosi
verificatisi in Toscana il 19 giugno 1996.

Il Consiglio Regionale ha approvato il 25-6-1996
Il Commissario del Governo ha apposto il visto il 27-6-1996
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. Nei  Comuni elencati  nell'apposita ordinanza della Presidenza
del  Consiglio  dei  Ministri  -  Dipartimento  della  protezione
civile, colpiti dagli eventi calamitosi del giorno 19 giugno 1996
si applicano  gli interventi  straordinari ed  urgenti di  cui ai
successivi articoli.

2. La  presente legge dispone altresì interventi straordinari di
promozione  turistica   del  litorale  di  Massa  Carrara,  della
Versilia e della Garfagnana.

ARTICOLO 2
(Interventi dei Comuni a favore delle popolazioni colpite)

1. Per interventi a favore delle popolazioni maggiormente colpite
è autorizzata  la spesa di L. 1.000.000.000.= da ripartire tra i
Comuni individuati con deliberazione della Giunta regionale.

ARTICOLO 3
(Interventi a favore dell'emergenza abitativa)

1.  Per  far  fronte  ai  problemi  abitativi  delle  popolazioni
maggiormente  colpite   è   autorizzata   la   spesa   di   lire
5.000.000.000.= per  interventi di  edilizia agevolata  e di lire
10.000.000.000.= per  interventi di  edilizia sovvenzionata,  nei
Comuni individuati con deliberazione della Giunta regionale.

2. Ai fini di cui al comma precedente la Giunta regionale attiva,
d'intesa  con   i  Comuni   interessati,  programmi  straordinari
attingendo alle  disponibilità di  cui alla  delibera  CIPE  del
16.4.94,  al  decreto  del  Ministero  del  Tesoro  del  29.7.94,
all'art. 4  bis della legge 10.1.83 n. 637, nonchè ai fondi resi
disponibili dalla  cessione del  patrimonio  ERP,  effettuata  ai
sensi della legge 24.12.93, n. 560.

ARTICOLO 4
(Agevolazioni in favore di piccole e medie Imprese danneggiate)

1. Sono concessi tramite la Fidi Toscana SpA, contributi in conto
interessi su  finanziamenti a medio termine concessi dalle banche
alle piccole  e medie  imprese  per  la  ricostruzione  dei  beni
danneggiati.

2. Sono  beneficiarie le  piccole e  medie Imprese  che  hanno  i
requisiti previsti  dalla Raccomandazione della Commissione delle
Comunità Europee  n. 96/280/CE  del 3.4.1996.  I  contributi  in
conto interessi  sono pari  a 5  punti annui, su finanziamenti di
durata non superiore a 7 anni, con preammortamento fino a 2 anni,
di importo  non superiore  al  75%  della  spesa  ammissibile,  e
comunque non  superiore a  300 milioni  di lire,  ad un  tasso di
interesse non superiore al tasso di riferimento. Sono ammissibili
le spese  finalizzate alla  ricostruzione  o  alla  straordinaria
manutenzione  di   immobili,  impianti,   macchinari,  automezzi,
attrezzature  e  scorte.  Nel  caso  in  cui  l'investimento  sia
destinato esclusivamente  alla ricostruzione  delle scorte, ferme
restando tutte le altre condizioni, il finanziamento è di durata
non superiore a 36 mesi, con preammortamento fino a 6 mesi.

3. La  domanda di  contributi  in  conto  interessi  deve  essere
presentata dall'impresa  alla Fidi  Toscana SpA, corredata da una
dichiarazione sostitutiva  di atto  notorio ex  art. 4  della  L.
15/68 contenente  l'indicazione dell'iscrizione  alla C.C.I.A.A.,
dei danni  subiti e dell'esistenza dei requisiti dimensionali. La
Fidi Toscana  SpA istruisce le domande di contributo; delibera la
concessione di contributi ogni tre mesi, per le imprese che hanno
completato la  documentazione almeno  trenta giorni  prima  della
fine del trimestre e sulla base dell'ordine cronologico derivante
dal  completamento   della  documentazione;  eroga  i  contributi
attualizzati  in   unica   soluzione   direttamente   all'impresa
beneficiaria, previa  erogazione del finanziamento da parte della
banca e  completamento dell'investimento  da  parte  dell'impresa
medesima. Il  contributo in  conto interessi  è attualizzato  al
tasso ufficiale  di sconto.  La Fidi  Toscana SpA  trasmette ogni
trimestre alla  Giunta  regionale  il  rendiconto  delle  domande
presentate e dei contributi concessi ed erogati.

4. La  Fidi Toscana SpA su domanda delle imprese interessate può
concedere la  propria garanzia  sussidiaria sui  finanziamenti  a
medio termine  previsti dal  presente articolo, nell'ambito delle
disposizioni  di   legge  e   statutarie  che   ne   disciplinano
l'attività.

5.  Per   gli  interventi  previsti  dal  presente  articolo,  è
costituito presso  la Fidi  Toscana SpA  un apposito fondo, con i
contributi della  Regione Toscana  e di  eventuali altri soggetti
pubblici e  privati. Il contributo della Regione Toscana al fondo
è determinato in lire 2.000.000.000.=.

ARTICOLO 5
(Opere pubbliche)

1. Per  le opere di pronto intervento e di ripristino relative ad
opere pubbliche  di  competenza  della  Regione,  è  autorizzata
un'ulteriore spesa  di L.  1.500.000.000.=, ai  sensi e  per  gli
effetti di cui alla LR 2 marzo 1988 n. 14.

2. Per  le opere di pronto intervento e di ripristino relative ad
opere pubbliche  di competenza  delle Province, dei Comuni e loro
Consorzi e  delle Comunità  Montane è  autorizzata un'ulteriore
spesa di L. 500.000.000.=, ai sensi e per gli effetti di cui alla
LR 2 marzo 1988 n. 14.

3. Gli interventi di cui alla LR 2 marzo 1988 n. 14 di competenza
degli enti  di cui  al comma  precedente sono a totale carico del
fondo di cui all'art. 3 della legge medesima.

ARTICOLO 6
(Interventi di sistemazione idraulico - forestale)

1. Alla  Comunità Montana  dell'Alta Versilia  ed alla Comunità
Montana della  Garfagnana è  attribuita la  somma totale di lire
1.000.000.000.= per  interventi  di  sistemazione  idraulica,  di
ripristino della viabilità forestale e di sistemazione frane.

ARTICOLO 7
(Promozione turistica)

1.  Per  interventi  straordinari  di  promozione  turistica  del
litorale di  Massa Carrara,  della Versilia e della Garfagnana è
autorizzata la spesa di L. 500.000.000.=

2. Gli  interventi di  cui al comma precedente sono attuati dalla
Giunta regionale, anche con affidamento diretto.

ARTICOLO 8
(Incremento  straordinario   dei  fondi   per   la   retribuzione
accessoria del personale)

1. Per  la remunerazione di specifiche azioni volte al ripristino
dei servizi  ed all'eliminazione  dei danni  e dei disagi causati
dalla  calamità,   richiedenti   l'impegno   straordinario   del
personale dipendente  dagli enti  interessati,  è  stanziato  un
contributo "una tantum" di complessive L. 500.000.000.=.

2. Lo  stanziamento di cui al comma precedente è ripartito dalla
Giunta  regionale  fra  gli  enti  locali  maggiormente  colpiti,
secondo criteri stabiliti sentite le amministrazioni interessate.

3. Le amministrazioni utilizzano il contributo di cui al presente
articolo per  compensare  l'impegno  straordinario  richiesto  ai
propri dipendenti  coinvolti nelle  azioni di cui al primo comma.
Al tal fine il contributo è portato ad incremento dei rispettivi
fondi costituiti per il finanziamento della parte variabile della
retribuzione, relativi all'esercizio in corso, per essere erogato
ai dipendenti specificamente interessati.

ARTICOLO 9
(Norma finale)

1. Gli  interventi di  cui agli  articoli 2, 5 e 6 della presente
legge confluiscono  nel piano di interventi di emergenza previsto
da apposita ordinanza della presidenza del Consiglio dei Ministri
- Dipartimento  della Protezione  Civile, e  sono attuati  con le
procedure da esso previste.

ARTICOLO 10
(Finanziamento)

1. Agli oneri derivanti dall'applicazione della presente legge si
fa fronte  con la  seguente variazione da apportarsi, per analogo
importo di  competenza e di cassa, agli stati di previsione della
parte spesa del bilancio 1996:

Spesa in Diminuzione

Cap. 17040
   Interventi  in   materia  di   emigrazione  (LR
   19.3.90 n. 17)                                    200.000.000

Cap. 38080
   Fondo interventi potenziamento e qualificazione
   offerta turistica  (L. 217/83,  art. 2, lett. b
   LR 13/84)                                       1.500.000.000

Cap. 50240
   Fondo riserva spese obbligatorie (artt. 38 e 84
   LR 28/77)                                       4.300.000.000

Cap. 50060
   "Fondo   globale.    Finanziamenti   ulteriori"
   programmi di  sviluppo (spese di investimento -
   artt. 38 e 87 LR 28/77)                         1.000.000.000

Totale                                             7.000.000.000
                                                   -------------
Spese di Nuova Istituzione

Cap. 38420
   Fidi Toscana  SpA Fondo  per la  concessione di
   contributi  alle   imprese  danneggiate   dagli
   eventi calamitosi del 19.6.96 (art. 4 LR 46/96) 2.000.000.000

Cap. 38235
   Piano straordinario di promozione turistica del
   litorale di  Massa Carrara,  della  Versilia  e
   della Garfagnana (art. 7 LR 46/96)                500.000.000

Cap. 28325
   Contributo  ai   Comuni  colpiti  dagli  eventi
   calamitosi del 19.6.96 (art. 2 LR 46/96)        1.000.000.000

Cap. 50076
   Contributi  ai   Comuni  per   la  retribuzione
   accessoria  del  personale  (art.  8  della  LR
   46/96)                                            500.000.000

Totale                                             4.000.000.000
                                                   -------------

Spesa in Aumento

Cap. 28320
   Fondo interventi  prevenzione tutela  calamità
   naturali (LR 14/88)                             1.500.000.000

Cap. 28380
   Fondo rotazione finanziamento opere prevenzione
   e soccorso  competenza Enti  locali relativo  a
   pubbliche calamità (LR 14/88)                    500.000.000

Cap. 24010
   "Interventi    di    sistemazione    idraulico-
   forestale    sistemazione    bacini    montani,
   rimboschimento, miglioramento boschi degradati,
   opere forestali  per la  difesa delle coste (LR
   10/89)                                          1.000.000.000

Totale                                             3.000.000.000
                                                   -------------

Riepilogo

Capitoli di nuova istituzione                      4.000.000.000
Capitoli in aumento                                3.000.000.000
                                                  --------------
                                                   7.000.000.000

Capitoli in diminuzione                            7.000.000.000

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  Legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 27 giugno 1996

CHITI

La presente  legge è  stata approvata dal Consiglio regionale il
25-6-1996 ed  è stata vistata dal Commissario del Governo il 27-
6-1996.



PUBBLICHE CALAMITà
FINANZIAMENTI

