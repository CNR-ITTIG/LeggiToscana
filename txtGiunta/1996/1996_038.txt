Interventi  indifferibili   e  urgenti   su  beni   immobili  del
patrimonio architettonico della Toscana.

Il Consiglio Regionale ha approvato il 2-4-1996
Il Commissario del Governo ha apposto il visto il 2-5-1996
Il Presidente  della Giunta  Regionale promulga la seguente legge
regionale:

ARTICOLO 1
(Autorizzazioni di spesa)

1.  Per   consentire   la   immediata   attivazione   di   lavori
indifferibili  e   urgenti  motivati   da   rischi   di   degrado
irreparabile degli  edifici,  di  crolli  delle  strutture  e  di
pericoli per  la pubblica  incolumità sono  disposte le seguenti
autorizzazioni di spesa:

a) lire  460 milioni  a favore del Comune di Cortona, a titolo di
   contributo, per  consolidamenti strutturali alla Chiesa di San
   Francesco;
b) lire  220 milioni  a favore  del Comune  di Castell'Azzara,  a
   titolo di contributo, per lavori alla Villa Sforzesca;
c) lire  250    milioni  a  favore  del  Comune  di  Monterotondo
   Marittimo, a  titolo di  contributo, per  lavori  alla  Chiesa
   parrocchiale;
d) lire  1.000 milioni  a favore del Comune di Aulla, a titolo di
   contributo, per lavori relativi alle antiche mura;
e) lire  460 milioni  a favore  del Comune  di San  Gimignano,  a
   titolo  di   contributo,  per  interventi  di  consolidamento,
   monitoraggio e tutela della cinta muraria e delle torri;
f) lire 2.000 milioni a favore del Comune di San Quirico d'Orcia,
   a titolo di contributo, per interventi finalizzati al recupero
   del Palazzo Chigi-Zondadari.

ARTICOLO 2
(Termini)

1. Per  l'ottenimento dei  contributi i  Comuni  sono  tenuti  ad
avviare  le   opere  finanziate  dalle  autorizzazioni  di  spesa
disposte  dall'art.   1  e   a  completare   i  relativi   lavori
rispettivamente entro  30 e  210 giorni  dalla data di entrata in
vigore della presente legge.

ARTICOLO 3
(Erogazione dei contributi)

1. La  Giunta regionale provvede alla verifica di quanto disposto
all'art. 2  e ai  conseguenti atti di liquidazione dei contributi
nel modo seguente:

a) fino  al 90% degli importi indicati all'art. 1 su richiesta di
   erogazione da parte del Comune interessato;
b) il  saldo del 10% al ricevimento del certificato di avvenuta e
   regolare esecuzione delle opere emesso dal Comune interessato.

2. In caso di inadempimenti o ritardi rispetto agli obblighi e ai
termini fissati  dall'art. 2  la Giunta  regionale    dispone  la
revoca anche parziale dei contributi disposti dall'art. 1.

3. I  contributi di cui all'art. 1 sono soggetti agli obblighi di
rendicontazione di cui all'art. 112 del DLgs 25 febbraio 1995, n.
77.

ARTICOLO 4
(Norma finanziaria)

1. Agli  oneri di  spesa per  complessivi 4.390 milioni derivanti
dalla presente  legge, si  fa fronte con il finanziamento di pari
importo stanziato  al Cap.  16050 del Bilancio 1996, che presenta
la necessaria disponibilità.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 10 maggio 1996

MARCUCCI
(Incaricata con DPGR n. 221/15.6.95)

La presente  legge è  stata approvata dal Consiglio regionale il
2-4-1996 ed  è stata vistata dal Commissario del Governo il 2-5-
1996.



PUBBLICHE CALAMITà
BENI CULTURALI
FINANZIAMENTI

