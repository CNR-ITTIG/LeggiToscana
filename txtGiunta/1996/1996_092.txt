Modificazioni alla  LR 18.8.92,  n.  39  concernente  "Riforma  e
riordino delle Comunità montane.".

Il Consiglio Regionale ha approvato il 13-11-1996
Il Commissario del Governo ha apposto il visto il 6-12-1996
Il Presidente  della Giunta  Regionale promulga la seguente legge
regionale:

ARTICOLO 1
(Ridelimitazione di zone omogenee)

1. Nel  quadro delle  misure di attuazione della legge 31 gennaio
1994, n.  97,  "Nuove  disposizioni  per  le  zone  montane",  le
seguenti zone  omogenee, di cui all'art. 1, primo comma, della LR
18  agosto   1992,  n.   39,  e  successive  modificazioni,  sono
rideterminate con l'inserimento dei Comuni a fianco indicati:

- zona E (Alto Mugello-Mugello Val di Sieve): Comune di Reggello,
  parzialmente montano;
- zona G (Casentino): Comune di Subbiano, interamente montano;
- zona  I1 (Amiata grossetano): Comune di Cinigiano, parzialmente
  montano.

2. La  composizione di  ciascuna delle Comunità montane operanti
nelle zone  di cui  al primo  comma è conseguentemente integrata
con il Comune inserito nella zona corrispondente.

3. Gli allegati 1 e 2 alla LR 18 agosto 1992, n. 39, e successive
modificazioni, rispettivamente  concernenti la  "ripartizione dei
territori montani  in zone  omogenee" e  la  "cartografia",  sono
sostituiti dagli  allegati 1  e 2 alla presente legge, che recano
uguale titolazione.

ARTICOLO 2
(Revisione degli statuti)

1. Le  Comunità  montane  provvedono  ad  apportare  al  proprio
statuto le  modificazioni conseguenti  all'inserimento dei comuni
di cui  all'art. 1,  primo comma,  entro sei mesi dall'entrata in
vigore della presente legge.

2. Fino  all'adozione delle  modificazioni di cui al primo comma,
la composizione  numerica dell'Assemblea e della Giunta esecutiva
è disciplinata dai successivi artt. 3 e 4. Le altre disposizioni
statutarie, ove  compatibili con  la presente  legge, restano  in
vigore.

3. L'Assemblea e la Giunta esecutiva, provvisoriamente costituite
ai sensi  degli artt.  3 e  4, sono conformate alle modificazioni
statutarie di  cui al  primo comma, qualora la loro efficacia non
sia stata espressamente differita fino al rinnovo ordinario degli
organi in carica.

ARTICOLO 3
(Composizione dell'assemblea)

1. Nel  caso in  cui gli  statuti delle Comunità montane abbiano
provveduto  ad   una  definizione   autonoma  della  composizione
assembleare,  con   criteri  e   parametri  obiettivi  che  siano
automaticamente applicabili  al Comune  da  inserire  e  che  non
comportino   una    ridefinizione   complessiva   dell'Assemblea,
l'inserimento dei  Comuni di  cui all'art.  1 avviene  nel  pieno
rispetto delle  norme statutarie  delle Comunità  montane  e  il
numero dei  componenti di ciascuna Assemblea risulta aumentato di
tanti seggi  quanti ne  spettano,  ai  sensi  dello  statuto,  al
Comune da inserire.

2. Nel  caso in  cui gli  statuti  delle  Comunità  montane  non
abbiano  provveduto   a  definire   con   criteri   autonomi   la
composizione delle proprie Assemblee e facciano rinvio ai criteri
di composizione  e alle modalità di elezione di cui all'allegato
3 della  LR 18  agosto 1992,  n. 39,  e successive modificazioni,
l'inserimento dei  Comuni di  cui all'art.  1,  in  attesa  delle
modificazioni statutarie  di cui  all'art. 2,  avviene in  deroga
alle norme  di cui  al punto 1 del citato allegato 3, attribuendo
in via  provvisoria al Comune da inserire tre rappresentanti, che
si aggiungono agli altri rappresentanti dei  Comuni già nominati
in seno all'Assemblea.

3. Ciascun  Comune interessato  provvede alla  nomina dei  propri
rappresentanti nei  tempi e  secondo le  procedure definite dallo
statuto o,  dalla legge  regionale, avuto  riguardo  ai  principi
secondo i  quali il  Sindaco del  Comune  è  membro  di  diritto
dell'Assemblea e  la minoranza del Consiglio comunale deve essere
obbligatoriamente  rappresentata   in  seno  all'Assemblea  della
Comunità montana.

ARTICOLO 4
(Composizione della Giunta)

1.  La   Giunta  esecutiva  è  composta  dal  numero  di  membri
determinato dallo statuto.

2. In  via provvisoria,  e fino  alla revisione  dello statuto ai
sensi  dell'art.   2,  l'Assemblea   della   Comunità   montana,
ridefinita secondo  le norme  di cui all'art. 3, può deliberare,
nel rispetto  dei limiti  fissati dall'art. 13 della LR 18 agosto
1992, n.  39, e  successive  modificazioni,  che  la  Giunta  sia
composta da un numero di componenti diverso da quello determinato
ai sensi del primo comma.

3. La  deliberazione di cui al secondo comma è adottata prima di
procedere alla  nomina della Giunta esecutiva, con la maggioranza
dei due terzi dei componenti dell'assemblea.

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come Legge della Regione Toscana.

Firenze, 11 Dicembre 1996

CHITI

La presente  Legge è  stata approvata dal Consiglio regionale il
13-11-1996 ed  è stata vistata dal Commissario del Governo il 6-
12-1996.

ALLEGATO 1
RIPARTIZIONE DEI TERRITORI MONTANI IN ZONE OMOGENEE.

1. I  territori montani della regione Toscana, già delimitati ai
sensi dell'art.  1 della  legge regionale  12-6-1981, n. 52, sono
nuovamente ripartiti  nelle seguenti  zone  omogenee,  secondo  i
criteri stabiliti dall'art. 28 della legge 8-6-1990, n. 142:

Zona A: Lunigiana
     comprendente  i   Comuni  di   Aulla,  Bagnone,   Casola  in
     Lunigiana,   Comano,   Filattiera,   Fivizzano,   Fosdinovo,
     Licciana Nardi, Mulazzo, Pontremoli, Tresana, Villafranca in
     Lunigiana, Zeri e, parzialmente il Comune di Podenzana.
     Estensione ha 96.889.

Zona C: Garfagnana
     comprendente i Comuni di Camporgiano, Careggine, Castelnuovo
     Garfagnana, Castiglione  Garfagnana, Fosciandora, Gallicano,
     Giuncugnano, Minucciano, Molazzana, Piazza al Serchio, Pieve
     Fosciana, S.  Romano in Garfagnana, Sillano, Vagli di Sotto,
     Vergemoli, Villa Collemandina.
     Estensione ha 53.377.

Zona D: Media Valle del Serchio
     comprendente i  Comuni di  Bagni di  Lucca, Barga,  Borgo  a
     Mozzano, Coreglia Antelminelli, Fabbriche di Vallico.
     Estensione ha 37.190

Zona E: Alto Mugello-Mugello Val di Sieve
     comprendente i  Comuni di  Barberino di  Mugello, Borgo  San
     Lorenzo, Dicomano,  Firenzuola, Londa,  Marradi,  Palazzuolo
     sul  Senio,   Rufina,  San   Godenzo,  San  Piero  a  Sieve,
     Scarperia, Vaglia,  Vicchio  e,  parzialmente  i  Comuni  di
     Pelago, Pontassieve e Reggello.
     Estensione ha 153.290.

Zona F: Alta Val di Cecina
     comprendente  i   Comuni  di   Castelnuovo  Val  di  Cecina,
     Montecatini Val  di Cecina, Monteverdi Marittimo, Pomarance,
     Volterra.
     Estensione ha 82.291.

Zona G: Casentino
     comprendente i  Comuni di Bibbiena, Castel Focognano, Castel
     San Niccolò,  Chitignano, Chiusi della Verna, Montemignaio,
     Ortignano Raggiolo,  Poppi,  Pratovecchio,  Stia,  Subbiano,
     Talla, e parzialmente il Comune di Capolona.
     Estensione ha 80.938.

Zona H: Valtiberina
     comprendente i  Comuni di  Anghiari, Badia  Tedalda, Caprese
     Michelangelo,  Monterchi,  Pieve  S.  Stefano,  Sansepolcro,
     Sestino.
     Estensione ha 67.283.

Zona I1: Amiata grossetano
     comprendente  i   Comuni   di   Arcidosso,   Castell'Azzara,
     Roccalbegna,   Santa   Fiora,   Seggiano,   Semproniano   e,
     parzialmente, i Comuni di Castel del Piano e Cinigiano.
     Estensione ha 53.024

Zona I2: Amiata senese
     comprendente i  Comuni di Abbadia San Salvatore, Castiglione
     d'Orcia,  Piancastagnaio,   Radicofani,  e  parzialmente  il
     Comune di Montalcino.
     Estensione ha 46.926.

Zona L: Elba e Capraia
     comprendente  i   Comuni  di  Campo  nell'Elba,  Capoliveri,
     Capraia Isola,  Marciana, Marciana  Marina,  Porto  Azzurro,
     Portoferrario, Rio Marina, Rio nell'Elba.
     Estensione ha 26.292.

Zona M: Alta Versilia
     comprendente i Comuni di Seravezza e Stazzema.
     Estensione ha 12.009.

Zona N: Area Lucchese
     comprendente  i  Comuni  di  Pescaglia,  Villa  Basilica  e,
     parzialmente, i Comuni di Lucca e Capannori.
     Estensione ha 15.617.

Zona O: Appennino Pistoiese
     comprendente i  Comuni  di  Abetone,  Cutigliano,  Marliana,
     Piteglio, Sambuca  Pistoiese e  San  Marcello  Pistoiese  e,
     parzialmente i Comuni di Montale e di Pescia.
     Estensione ha 40.527

Zona P: Val di Bisenzio
     comprendente i  Comuni di Cantagallo, Vernio e, parzialmente
     i Comuni di Montemurlo e Vaiano.
     Estensione ha 19.216.

Zona Q: Pratomagno
     comprendente i  Comuni di  Loro Ciuffenna e, parzialmente, i
     Comuni di  Castelfranco di  Sopra, Pian di Scò e Castiglion
     Fibocchi.
     Estensione ha 13.185.

Zona R: Colline Metallifere
     comprendente  i  Comuni  di  Massa  Marittima,  Monterotondo
     Marittimo, Montieri.
     Estensione ha 49.457.

Zona S: Colline del Fiora
     comprendente i Comuni di Manciano, Pitigliano e Sorano.
     Estensione ha 64.953.

Zona T: Cetona
     comprendente i  Comuni di S. Casciano Bagni e, parzialmente,
     i Comuni  di Cetona,  Chianciano    Terme,  Montepulciano  e
     Sarteano.
     Estensione ha 20.919.

2. Restano  classificati come  montani i  territori dei  seguenti
Comuni non inseriti nelle zone di cui al precedente comma:

- Comuni con territorio interamente montano:
  Monte  Argentario   (ha   6.024),   Monticiano   (ha   10.945),
  Radicondoli (ha 13.253), Sassetta (ha 2.659);

- Comuni con territorio parzialmente montano:
  Arezzo (ha 16.553), Buti (ha 820) Calci (ha 925), Calenzano (ha
  540), Camaiore  (ha  2.306),  Carrara  (ha  3.240),  Castiglion
  Fiorentino  (ha  3.670),  Cavriglia  (ha  810),  Chiusdino  (ha
  2.100), Civitella  Paganico (ha  10.385), Cortona  (ha 15.860),
  Fiesole (ha  30), Figline  Valdarno (ha 632), Gaiole In Chianti
  (ha 5.630),  Greve in  Chianti (ha  11.197), Massa  (ha 5.425),
  Montignoso (ha  650), Pistoia (ha 13.240), Radda in Chianti (ha
  4.230), Roccastrada  (ha 9.504),  Scansano (ha  12.311),  Sesto
  Fiorentino (ha 380).

3. La  delimitazione delle  zone montane  di cui  al comma uno è
riportata dalla  cartografia in  scala 1:400.000  che costituisce
l'allegato 2 alla presente legge.

ALLEGATO 2

<segue cartografia>

ENTI TERRITORIALI
MONTAGNA
ORDINAMENTO

