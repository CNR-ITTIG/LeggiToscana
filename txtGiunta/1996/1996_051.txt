Partecipazione della  Regione  Toscana  alla  "Fondazione  Teatro
Metastasio di Prato".

Il Consiglio Regionale ha approvato il 5-6-1996
Il Commissario del Governo ha apposto il visto il 26-6-1996
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  Regione Toscana,  nell'ambito  dell'attività  volta  alla
promozione ed  allo sviluppo  dell'iniziativa culturale  prevista
dall'art. 4  dello Statuto e dall'art. 49 del DPR 24 luglio 1977,
n. 616,  aderisce alla  "Fondazione Teatro  Metastasio di Prato",
riconosciuta ai sensi dell'art. 12 del Codice Civile.

ARTICOLO 2
(Adempimenti della Giunta regionale)

1. La  Giunta  regionale  è  autorizzata  a  compiere  gli  atti
necessari  per  il  perfezionamento  della  partecipazione  della
Regione alla  Fondazione di cui all'art. 1, ed in particolare per
l'adeguamento dello  statuto della  Fondazione in  conformità ai
seguenti principi:

a) che  sia garantita  la presenza  di un  membro nominato  dalla
   Regione nell'organo di amministrazione;
b) che  sia garantita  la presenza  di un  membro nominato  dalla
   Regione nell'organo interno di controllo.

ARTICOLO 3
(Conferimento della Regione)

1. La  Regione conferisce  alla Fondazione  la somma  di Lire  50
milioni, quale  concorso per la costituzione del patrimonio della
"Fondazione Teatro Metastasio di Prato."

ARTICOLO 4
(Norma finanziaria)

1. Per  il finanziamento  della spesa  di cui  all'art.  3,  sono
apportate agli  stati di  previsione  della  spesa  del  bilancio
regionale per  l'esercizio finanziario  1996 - competenza e cassa
per analogo importo - le seguenti variazioni:

Di nuova istituzione

Cap. 16145
   Fondazione Teatro  Metastasio di Prato Fondo di
   dotazione (LR 2/7/96 n. 51)                     L. 50.000.000

In diminuzione

Cap. 50260
   Fondo di riserva spese impreviste             L. 50.000.000."

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 2 luglio 1996

CHITI

La presente  legge è  stata approvata dal Consiglio regionale il
5-6-1996 ed è stata vistata dal Commissario del Governo il 26-6-
1996.



ATTIVITà ARTISTICHE
PARTECIPAZIONI REGIONALI

