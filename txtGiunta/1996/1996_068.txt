Norme procedurali  per l'individuazione  del soggetto  pubblico o
privato acquirente dei beni di cui alla LR 22.12.1994 n. 109.

Il Consiglio Regionale ha approvato il 26-7-1996
Il Commissario del Governo ha apposto il visto il 9-8-1996
Il Presidente  della Giunta  Regionale promulga la seguente legge
regionale:

ARTICOLO UNICO

1. Nella  LR  22.12.1994  n.  109  l'espressione  Toscoagri  Srl,
nonché  l'espressione  Soc.  Toscoagri  Srl  costituita  tra  il
Consorzio Agrario Provinciale di Siena e Agrigest di Donoratico e
avente sede  in Siena  Via  Pianigiani  9,  sono  sostituite  con
l'espressione "soggetto  pubblico o  privato acquirente  in forma
societaria".

2. Il  soggetto di  cui al  comma precedente è individuato dalla
Giunta regionale,  su proposta  della Fidi  Agricola, che procede
all'istruttoria nel rispetto della seguente procedura:

a) Invito  pubblico a  presentare offerte  di acquisto  del bene.
   L'invito deve  contenere tutte  le condizioni  ed i termini di
   riferimento e deve essere pubblicizzato in forma idonea;
b) Istruttoria    relativa    all'individuazione    del  soggetto
   beneficiario sulla  base  dell'offerta  di  acquisto  e  delle
   garanzie presentate  nonché  di  ipotesi  di  sviluppo  delle
   attività;
c) Comunicazione   degli    esiti    dell'istruttoria    relativa
   all'individuazione  del   soggetto  acquirente   alla   Giunta
   regionale che provvede, successivamente, alla liquidazione del
   contributo alle  condizioni di  cui  all'art.  4  della  Legge
   Regionale 109/94.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 13 agosto 1996

MARCUCCI
(Incaricata con DPGR n. 221 del 15.6.95)

La presente  legge è  stata approvata dal Consiglio regionale il
26.7.96 ed  è stata  vistata  dal  Commissario  del  Governo  il
9.8.96.



ORGANIZZAZIONI PUBBLICHE
AGRICOLTURA

