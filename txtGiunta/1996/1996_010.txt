Norme transitorie  per l'autorizzazione  all'esercizio per l'anno
1996 dei  Campeggi e  Villaggi turistici  esistenti nella  fascia
costiera. Modifiche  all'art. 25  della LR 29 ottobre 1981, n. 79
come modificato dalla LR 17 giugno 1991, n. 29.

Il Consiglio Regionale ha approvato il 28-12-1995
Il Commissario del Governo ha apposto il visto il 1-2-1996
Il Presidente  della Giunta  Regionale promulga la seguente legge
regionale:

ARTICOLO 1

I commi sesto, settimo ed ottavo dell'art. 25 della LR 29 ottobre
1981, n.  79 aggiunti  dalla  LR  17  giugno  1991,  n.  29  sono
sostituiti dai  seguenti: "Al  fine di  garantire la  continuità
dell'attività   dei   campeggi   e   dei   villaggi   turistici,
regolarmente autorizzati  e  già  esistenti  alla  data  dell'11
luglio 1990,  la cui  localizzazione risulti  in contrasto con le
previsioni degli  strumenti urbanistici  o con  le direttive  per
l'uso  della  fascia  costiera  di  cui  alla  deliberazione  del
Consiglio regionale  30 gennaio 1990, n. 47 così come modificata
dalla deliberazione  del Consiglio  regionale 8 febbraio 1994, n.
35 può  essere  rilasciata  l'autorizzazione  all'esercizio  con
validità fino  al 31  dicembre 1996, in deroga a quanto previsto
dal secondo comma dell'art. 15.

Il rilascio  dell'autorizzazione di cui al precedente sesto comma
è rilasciata a condizione che:

- il  comune abbia  già adottato, ove necessario, la variante di
  adeguamento alle direttive per l'uso della fascia costiera o la
  adotti comunque entro il 3 febbraio 1996;
- sia  stata sottoscritta  tra il comune, il titolare ed anche il
  gestore ove  si verta  nella fattispecie  di cui al terzo comma
  dell'art. 15,  una convenzione che disciplini modalità e tempi
  per l'adeguamento  del campeggio  o  del  villaggio  turistico,
  comunque entro  il 31  dicembre 1996,  alla variante  di cui al
  precedente alinea, determini le sanzioni a carico del titolare,
  e del  gestore se  la convenzione,  in caso di mancato rispetto
  delle obbligazioni  assunte, preveda l'obbligo di uniformare la
  convezione  stessa   alle  eventuali  modifiche  alla  variante
  introdotte in sede di approvazione.

ARTICOLO 2

La validità  delle autorizzazioni  all'esercizio di  campeggi  o
villaggi turistici  già rilasciate  ai sensi  dei commi aggiunti
all'art. 25  della LR  29 ottobre  1981, n. 79 dalla LR 17 giugno
1991, n. 29 con scadenza al 31 dicembre 1995 è prorogata fino al
rilascio dell'autorizzazione  per  l'anno  1996  ai  sensi  delle
modifiche introdotte  al citato  articolo 25 dalla presente legge
ed in ogni caso non oltre il 28 febbraio 1996.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 7 febbraio 1996

CHITI

La presente  legge è  stata approvata dal Consiglio Regionale il
28-12-1995 ed  è stata vistata dal Commissario del Governo il 1-
2-1996.



TURISMO
URBANISTICA

