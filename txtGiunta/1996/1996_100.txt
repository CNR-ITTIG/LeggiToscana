Trasferimento  dal   demanio  regionale  al  demanio  comunale  o
provinciale di beni immobili e loro pertinenze.

Il Consiglio Regionale ha approvato il 27-11-1996
Il Commissario del Governo ha apposto il visto il 23-12-1996
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. La  Giunta regionale  è autorizzata  a trasferire dal demanio
regionale al  demanio comunale o provinciale i seguenti beni (con
le eventuali pertinenze mobiliari) da destinarsi al perseguimento
di fini di interesse generale:

Comune di Incisa Valdarno     -         Casa del Petrarca
                                        (localitàCastello)
                                        Via di Castello,15

Comune di Sasseta                       La Vecchia Rocca
                                        Via del Plebiscito,11

Comune di Capalbio            -         Castello(Via Collacchioni
                                        Via Porticina,4)

Comune di Grosseto            -         Uffici-Palestra-
                                        Scuola di Via Sonnino
                              -         Colonia S.Rocco
                                        (Via dell'Elba)

Comune di Sorano              -         Villa Cavallini-
                                        Forte Orsini
                                        Cappella S.Rocco
                                        (Via della Fortezza)-
                                        Piazza Cairoli 2/4/6/8

Comune di Barga               -         Istituto G.Pascoli
                                        Via della Repubblica,1

Comune di Lucca               -         Villa Bottini-
                                        Via Elisa,9

Comune di Viareggio           -         Collegio Colombo
                                        Via Petrarca,1

Comune di Pisa                -         Palazzo Mediceo con
                                        Clinta CafèHouse
                                        (Coltano) Via Palazzi
                              -         Vallo del S.Gallo
                                        (terreno)
                                        (Pisa Centro-Via Bovio)

Comune di Livorno             -         Palestra Bosi
                              -         Ginnasio (Viale
                                        Carducci,93)
                              -         Villa Letizia
                                        (parte demaniale)

ARTICOLO 2
(Procedure)

1. Ai  fini del  trasferimento dei beni di cui al precedente art.
1, i Comuni esprimono la loro accettazione con richiesta avanzata
dal Sindaco  su conforme  deliberazione  del  Consiglio  comunale
entro sei mesi dall'entrata in vigore della presente legge.

2. Trascorso  inutilmente tale  termine, la  Provincia competente
per territorio,  entro i  sei mesi  successivi, può  chiedere il
trasferimento del  bene con  richiesta  avanzata  dal  Presidente
della  Provincia   su  conforme   deliberazione   del   Consiglio
provinciale.

ARTICOLO 3
(Obblighi)

1. I Comuni e le Provincie ai quali sono trasferiti i beni di cui
all'art. 1  della presente  legge sono  obbligati a non mutare il
regime giuridico di bene demaniale.

2. A  seguito dell'accertamento, eseguito dagli uffici regionali,
di un avvenuto mutamento del loro regime giuridico, il Presidente
della Giunta  regionale provvede  con  decreto  a  dichiarare  la
retrocessione del bene nel demanio regionale.

3. Il  DPGR costituisce  titolo per  la trascrizione nei registri
immobiliari e  per le  volturazioni catastali  del bene  a favore
della Regione.

ARTICOLO 4
(Consegna)

1. La consegna dei beni è effettuata dal Presidente della Giunta
regionale o  suo delegato  mediante appositi verbali sottoscritti
dai rappresentanti dei Comuni o delle Provincie interessati.

2. I verbali di consegna costituiscono titolo per la trascrizione
e per  la voltura  catastale a  favore dell'ente destinatario dei
beni, che  provvederà a  propria cura  e spese  nei  termini  di
legge.

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come Legge della Regione Toscana.

Firenze, 27 Dicembre 1996

CHITI

La presente  Legge è  stata approvata dal Consiglio regionale il
27 Novembre  1996 ed è stata vistata dal Commissario del Governo
il 23 Dicembre 1996.



ENTI TERRITORIALI
DEMANIO PATRIMONIO

