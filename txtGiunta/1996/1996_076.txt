Disciplina degli  accordi di  programma e  delle  conferenze  dei
servizi.

Il Consiglio Regionale ha approvato il 26-7-1996
Il Commissario del Governo ha apposto il visto il 29-8-1996
Il Presidente  della Giunta  Regionale promulga la seguente legge
regionale:

TITOLO I
OGGETTO E AMBITO DI APPLICAZIONE DELLA LEGGE

ARTICOLO 1
(Oggetto della legge)

1. La  presente legge,  in conformità  con  i  principi  di  cui
all'art.  27   della  l.  8.6.1990  n.  142,  "Ordinamento  delle
autonomie locali",  e agli artt. 11, 14 e 15 della l. 7.8.1990 n.
241, "Nuove  norme in materia di procedimento amministrativo e di
diritto di  accesso ai  documenti amministrativi", disciplina gli
accordi di  programma e  le conferenze dei servizi promossi dalla
Regione, o dagli enti locali con la partecipazione della Regione.
Disciplina altresì la partecipazione della Regione ad accordi di
programma  e   conferenze   dei   servizi   promossi   da   altre
amministrazioni pubbliche.

2. Gli  istituti di  cui al  primo comma  costituiscono strumenti
generali di tipo consensuale per la realizzazione dei principi di
economicità ed  efficacia e  per la  semplificazione dell'azione
amministrativa.

ARTICOLO 2
(Ambito di applicazione)

1. Le  disposizioni  concernenti  gli  accordi  di  programma  si
applicano anche  agli accordi,  comunque denominati,  previsti da
leggi  speciali,   salvo  che   queste  ultime   non   dispongano
diversamente.

2. Sono  esclusi  dalla  applicazione  della  presente  legge  le
convenzioni, i  protocolli di  intesa e  altri istituti, comunque
denominati,  aventi   ad  oggetto   dichiarazioni  di  intenti  o
manifestazioni di  volontà non contenenti impegni giuridicamente
vincolanti per i soggetti sottoscrittori.

TITOLO II
GLI ACCORDI DI PROGRAMMA

ARTICOLO 3
(Accordo di programma)

1.  L'accordo  di  programma  può  essere  concluso  quando  sia
necessaria l'azione  integrata  e  coordinata  di  Regione,  enti
locali, altre  amministrazioni ed  enti  pubblici,  nei  seguenti
casi:

a) per la realizzazione di lavori pubblici;
b) per  la realizzazione  di  una  o  più  opere,  interventi  o
   programmi di intervento.

2. L'accordo di programma regola gli impegni assunti con consenso
unanime dai  soggetti pubblici,  stabilisce tempi  e modalità di
realizzazione, le  attività di  competenza, tempi e modalità di
finanziamento.

3. Qualora  l'accordo di  programma di  cui al  comma 1, lett. b)
preveda opere,  interventi, o  programmi di intervento per la cui
realizzazione  sia  necessario  anche  l'intervento  di  soggetti
privati, l'accordo  di programma  ne da  atto e può prevedere la
contestuale o  successiva sottoscrizione  di  accordi,  ai  sensi
dell'art. 11  della L. 241/1990, tra le amministrazione pubbliche
partecipanti  all'accordo   di  programma   e   competenti   alla
emanazione  di   atti  autorizzativi,  concessori  o  di  assenso
comunque denominati  ed  i  soggetti  privati  interessati.  Tali
accordi, che possono essere sostitutivi degli atti autorizzativi,
concessori o  di assenso comunque denominati, ovvero determinarne
il contenuto  discrezionale, stabiliscono  altresì  gli  impegni
assunti dai  soggetti privati,  tra i  quali, in  particolare, il
rispetto dei  contratti collettivi  di lavoro e delle norme sulla
sicurezza nei  luoghi di  lavoro, con  la  previsione  di  idonee
garanzie per i casi di inadempimento.

ARTICOLO 4
(Contenuto)

1. L'accordo di programma, deve contenere:

a) la  individuazione dei lavori, delle opere, degli interventi o
   dei programmi  di  intervento  da  realizzare;  gli  specifici
   obblighi   e   adempimenti,   nell'ambito   delle   rispettive
   competenze, dei soggetti pubblici partecipanti; i risultati da
   raggiungere, i  tempi di  attuazione, gli aspetti finanziari e
   ogni  altra   necessaria  od  opportuna  modalità  operativa;
   qualora l'accordo  preveda impegni  finanziari  a  carico  dei
   soggetti partecipanti,  esso deve  dare atto  della  copertura
   finanziaria ovvero indicare i mezzi per farne fronte;
b) la  composizione  del   collegio  incaricato  della  vigilanza
   sull'esecuzione dell'accordo  e del compimento degli eventuali
   interventi sostitutivi, secondo quanto previsto dal successivo
   art. 12, nonchè la specificazione dei poteri dell'organo;
c) l'indicazione  del  funzionario  responsabile  dell'attuazione
   dell'accordo;   le    modalità   del    controllo   ai   fini
   dell'attuazione dell'accordo,  i provvedimenti sanzionatori da
   adottarsi in caso di inadempimento, inerzia o ritardo;
d) l'eventuale  ricorso  a  procedimenti  dì  arbitrato  con  la
   specificazione delle modalità di composizione e di nomina del
   collegio arbitrale;
e) le  eventuali    variazioni    di  atti  di  programmazione  o
   pianificazione  territoriale   determinate   dall'accordo   di
   programma, nel rispetto delle procedure previste  dall'art.11;
f) l'eventuale effetto sostitutivo delle concessioni edilizie, di
   cui all'art. 27, comma 4, L. 8.6.1990 n. 142 ed ogni eventuale
   altro effetto  sostitutivo di  atti amministrativi, secondo le
   disposizioni della presentè legge.

2.  L'accordo   di  programma  può  prevedere.  inoltre,  misure
organizzative idonee  a consentire  un adeguato svolgimento delle
conseguenti  attività   attuative   da   parte   di   tutte   le
amministrazioni interessate,  con particolare  riguardo ai comuni
di minori dimensioni demografiche.

ARTICOLO 5
(Procedimento)

1. Il  procedimento per la conclusione dell'accordo di programma,
salvo  i  casi  disciplinati  dall'art.  11,  si  articola  nelle
seguenti fasi:

a) promozione dell'accordo mediante convocazione della conferenza
   istruttoria;
b) svolgimento   della   conferenza   istruttoria  dei   soggetti
   partecipanti;
c) firma dell'accordo;
d) approvazione dell'accordo mediante atto amministrativo;
e) pubblicazione.

2. Restano ferme le ulteriori eventuali fasi procedurali relative
al  controllo   preventivo  di   legittimità  sugli   atti,   in
conformità con la normativa vigente.

ARTICOLO 6
(Promozione: soggetti)

1. L'accordo di programma, anche su richiesta di una o più delle
altre  amministrazioni   o  soggetti   pubblici  interessati,  è
promosso dalla Regione, dalle province o dai comuni, in relazione
alla competenza  primaria o  prevalente sui  lavori, sulle opere,
sugli interventi o sui programmi di intervento da realizzare.

2. L'accordo   di  programma  che  produce  gli  effetti  di  cui
all'art. 4, comma 1, lett. e), è sempre promosso dalla Regione.

3. L'accordo  di programma  è promosso  dalle amministrazioni di
cui al  primo comma,  rispettivamente a cura del Presidente della
Regione, del Presidente della provincia o del Sindaco.

4. Il  Presidente della Giunta regionale provvede alla promozione
dell'accordo  di  programma  previa  deliberazione  della  Giunta
regionale, sentito il comitato tecnico della programmazione.

5. Con  la deliberazione  di cui  al comma  precedente, la Giunta
regionale  approva   le  finalità   dell'accordo  di  programma,
individua le  strutture organizzative  regionali che  in rapporto
all'oggetto  dell'accordo   e  ai   suoi  effetti  devono  essere
coinvolte nella  fase istruttoria  e la  struttura  organizzativa
responsabile del procedimento.

6. Il  Sindaco ed  il Presidente della provincia, provvedono alla
promozione dell'accordo  di programma  in conformità  al proprio
ordinamento interno.
Nei casi  di cui  al precedente comma, il Presidente della Giunta
regionale   partecipa    alla   conferenza   istruttoria   previa
deliberazione della  Giunta, sentito  il comitato  tecnico  della
programmazione.

ARTICOLO 7
(Promozione: modalità)

1.  La   promozione  dell'accordo  di  programma  consiste  nella
convocazione della  conferenza istruttoria  di cui  al successivo
art. 8.

2. Nella convocazione della conferenza, sono indicati:

a) i lavori, le opere, gli interventi o i programmi di intervento
   oggetto dell'accordo;
b) le  competenze di  ciascuno dei  soggetti invitati  in  ordine
   all'oggetto dell'accordo;
c) ogni  altro elemento  utile ai  fini della  valutazione  della
   proposta di accordo;
d) il funzionario responsabile del procedimento.

3.  Qualora  l'accordo  proposto  produca  gli  effetti  di  atti
amministrativi  per   i  quali   la  normativa   vigente  prevede
adempimenti istruttori  obbligatori,  nella  convocazione  devono
altresì essere  indicati tali adempimenti, con la specificazione
di quelli  eventualmente già  compiuti e  di  quelli  ancora  da
compiersi.

4. Alla convocazione della conferenza istruttoria sono allegati i
documenti  già   in  possesso  dell'amministrazione  proponente,
relativi agli elementi di cui al precedente comma.

ARTICOLO 8
(Conferenza istruttoria)

1.   Alla    conferenza   istruttoria    partecipano   i   legali
rappresentanti, ovvero  altri soggetti legittimati in conformità
alle disposizioni  dell'ordinamento interno, dell'amministrazione
promotrice  e   delle  altre   amministrazioni  e  enti  pubblici
convocati.

2. La conferenza, accertato l'interesse dei soggetti partecipanti
a procedere  alla conclusione  dell'accordo,  la  competenza  dei
medesimi in  rapporto agli impegni da sottoscrivere, verifica gli
adempimenti di cuì all'art. 7, comma 3, prendendo atto di quelli
già compiuti  e dettando  le  modalità  per  quelli  ancora  da
compiere.

3. Della  conferenza viene  redatto apposito  verbale, a cura del
responsabile del  procedimento,  dal  quale  devono  risultare  i
soggetti presenti,  le  determinazioni  assunte  in  ordine  alla
prosecuzione del  procedimento per la conclusione dell'accordo di
programma ed  i  tempi  e  le  modalità  di  espletamento  degli
eventuali  adempimenti  istruttori  necessari.  Il  verbale  deve
essere sottoscritto da tutti i partecipanti.

4.  Il  verbale  della  conferenza  è  allegato  all'accordo  di
programma.

5. Nel  caso in cui per la realizzazione dei lavori, delle opere,
interventi o  programmi di  intervento previsti  nell'accordo  di
programma, sia  necessario acquisire intese, pareri, concessioni,
autorizzazioni, licenze, nulla osta o assensi comunque denominati
da parte  dei soggetti partecipanti all'accordo di programma o da
parte  di   altre  amministrazioni   pubbliche,  in  luogo  della
conferenza  istruttoria   disciplinata  dal   presente  articolo,
l'amministrazione che  promuove l'accordo  di programma  provvede
alla convocazione  di una conferenza dei servizi con le modalità
di cui all'art. 15 , comma 3, 4 e 5, e artt. 16 e 17.

6. Il  verbale della  conferenza dei  servizi, oltre al contenuto
previsto dall'art.  17, comma  4, deve  riportare quanto previsto
dal precedente  comma 3.  Il verbale  è allegato  all'accordo di
programma.

ARTICOLO 9
(Firma dell'accordo di programma)

1. Il  responsabile del  procedimento, verificato  il  compimento
degli eventuali  adempimenti istruttori,  provvede ad  inviare ai
legali  rappresentanti   di  tutte  le  amministrazioni  ed  enti
pubblici  partecipanti,   il  testo  definitivo  dell'accordo  di
programma. Ai  fini  del  compimento  degli  atti  istruttori  di
competenza regionale,  è  sempre  convocata  prima  della  firma
dell'accordo,  una   apposita  conferenza  dei  servizi  interna,
secondo le  modalità previste dal successivo art. 13, alla quale
partecipano le  strutture organizzative  regionali coinvolte  nel
procedimento. Il  verbale della conferenza dei servizi interna da
atto della  attività istruttoria  svolta dalle singole strutture
organizzative  regionali   e  si  esprime  sul  testo  definitivo
dell'accordo.

2. L'accordo  di programma  è firmato  dai legali rappresentanti
delle amministrazioni ed enti pubblici partecipanti.

3. Nel  caso in  cui l'accordo  di programma produca l'effetto di
variazione di  uno o più atti di programmazione o pianificazione
territoriale, i  legali rappresentanti  delle amministrazioni  ed
enti pubblici  partecipanti devono  firmare  anche  gli  allegati
cartografici eventualmente necessari per legge.

ARTICOLO 10
(Approvazione e pubblicazione)

1. L'accordo  di programma, in relazione alla amministrazione che
lo ha  promosso, è  approvato con  decreto del  Presidente della
Giunta regionale,  o con  atto del  Presidente della provincia, o
con atto del Sindaco.

2.  L'accordo   di  programma   e  l'atto  di  approvazione  sono
pubblicati sul  Bollettino Ufficiale  della Regione. L'accordo di
programma comincia  a produrre  i suoi  effetti dal  giorno della
pubblicazione.

3. L'atto  di approvazione  dell'accordo  di  programma,  qualora
l'accordo contenga tale previsione, ha valore di dichiarazione di
pubblica utilità,  indifferibilità ed  urgenza per  le opere in
esso previste.

4. L'accordo  di programma  può essere  modificato con le stesse
procedure previste per la sua definizione e da parte degli stessi
soggetti che lo hanno sottoscritto.

ARTICOLO 11
(Variazione  di   atti   di   programmazione   e   pianificazione
territoriale)

1. Ferme restando le competenze attribuite dalla LR 5/1995, artt.
8 e  14, al nucleo tecnico di valutazione, l'accordo di programma
di cui  all'art.  3,  comma  1,  lett.  a)  può  determinare  la
variazione degli  strumenti  urbanistici  dei  comuni  che  hanno
sottoscritto l'accordo,  salvo ratifica  da parte  dei rispettivi
consigli comunali  entro 30  giorni dalla sottoscrizione. Qualora
la variazione  degli strumenti  urbanistici comunali  comporti la
necessità di adeguare anche gli strumenti di programmazione o di
pianificazione di  altre  amministrazioni  firmatarie,  l'accordo
deve essere ratificato anche dagli organi consiliari delle stesse
entro  30   giorni  dalla  sottoscrizione.  La  mancata  ratifica
comporta la  decadenza  dell'accordo.  Intervenuta  la  ratifica,
l'accordo è  approvato con  decreto del  Presidente della Giunta
regionale  ed  è  pubblicato  sul  Bollettino  Ufficialè  della
Regione con le modalità e gli effetti previsti dall'art. 10.

2. Al  di fuori dei casi di cui al primo comma, qualora l'accordo
di programma  comporti la  contestuale variazione  di uno  o più
atti  di   programmazione  o   pianificazione   territoriale   di
competenza delle amministrazioni partecipanti all'accordo stesso,
esso è  concluso insieme  all'accordo di  pianificazione di  cui
all'art. 36,  della LR 16.1.1995, n. 5, con le speciali procedure
di cui  al presente  articolo. L'accordo  di programma,  concluso
insieme all'accordo di pianificazione, deve comunque garantire il
rispetto delle  finalità  della  LR  5/1995,  l'adeguatezza  del
quadro conoscitivo  di riferimento  e la coerenza complessiva del
sistema di  programmazione e pianificazione territoriale, dandone
espressamente  atto   nel   testo   sottoscritto   dai   soggetti
partecipanti.

3. L'obbligo,  previsto dall'art.  3, comma 2 della LR 5/1995, di
comunicazione dell'avvio  del procedimento  agli  altri  soggetti
istituzionali interessati, si intende assolto con la convocazione
della conferenza  dei servizi  di cui  all'art. 8, comma 5, a cui
devono  essere   invitati,   oltre   ai   soggetti   partecipanti
all'accordo di  programma, tutte  le amministrazioni competenti a
deliberare l'atto  o gli  atti di programmazione o pianificazione
territoriale che  si intendono variare, nonchè quelle competenti
ad esprimere  su di  essi pareri,  intese, nulla  osta o  assensi
comunque denominati.  Tale conferenza  sostituisce la  conferenza
prevista dall'art. 36, comma 2 della LR 5/1995.

4. Nel  caso in  cui il  procedimento di  formazione dell'atto  o
degli atti di programmazione o pianificazione territoriale che si
intendono  variare,   preveda,  in   corrispondenza  di  una  sua
qualsiasi  fase,   la   possibilità   della   presentazione   di
osservazioni da  parte di  altri soggetti interessati, il verbale
della  conferenza   di  cui   al  comma   precedente,  il   testo
dell'accordo di  programma da sottoscrivere e tutti gli allegati,
anche  cartografici,   sono  depositati   presso  la  sede  delle
amministrazioni che  hanno approvato gli atti di programmazione o
pianificazione territoriale che si intendono variare.

5.  Il  deposito  dura  20  giorni  a  decorrere  dalla  data  di
pubblicazione  sul   Bollettino  Ufficiale  della  Regione  della
relativa comunicazione. Durante il deposito tutti gli interessati
possono  prendere  visione  degli  atti  e,  entro  i  20  giorni
successivi alla  scadenza dei  termini  di  deposito,  presentare
osservazioni.

6. Decorso  il termine  per la presentazione di osservazioni, nel
caso in  cui ne  siano state  presentate, i  soggetti  che  hanno
partecipato alla conferenza dei servizi sono nuovamente convocati
a cura del Presidente della Giunta regionale al fine di esaminare
le  osservazioni   pervenute.  Qualora  unanimemente  i  soggetti
convocati  confermino   1'accordo   o   in   accoglimento   delle
osservazioni decidano  di  modificarlo,  si  procede  alla  firma
dell'accordo di  programma da parte dei soggetti che assumono gli
impegni di  cui all'art.  3, nonchè  alla firma  dell'accordo di
pianificazione   da   parte   delle   amministrazioni   pubbliche
competenti a  deliberare l'atto  o gli  atti di  programmazione o
pianificazione territoriale di cui si determina la variazione. La
firma avviene con le modalità previste dall'art. 9, commi 2 e 3.
Si procede  ugualmente alla  firma, senza necessità di ulteriore
esame, nel caso in cui non siano state presentate osservazioni.

7. L'accordo  di programma  di cui  al comma  2  e  l'accordo  di
pianificazione, devono  essere ratificati  a  pena  di  decadenza
entro 30  giorni dalla  firma, da  parte degli  organi consiliari
delle  amministrazioni  dei  cui  atti  di  programmazione  e  di
pianificazione territoriale si determina la variazione.

8. L'accordo  di programma  di cui  al comma  2  e  l'accordo  di
pianificazione, una volta intervenuta la ratifica, sono approvati
con  decreto   del  Presidente  della  Giunta  regionale  e  sono
pubblicati  sul   Bollettino  Ufficiale   della  Regione  con  le
modalità e gli effetti previsti dall'art. 10.

ARTICOLO 12
(Vincolatività dell'accordo e collegio di vigilanza)

1. Le  amministrazioni e gli enti pubblici che hanno sottoscritto
l'accordo di programma ne sono vincolati e sono tenuti a compiere
gli atti necessari ad applicarlo.

2. La  vigilanza sul rispetto degli impegni assunti con l'accordo
di programma è affidata al collegio di cui all'art. 27, comma 6,
della L.  142/1990. Esso  è composto  da un  numero di membri di
norma corrispondente  al numero delle amministrazioni interessate
e  comunque   non  superiore  a  nove.  Il  collegio  delibera  a
maggioranza  dei   componenti  ed   è  presieduto   dal   legale
rappresentante dell'amministrazione  che approva con proprio atto
l'accordo di programma.

3. Il  collegio di vigilanza, oltre agli specifici poteri ad esso
attribuiti dall'accordo  di  programma,  può  comunque  chiedere
documenti  e  informazioni  ai  soggetti  che  hanno  partecipato
all'accordo, può  convocarne i  rappresentanti, può procedere a
ispezioni  e   disporre  consulenze.   L'accordo   di   programma
stabilisce l'eventuale  ripartizione degli  oneri tra  i soggetti
sottoscrittori  relativi   al  funzionamento   del  collegio   di
vigilanza.

4. Il  collegio di  vigilanza esercita  i poteri  sostitutivi nei
casi  di   inerzia  o  di  ritardo  in  ordine  agli  adempimenti
concordati. A  tal fine  il collegio,  accertata l'inerzia  o  il
ritardo, diffida  il soggetto  inadempiente ad adempiere entro un
termine non superiore a 30 giorni.
Decorso  inutilmente   il  termine,   il  collegio   richiede  al
Presidente della  Giunta regionale la nomina di un commissario ad
acta per  il compimento degli atti o delle attività per le quali
si è  verificata l'inerzia  o il ritardo. Al commissario ad acta
si applica la LR 16.6.1994 n. 45 e successive modificazioni.

5. Qualora  l'accordo di  programma comporti impegni finanziari a
carico di  una amministrazione  partecipante, così come previsto
dall'art. 4, lett. a), gli organi competenti dell'amministrazione
stessa assumono  le  relative  determinazioni.  In  mancanza,  il
collegio  di  vigilanza  provvede  in  via  sostitutiva,  con  le
modalità di cui al comma 4.

6. L'accordo  di programma  individua il funzionario responsabile
dell'attuazione dell'accordo,  scelto di  norma tra  dirigenti  e
funzionari dell'amministrazione  che  approva  con  proprio  atto
l'accordo di  programma. Il  funzionario,  che  svolge  anche  le
funzioni di  segretario del  collegio di  vigilanza, mantiene gli
opportuni contatti  con gli  uffici e  le strutture  tecniche dei
soggetti pubblici  partecipanti all'accordo,  ponendo  in  essere
ogni attività  utile ai  fini del  coordinamento  delle  azioni,
segnala al  collegio eventuali  difficoltà o  problemi  inerenti
l'attuazione dell'accordo,  riferisce periodicamente  al collegio
sullo stato di attuazione dell'accordo.

TITOLO III
CONFERENZE DEI SERVIZI

ARTICOLO 13
(Conferenza dei servizi interna)

1. La Regione ai fini della semplificazione ed accellerazione dei
procedimenti amministrativi  che coinvolgono  più  articolazioni
organizzative regionali, può procedere attraverso conferenze dei
servizi interne, anche periodiche.
2- Le  conferenze dei  servizi interne  possono essere  convocate
quando per l'adozione dell'atto finale siano previsti, o comunque
ritenuti opportuni,  pareri o  valutazioni di  competenza di più
articolazioni organizzative regionali.

3.  Il   dirigente  dell'unità  organizzativa  responsabile  del
procedimento provvede  alla  convocazione  della  conferenza  dei
servizi  interna   invitando  a   parteciparvi  i   dirigenti,  o
funzionari da essi individuati, delle articolazioni organizzative
coinvolte nel procedimento.

4. Della conferenza dei servizi interna viene redatto, a cura del
dirigente che  ha provveduto alla convocazione, apposito verbale,
che  è   sottoscritto  da   tutti  i  partecipanti.  Il  verbale
sostituisce  ad  ogni  effetto  i  pareri  e  le  valutazioni  di
competenza dei soggetti convocati.

5.  La   mancata  partecipazione   dei  soggetti  convocati  alla
conferenza  dei  servizi  interna,  assume  valore  di  parere  o
valutazione  positiva,   salvo  che   gli  stessi   non  facciano
pervenire, entro  la data  fissata per  la conferenza,  parere  o
valutazione scritta di senso contrario.

6. Il  provvedimento amministrativo  finale dà  atto degli esiti
della conferenza  dei  servizi  interna  e  dei  pareri  e  delle
valutazioni espressi ai sensi del precedente comma.

ARTICOLO 14
(Conferenza dei servizi)

1. La  Regione, nei  casi in cui sia necessaria l'acquisizione di
intese, pareri,  concessioni, autorizzazioni, licenze, nulla osta
o assensi  comunque denominati  da parte di altre amministrazioni
pubbliche,  finalizzata   alla  conclusione  di  un  procedimento
amministrativo di  propria competenza,  può procedere a mezzo di
conferenza dei  servizi ai  sensi dell'art. 14 della L. 7.8.1990,
n. 241 e successive modificazioni.

2. La  conferenza dei servizi può essere convocata dalla Regione
anche  su   richiesta  di   un'altra   pubblica   amministrazione
interessata al  procedimento, ovvero  - ai  sensi  dell'art.  14,
comma 2-ter,  L. 241/1990  - anche  su richiesta  di un  soggetto
privato, qualora  la sua  attività sia  subordinata ad  atto  di
consenso comunque denominato, di competenza della Regione, per la
cui emanazione  siano necessari  pareri,  nulla  osta  o  assensi
comunque denominati da parte di altre amministrazioni pubbliche.

3. Le  determinazioni concordate  nella  conferenza  dei  servizi
sostituiscono  le   intese,  i   pareri,   le   concessioni,   le
autorizzazioni, le  licenze, i  nulla osta  o gli atti di assenso
comunque denominati  da parte  delle  amministrazioni  pubbliche,
convocate dalla Regione.

ARTICOLO 15
(Convocazione)

1. La  conferenza dei servizi è convocata dal dirigente preposto
alla   unità    organizzativa   regionale    responsabile    del
procedimento, qualora  l'atto amministrativo  finale sia  di  sua
competenza.

2. La  conferenza dei  servizi è  convocata dal Presidente della
Giunta regionale  qualora l'atto  finale sia  di sua competenza o
degli altri  organi istituzionali  della Regione. Nel caso in cui
la competenza  sia di  altrì organi istituzionali della Regione,
il Presidente  della Giunta  regionale convoca  la conferenza dei
servizi previa deliberazione della Giunta regionale.

3.  La   conferenza  dei   servizi  è   convocata  con   lettera
raccomandata con  avviso  di  ricevimento,  inviata  a  tutte  le
amministrazioni competenti  ad emanare  gli atti  di cui all'art.
14,  commi  1  e  2.  La  lettera  invita  le  amministrazioni  a
partecipare attraverso  rappresentanti legittimati  ad  esprimere
definitivamente ed in modo vincolante la volontà dell'ente.

4. La  lettera  di  convocazione  deve  contenere  una  relazione
sull'oggetto della  conferenza dei  servizi, l'indicazione  degli
atti che  si intendono  acquisire  in  rapporto  alle  specifiche
competenze delle amministrazioni convocate e ogni altro documento
utile ai  fini di  una  valutazione  preventiva  da  parte  delle
amministrazioni convocate.

5. La convocazione è effettuata per una data che tenga conto dei
tempi tecnici necessari affinchè i soggetti partecipanti possano
esprimere  le  valutazioni  di  loro  competenza  e  assumere  le
deliberazioni necessarie.

ARTICOLO 16
(Partecipazione alla conferenza dei servizi)

1. è  legittimato a  partecipare alla  conferenza  dei  servizi,
salvo che  l'ordinamento interno  alla amministrazione  convocata
non   disponga    diversamente,    il    legale    rappresentante
dell'amministrazione  convocata  o  il  dirigente  competente  ad
adottare  l'atto   per  il   quale  l'amministrazione   è  stata
convocata, ovvero  persona munita  di apposito  mandato da  parte
dell'organo competente  a deliberare  in via ordinaria l'atto per
il quale l'amministrazione è stata convocata.
2 La  Regione è  rappresentata nella  conferenza dei servizi dal
dirigente di  cui all'art.  15, comma  1, ovvero  dal  Presidente
della Giunta  regionale qualora  ricorrano le  condizioni di  cui
all'art. 15,  comma 2.  In tale  caso il Presidente può delegare
altro componente della Giunta regionale ovvero un dirigente della
struttura  operativa   regionale,  specificando   l'ampiezza  del
mandato conferito  in ordine  all'oggetto  della  conferenza  dei
servizi.

3.  Si  considera  acquisito  l'assenso  dell'amministrazione  la
quale, convocata  con le  modalità di cui all'art. 15, non abbia
partecipato  alla   conferenza  o   vi  abbia   partecipato   con
rappresentanti non legittimati ai sensi del comma 1.

4. L'effetto  di cui  al comma precedente non si produce nel caso
in cui l'amministrazione faccia pervenire alla Regione il proprio
motivato dissenso  entro 20  giorni dalla  data  di  convocazione
della conferenza,  ovvero dalla  data della  comunicazione  delle
determinazioni adottate  dalla conferenza,  qualora queste ultime
abbiano contenuto  sostanzialmente  diverso  da  quelle  indicate
nella lettera di convocazione.

5. Le  disposizioni di  cui al  comma 3  non  si  applicano  alle
amministrazioni preposte  alla tutela  ambientale,  paesaggistico
territoriale e della salute dei cittadini.

6. Le  determinazioni della  conferenza sono prese all'unanimità
dei soggetti  partecipanti. Qualora  il dissenso  sia espresso da
una amministrazione  chiamata ad esprimere un parere o un atto di
assenso comunque  denominato facoltativo,  ovvero obbligatorio ma
non vincolante  ai fini  della conclusione  del procedimento,  il
dissenso stesso è riportato nel verbale finale ma non incide sul
raggiungimento dell'unanimità.

ARTICOLO 17
(Svolgimento della conferenza)

1. La  conferenza dei  servizi si apre nella data stabilita nella
lettera di  convocazione e  si chiude  con la  sottoscrizione del
verbale finale da parte dei soggetti partecipanti.

2. Il  rappresentante della  Regione verifica  la presenza  e  la
legittimazione   dei    rappresentanti   delle    amministrazioni
convocate. Gli  atti di  legittimazione sono  allegati e  formano
parte integrante del verbale finale della conferenza.

3.  Qualora  nel  corso  della  conferenza  dei  servizi  non  si
raggiunga l'unanimità  dei  consensi,  il  rappresentante  della
Regione redige  un verbale  da cui  risultino le  amministrazioni
convocate, i rappresentanti presenti, le amministrazioni assenti,
l'oggetto in  ordine al  quale la  conferenza è stata convocata,
gli aspetti  salienti della discussione, i pareri favorevoli ed i
pareri negativi motivati espressi dai partecipanti. Il verbale è
sottoscritto da  tutti i  partecipanti e  non produce gli effetti
previsti dall'art. 14, comma 3.

4. Se  la conferenza  dei servizi  si chiude con l'unanimità dei
consensi, il  rappresentante della  Regione redige un verbale dal
quale  devono   risultare   le   amministrazioni   convocate,   i
rappresentanti presenti, le amministrazioni assenti, l'oggetto in
ordine  al   quale  la   conferenza  è   stata   convocata,   le
determinazioni  assunte,  con  le  eventuali  modifiche  rispetto
all'oggetto  della   convocazione,  nonchè  tutti  gli  atti  di
competenza  dei   soggetti  convocati  dei  quali  l'esito  della
conferenza tiene  luogo. Il  verbale è  sottoscritto da  tutti i
partecipanti. Il  verbale produce  l'effetto sostitutivo  di  cui
all'art. 14,  comma 3  e la  Regione conclude  il procedimento di
propria competenza.

5. Qualora  si  sia  verificata  l'assenza,  o  la  presenza  con
rappresentante non  legittimato, di  alcuna delle amministrazioni
convocate, il  rappresentante della Regione provvede a notificare
a tali  amministrazioni copia  del verbale  della conferenza  dei
servizi.

6. Decorsi i termini previsti dall'art. 16, comma 4, senza che le
amministrazioni  assenti,   o  presenti  con  rappresentante  non
legittimato, abbiano  espresso  il  loro  motivato  dissenso,  il
verbale produce  l'effetto sostitutivo  di cui all art. 14, comma
3, e  la  Regione  conclude  il  procedimento  amministrativo  di
propria competenza.

7.  Qualora   nei  termini  di  cui  all'art.  16,  comma  4,  le
amministrazioni  assenti   o  presenti   con  rappresentante  non
legittimato,  comunichino   alla  Regione  il  proprio  motivato,
dissenso, la conferenza dei servizi si considera conclusa con gli
effetti previsti dal comma 3.

ARTICOLO 18
(Conferenza dei  servizi finalizzata  alla esecuzione  di  lavori
pubblici di interesse regionale e locale)

1. In  attuazione della  L. 11.2.1994 n. 109 cosi come modificata
dalla L.  28.12.1995 n.  549, qualora  per l'esecuzione di lavori
pubblici  di   interesse  regionale   o  locale,  sia  necessario
acquisire intese,  pareri, concessioni,  autorizzazioni, licenze,
nulla osta  o assensi  comunque denominati,  la Regione  o l'ente
locale competente  convoca una conferenza dei servizi finalizzata
alla approvazione del progetto definitivo.

2. La  conferenza dei  servizi è  convocata dalla Regione con le
modalità  previste   dall'art.  15   e  dagli   enti  locali  in
conformità  alle   disposizioni  del   proprio  ordinamento.  La
convocazione avviene  per una  data non  inferiore  a  30  giorni
dall'invio della relativa comunicazione e degli atti progettuali.

3. Alla conferenza dei servizi disciplinata dal presente articolo
si applica  l'art. 7,  commi  5,6,7,8,8-bis  e  8-ter,  della  L.
109/94, così  come modificato  dall'art. 1  comma 59,  L. 549/95
(misure di razionalizzazione finanza pubblica).
Si applicano  altresì l'art. 16, commi 1,2,3,4, e 6, e l'art. 17
della presente legge.

4. Degli  esiti della  conferenza dei  servizi è dato avviso sul
Bollettino Ufficiale della Regione.

ARTICOLO 19
(Conferenza dei servizi istruttoria)

1. La  Regione, al  di fuori  dei casi  di cui ai commi 1 e 2 del
precedente  art.   14,  può  comunque  procedere  attraverso  la
convocazione di  una conferenza  dei servizi istruttoria, qualora
sia necessario  l'esame contestuale  di più  interessi  pubblici
coinvolti  in   un   procedimento   amministrativo   di   propria
competenza.  Alla   conferenza  istruttoria   sono  convocate  le
amministrazioni    pubbliche    interessate    al    procedimento
amministrativo.

2. Alla conferenza istruttoria si applica l'art. 15, commi 1 e 2.
Degli esiti  della conferenza  viene redatto  apposito verbale da
cui devono  risultare i  soggetti presenti  e  le  determinazioni
concordate. Il  verbale  è  sottoscritto  da  tutti  i  soggetti
partecipanti. Il  provvedimento amministrativo  finale  dà  atto
degli esiti della conferenza risultanti dal verbale.

TITOLO IV
PARTECIPAZIONE DELLA  REGIONE AD ACCORDI E CONFERENZE DEI SERVIZI
PROMOSSI DA ALTRE AMMINISTRAZIONI PUBBLICHE

ARTICOLO 20
(Partecipazione  della  Regione  ad  accordi  promossi  da  altre
amministrazioni pubbliche)

1. La  Regione, salvo  quanto  espressamente  previsto  da  leggi
speciali, partecipa  ad accordi, comunque denominati, promossi da
amministrazioni pubbliche  diverse da  quelle di  cui all'art. 6,
comma 1, con le modalità previste dal presente articolo.

2. Il  Presidente della  Giunta regionale  partecipa  all'accordo
previa deliberazione  della Giunta regionale, sentito il comitato
tecnico  della  programmazione.  La  deliberazione  della  Giunta
regionale approva  le finalità  generali dell'accordo, individua
le strutture  organizzative regionali che in rapporto all'oggetto
dell'accordo devono  essere coinvolte nella fase istruttoria e la
struttura  organizzativa   responsabile  del   procedimento.   La
delibera detta  altresì ogni  altra  disposizione  organizzativa
utile alla conclusione dell'accordo.

3. Qualora le procedure per la conclusione dell'accordo prevedano
la convocazione  di una  conferenza dei servizi, finalizzata alla
sostituzione di  atti di  competenza regionale, si applica l'art.
21, comma 2, lett. b) e comma 4.

ARTICOLO 21
(Partecipazione della  Regione a  conferenze dei servizi promosse
da altre amministrazioni pubbliche)

1. La  Regione, salvo  quanto espressamente  stabilito  da  leggi
speciali e dalla LR 11.4.1995 n. 4, partecipa alle conferenze dei
servizi  promosse  da  altre  pubbliche  amministrazioni  con  le
modalità previste dal presente articolo.

2. Nel caso in cui la Regione sia convocata in una conferenza dei
servizi ai  fini  della  sostituzione  di  uno  o  più  atti  di
competenza di  un dirigente,  ovvero di  uno o  più atti  di  un
proprio organo istituzionale, essa è rappresentata:

a) dal  dirigente competente  ai sensi  della LR 7.11.1994 n. 81,
   qualora l'atto o gli atti da sostituire in conferenza siano di
   sua competenza;
b) dal  Presidente della  Giunta regionale,  previa deliberazione
   dell'organo competente  in via  ordinaria ad  emanare l'atto o
   gli atti  che si  intendono sostituire  in conferenza, qualora
   l'atto  o   gli  atti   siano  di   competenza  degli   organi
   istituzionali della  Regione. In  tale caso il Presidente può
   delegare altro  componente della  Giunta regionale  ovvero  un
   dirigente della  struttura operativa  regionale,  specificando
   nell'atto di delega l'ampiezza del mandato conferito in ordine
   all'oggetto della  conferenza dei  servizi, e  nel rispetto di
   quanto deliberato  dall'organo competente  in via ordinaria ad
   emanare 1'atto.

3. Nel caso in cui la Regione sia convocata in una conferenza dei
servizi ai  fini della sostituzione di più atti di competenza di
più dirigenti  della  struttura  operativa  regionale,  essa  è
rappresentata dal  coordinatore, se i dirigenti appartengono allo
stesso dipartimento,  ovvero  nel  caso  in  cui  appartengano  a
differenti dipartimenti,  dal dirigente  individuato dal comitato
tecnico della  programmazione, ai  sensi dell'art-  15,  comma  3
della LR  7.11.1994, n.  81. In  tale ultimo  caso, il  dirigente
partecipa alla  conferenza previa  acquisizione delle valutazioni
dei dirigenti competenti in via ordinaria ad emanare gli atti che
si intendono sostituire in sede di conferenza.

4. Nel caso in cui la Regione sia convocata in una conferenza dei
servizi ai  fini della sostituzione di più atti di competenza di
dirigenti della  struttura organizzativa  e di  competenza  degli
organi istituzionali  della Regione,  essa è  rappresentata  dal
Presidente della  Giunta regionale,  previa  deliberazione  degli
organi istituzionali  competenti in  via ordinaria ad emanare gli
atti, e  previa acquisizione  delle valutazioni  dei dirigenti in
ordine agli atti di propria competenza.

ARTICOLO 22
(Norme finali)

1.  Le   disposizioni  della   presente  legge  costituiscono  la
normativa di  riferimento per  'gli enti  locali, che adeguano in
tale direzione  i rispettivi  ordinamenti interni  ai fini  della
costituzione  di   un  sistema  omogeneo  di  semplificazione  ed
accelerazione  delle   procedure  amministrative   di  rispettiva
competenza, secondo  i principi  stabiliti dalla  LR 19.7.1995 n.
77.

2.  Gli  enti  locali  e  le  altre  amministrazioni  interessate
adottano il  metodo della  indizione periodica  e  coordinata  di
conferenze  di   servizi  ai   fini  della   semplificazione   ed
accelerazione dei procedimenti di rispettiva competenza.

3. Le  disposizioni della  presente legge  non si  applicano  per
l'eventuale modifica degli accordi di programma già sottoscritti
dalla Regione  e per  la sottoscrizione degli accordi per i quali
alla data  di entrata  in vigore  della presente legge, sia stata
indetta la conferenza preliminare.

ARTICOLO 23
(Delegificazione)

1. Eventuali  modifica alle  procedure  regionali  relative  alla
conclusione degli  accordi  di  programma  saranno  adottate  con
deliberazioni del Consiglio regionale.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 3 settembre 1996

CHITI

La presente legge è stata approvata dal Consiglio regionale il
26-7-1996 ed è stata vistata dal Commissario del Governo il 29-
8-1996.



ENTI TERRITORIALI
ORDINAMENTO
DIRITTI

