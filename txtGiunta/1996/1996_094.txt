Modifiche alla  Legge Regionale  8 ottobre  1992, n.  49  recante
interventi per  la promozione  e la  disciplina  delle  attività
motorie.

Il Consiglio Regionale ha approvato il 13-11-1996
Il Commissario del Governo ha apposto il visto il 14-12-1996
Il Presidente  della Giunta  Regionale promulga la seguente legge
regionale:

ARTICOLO 1
(Inserimento dell'art. 7 bis della LR 8 ottobre 1992, n. 49)

1. Dopo l'articolo 7 della legge regionale 8 ottobre 1992, n. 49,
è inserito il seguente:

   "Art. 7 bis
   (Fondo presso l'Istituto per il Credito Sportivo)

   1. Per  l'attuazione   del  piano  annuale  degli  interventi,
      limitatamente ai  contributi  in  conto  interessi  di  cui
      all'articolo 6,  comma 2,  la Regione  può  costituire  un
      apposito fondo  a contabilità  separata presso  l'Istituto
      per  il  Credito  Sportivo  che  lo  gestisce  nelle  forme
      indicate in un'apposita convenzione.

   2. La  Giunta regionale  pronuncia la decadenza dei contributi
      in conto  interessi per  gli interventi ai quali l'Istituto
      per il  Credito Sportivo  non  abbia  potuto  concedere  il
      mutuo, per  inadempienze del  beneficiario, entro i termini
      stabiliti nel programma regionale di cui all'art. 2.

   3. Le   disponibilità    derivanti    dai  pronunciamenti  di
      decadenza sono  destinate al  rifinanziamento del  fondo di
      cui al comma 1."

ARTICOLO 2
(Modifica dell'art. 15 della LR n. 49/92)

1. Il  comma 1,  dell'art. 15  della LR  8 ottobre  1992 n. 49 è
sostituito dal seguente:

   "1. Gli  impianti di  cui all'art.  12 già  in esercizio alla
   data  di   entrata  in  vigore  della  presente  legge  devono
   adeguarsi alle prescrizioni del regolamento di cui all'art. 13
   entro il 31 dicembre 1997."

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come Legge della Regione Toscana.

Firenze, 19 dicembre 1996

CHITI

La presente  legge è  stata approvata dal Consiglio Regionale il
13-11-1996 ed è stata vistata dal Commissario del Governo il 14-
12-1996.



SPORT

