Riscossione  da   parte  della   Regione  Toscana  delle  entrate
patrimoniali e assimilate.

Il Consiglio Regionale ha approvato il 15-10-1996
Il Commissario del Governo ha apposto il visto il 12-11-1996
Il Presidente  della Giunta  Regionale promulga la seguente legge
regionale:

ARTICOLO UNICO

1. La  Regione Toscana,  in conformità  alla normativa  prevista
dall'articolo  69   del  DPR   28.1.1988  n.  43,  provvede  alla
riscossione coattiva delle entrate patrimoniali ed assimilate.

2. Il  Dipartimento competente in materia di risorse patrimoniali
qualora siano  infruttuosamente scaduti  i termini  di  pagamento
delle somme  di cui  al primo  comma, provvede tramite diffida di
pagamento  assegnando   il   termine   di   trenta   giorni   per
l'effettuazione del medesimo.

3. Ove  il soggetto  diffidato non  abbia provveduto al pagamento
nel termine  di  trenta  giorni  di  cui  al  secondo  comma,  il
Dipartimento competente  in materia di risorse patrimoniali forma
il ruolo  relativo ai  contribuenti  per  i  quali  procede  alla
riscossione coattiva.

4. Per  la formazione  dei ruoli e per la riscossione delle somme
si applicano  le disposizioni  previste per  la  riscossione  dei
tributi e  delle entrate di cui all'art. 63, primo comma, del DPR
28.1.1988, n. 43.

5. I  ruoli  sono  riscossi  in  un'unica  soluzione  alla  prima
scadenza utile.

La presente  Legge è  pubblicata sul  Bollettino Ufficiale della
Regione Toscana. È fatto obbligo a chiunque spetti di osservarla
e farla osservare come Legge della Regione Toscana.

La presente  Legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 14 novembre 1996

CHITI

La presente  Legge è  stata approvata dal Consiglio regionale il
15 ottobre  1996 ed  è stata vistata dal Commissario del Governo
il 12 novembre 1996.



ENTE REGIONE
TRIBUTI

