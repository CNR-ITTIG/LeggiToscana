Proroga delle disposizioni della LR 57/92 per la celebrazione del
50mo   anniversario   della   proclamazione   della   Repubblica,
dell'elezione dell'Assemblea  Costituente e  della  proclamazione
della Costituzione  nonché del 40mo anniversario della scomparsa
di Piero Calamandrei.

Il Consiglio Regionale ha approvato il 13-2-1996
Il Commissario del Governo ha apposto il visto il 9-3-1996
Il Presidente  della Giunta  Regionale promulga la seguente legge
regionale:

ARTICOLO 1

1. Le  disposizioni della  LR  21  dicembre  1992,  n.  57,  sono
prorogate fino  al 31  luglio 1997  per la  celebrazione del  50%
anniversario della  proclamazione della Repubblica, dell'elezione
dell'Assemblea   Costituente    e   della   promulgazione   della
Costituzione, nonché  del 40%  anniversario della  scomparsa  di
Piero Calamandrei.

2. Il  comitato di  cui all'art. 2, comma 1, della LR 21 dicembre
1992,  n.  57,  costituito  nei  modi  ivi  previsti,  assume  la
denominazione di  "Comitato regionale  per attività  celebrative
della Repubblica  e  della  Costituzione"  ed  è  integrato  dai
Sindaci dei Comuni con popolazione superiore a 40.000 abitanti.

ARTICOLO 2

1. All'onere  derivante dall'applicazione  della presente  legge,
previsto per  l'esercizio 1996 in L. 300.000.000 si fa fronte con
la seguente  variazione da  apportare agli  stati  di  previsione
della spesa per analogo importo di competenza e di cassa:

In diminuzione

Cap. 50260
   Fondo di riserva per spese impreviste           L. 300 milioni

Di nuova istituzione

Cap. 00982
   Spese per la celebrazione del 50mo anniversario
   della   proclamazione       della   Repubblica,
   dell'elezione  della   Assemblea   Costituente,
   della proclamazione  della Costituzione  e  del
   40mo  anniversario  della  scomparsa  di  Piero
   Calamandrei (LR 15.3.96 n. 21)                  L. 300 milioni

2. Agli oneri di spesa relativi all'esercizio 1997 previsti in L.
200 milioni si farà fronte con legge di bilancio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge è  dichiarata urgente  ai sensi dello art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 15 marzo 1996

MARCUCCI
(Incaricata con DPGR 15 giugno 1995, n. 221)

La presente  legge è  stata approvata dal Consiglio Regionale il
13 febbraio  1996 ed è stata vistata dal Commissario del Governo
il 9 marzo 1996.



ATTIVITÀ ISTITUZIONALI
CELEBRAZIONI
FINANZIAMENTI

