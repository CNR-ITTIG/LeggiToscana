Disciplina del personale dei gruppi Consiliari.

Il Consiglio Regionale ha approvato il 4-6-1996
Il Commissario del Governo ha apposto il visto il 6-7-1996
Il Presidente  della Giunta  Regionale promulga la seguente legge
regionale:

ARTICOLO 1

1. Ogni  Gruppo consiliare,  costituito ai  sensi del Regolamento
Interno del  Consiglio, dispone  per il  proprio funzionamento di
una struttura speciale di segreteria la cui dotazione organica è
stabilita dal  Consiglio regionale ad inizio di ogni legislatura,
con  propria   deliberazione,   su   proposta   dell'Ufficio   di
Presidenza.

2. La  dotazione organica determina il numero e le qualifiche del
personale da assegnare.

ARTICOLO 2

1. Il personale di cui al precedente articolo può essere scelto:

a) tra  il personale  inquadrato  nel  ruolo  regionale  mediante
   trasferimento da  un Dipartimento  del Consiglio  regionale  o
   della Giunta regionale;
b) tra  i dipendenti di ruolo dello Stato, degli Enti Locali o di
   altri Enti Pubblici mediante comando alla Regione Toscana;

2. Il  personale di  cui alla lett. a) è assegnato, su richiesta
nominativa di  ciascun Presidente  di Gruppo, tra il personale in
servizio al  Consiglio regionale,  con deliberazione dell'Ufficio
di Presidenza  tenuto conto  delle  esigenze  di  servizio  degli
uffici consiliari.

3. Qualora  la richiesta  si riferisca  a personale  in  servizio
presso altri  uffici regionali, il provvedimento di trasferimento
è deliberato d'intesa con la Giunta regionale.

4. La  Giunta regionale provvede altresì, a seguito di richiesta
nominativa di  ciascun  Presidente  di  Gruppo,  all'espletamento
delle procedure  previste dalla  vigente normativa per il comando
del personale di cui alla lett. b).

5. Per  l'assegnazione  ai  Gruppi  deve  essere  preventivamente
acquisito,  dal   Presidente  del  Gruppo  proponente,  l'assenso
scritto del dipendente.

6. I  dipendenti assegnati  ai  Gruppi  consiliari  conservano  i
diritti ed  i doveri  del proprio  stato giuridico ed economico e

sono posti  alle dirette dipendenze funzionali dei Presidenti dei
Gruppi consiliari.

7. Alla cessazione dell'incarico i dipendenti regionali assegnati
ai Gruppi  sono  ricollocati  nella  struttura  organizzativa  di
provenienza, compatibilmente con le esigenze di servizio.

ARTICOLO 3

1. Nel  caso di  impossibilità  di  esperire  fruttuosamente  le
procedure per  il reperimento del personale di cui all'art. 2, su
richiesta del Presidente di ciascun Gruppo consiliare, la Giunta,
d'intesa con l'Ufficio di Presidenza, assume, mediante incarico a
tempo determinato, pieno e parziale, estranei all'Amministrazione
regionale in  numero  non  superiore  a  due  unità  tra  quelle
assegnate al  gruppo dalla  tabella allegata alla presente legge.
è consentita  l'assunzione fino a un massimo di tre unità per i
gruppi consiliari composti da oltre dodici consiglieri.

2. Detta  assunzione ha  termine  con  la  scadenza  ordinaria  o
anticipata della  legislatura nella quale era stata deliberata ed
è revocata  in caso  di scioglimento  del Gruppo.  Può comunque
essere revocata  in qualunque  momento su proposta del Presidente
del Gruppo, con un preavviso di 60 giorni.

3.  Ferma   restando  la   durata  a  termine  del  rapporto,  il
trattamento economico,  normativo e disciplinare degli incaricati
è regolato  dalle disposizioni  legislative  e  contrattuali  in
vigore per il personale di ruolo, in quanto applicabili.

4. L'assunzione  a tempo  determinato non precostituisce in alcun
caso titolo  o riconoscimento  di diritti per l'inquadramento nel
ruolo regionale.

5. è vietata, da parte dei Gruppi consiliari, qualsiasi forma di
reclutamento  di   personale  che  configuri  l'instaurazione  di
rapporto di lavoro subordinato, anche a termine.

ARTICOLO 4

1. Al  responsabile della segreteria di ciascun Gruppo consiliare
spetta il  trattamento  economico  previsto  per  il  funzionario
responsabile cui sia attribuita una unità operativa organica.

2. Qualora il responsabile sia scelto tra il personale dipendente
inquadrato in  livello  inferiore,  lo  stesso  è  collocato  in
aspettativa senza  assegni, con  conservazione del  posto, per il
periodo corrispondente  alla durata dell'incarico. Detto incarico
è attribuito  mediante convenzione  sottoscritta dal  Presidente
della Giunta,  su proposta  dell'Ufficio  di  Presidenza,  previa
indicazione dei  Gruppi consiliari.  Non si applicano i limiti di
assunzione previsti dal comma 1 del precedente articolo 3.

ARTICOLO 5

1. L'orario  di servizio  del personale dei Gruppi consiliari, le
modalità per  l'effettuazione del  lavoro  straordinario,  delle
trasferte e  delle  missioni  sono  disciplinate  dai  rispettivi
Presidenti dei  gruppi consiliari,  nel rispetto  della normativa
vigente per  il personale  regionale. Il lavoro straordinario del
personale è  determinato annualmente dall'Ufficio di Presidenza.
Gli  oneri   relativi  ad   eventuali   prestazioni   di   lavoro
straordinario eccedenti  le quantità  annualmente fissate sono a
totale carico dei Gruppi consiliari.

ARTICOLO 6

1. La dotazione organica del personale del Consiglio regionale è
aumentata di  20 unità  nelle diverse  qualifiche  professionali
delle unità  risultati dalla  tabella A  allegata alla  presente
legge.

ARTICOLO 7

1. Agli  oneri derivanti  dall'applicazione della presente legge,
valutati per  il 1996  in lire  200.000.000,  si  fa  fronte  con
imputazione al cap. 220 del bilancio di previsione 1996 che viene
incrementato con la variazione di cui al comma successivo.

2. Agli  stati di  previsione di  competenza e  cassa della parte
spesa del  bilancio 1996  sono apportate, per analogo importo, le
seguenti variazioni:

In diminuzione

Cap. 00130:
   Contributi per  il funzionamento    dei  Gruppi
   consiliari                                      L. 200.000.000
                                                   --------------

In  aumento

Cap. 00220:
   Spese personale  addetto  al  servizio    della
   Regione, stipendi  altri assegni   e contributi
   diversi  a carico dell'ente                     L. 180.000.000
                                                   --------------

In aumento con integrazione  descrizione del capitolo

Cap. 00171:
   Oneri per il trattamento economico dei soggetti
   preposti alle  strutture   speciali di cui alla
   LR 3.11.1995 n. 97,  alle strutture speciali di
   cui  alla     LR   37/96  (A.C.),   nonchè  ai
   responsabili di  cui all'art. 4, comma 2, della
   LR  9/7/96 n. 53                                 L. 20.000.000
                                                    -------------

3. Per  gli anni  successivi sarà fatto fronte con le rispettive
leggi di bilancio.

ARTICOLO 8

1. Sono abrogate le LLRR 23.12.1976, n. 81 e 24.4.1990, n. 55.

ARTICOLO 9

1. Per la presente legislatura la dotazione organica è stabilita
dalla tabella  B allegata  alla presente  legge modificabile  con
deliberazione consiliare  in caso  di riduzione;  tale  dotazione
costituisce il  limite  massimo,  numerico  e  di  qualifica  del
personale dei Gruppi consiliari.

ARTICOLO 10

1.  Le  disposizioni  della  presente  legge  hanno  efficacia  a
decorrere dal 1 novembre 1996.

2.  In  sede  di  prima  applicazione  della  presente  legge  la
richiesta di  comando del  personale di  cui all'art. 2, comma 1,
lettera b),  è presentata  entro il  termine perentorio  del  31
luglio 1996  e può  essere rinnovata  per altro  dipendente,  ad
intervenuto esito  negativo ovvero,  in caso di mancata risposta,
entro quattro mesi dalla data della richiesta medesima.

3. Nelle  more della  definizione del  comando di  cui  al  comma
precedente, e  comunque per  un periodo  non superiore  a  dodici
mesi, i  Gruppi consiliari possono utilizzare ulteriori unità di
personale, oltre  quelle indicate al precedente art. 3, in numero
corrispondente alle richieste effettuate.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 9 luglio 1996

CHITI

La presente  legge è  stata approvata dal Consiglio regionale il
4-6-1996 ed  è stata vistata dal Commissario del Governo il 6-7-
1996.

<seguono tabelle>



ENTE REGIONE
ORGANI
PERSONALE

