Aumento per  l'anno 1996  dei finanziamenti disposti a favore del
Comune di  Stazzema, ai  sensi della LR 12 agosto 1991, n. 39 e a
favore delle  attività celebrative previste dalla LR 21 dicembre
1992, n. 57 e successive modifiche.

Il Consiglio Regionale ha approvato il 17-4-1996
Il Commissario del Governo ha apposto il visto il 9-5-1996
Il Presidente  della Giunta  Regionale promulga la seguente legge
regionale:

ARTICOLO 1
(Aumento finanziamenti)

1. Per l'anno 1996 è aumentata di L. 50 milioni l'autorizzazione
di spesa  di cui  alla LR 12 Agosto 1991, n. 39 "Contributi della
Regione Toscana  a favore  del Comune  di Stazzema per interventi
rivolti alla  esaltazione dei  valori della Resistenza", a carico
del cap. 00965.

2. Per l'anno 1996 è aumentato di L. 88 milioni il finanziamento
degli interventi  previsti dalla  LR  21  Dicembre  1992,  n.  57
"Attività  celebrativa   del  cinquantesimo  anniversario  della
Resistenza" e successive modificazioni, a carico del cap. 00981.

ARTICOLO 2
(Oneri finanziari)

1. Per far fronte agli oneri di cui all'articolo 1 è disposta la
seguente variazione  di analogo importo degli stati di previsione
della competenza  e della  cassa della parte "Spesa" del bilancio
di previsione per l'anno 1996:

Spesa in diminuzione

Cap. 50260
   Fondo riserva spese impreviste                  L. 138.000.000

Spesa in aumento

Cap. 00965
   Contributo Regione  Toscana Comune  di Stazzema
   per predisposizioni  e attuazione  programmi LR
   12 Agosto 1991, n. 39.                           L. 50.000.000

Cap. 00981
   Fondo per l'attività celebrativa cinquantesimo
   anniversario   della Resistenza, LR 21 Dicembre
   1992, n. 57.                                    L. 88.000.000.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 15 maggio 1996

CHITI

La presente  legge è  stata approvata dal Consiglio Regionale il
17-4-1996 ed è stata vistata dal Commissario del Governo il 9-5-
1996.



CELEBRAZIONI
FINANZIAMENTI

