LR 31  agosto  1994,  n.  70  "Nuova  disciplina  in  materia  di
formazione professionale" - Modifica.

Il Consiglio Regionale ha approvato il 2-7-1996
Il Commissario del Governo ha apposto il visto il 27-7-1996
Il Presidente  della Giunta  Regionale promulga la seguente legge
regionale:

ARTICOLO 1

1. L'articolo 12 è sostituito dal seguente:

   "Art. 12
   (Anno formativo)

   1. L'anno  formativo decorre  dal primo  giorno  del  mese  di
   gennaio e  termina l'ultimo  giorno del  mese di  dicembre del
   medesimo anno".

ARTICOLO 2

1. Al  comma 1 dell'art. 15, le parole "entro il 31 marzo di ogni
anno" sono sostituite dalle seguenti: "entro il 30 giugno di ogni
anno".

ARTICOLO 3

1. All'art. 19 è aggiunto il seguente comma 8:

   "Tra le  funzioni relative  alla formazione professionale sono
   da intendersi  ricomprese quelle  di cui all'art. 4 del DPR 15
   gennaio 1972, n. 10, lettera b)".

ARTICOLO 4
(Norma transitoria)

1. Le  attività iniziate  nell'anno formativo  1995-1996  devono
comunque trovare  conclusione entro  il 31.12.1996.  Nel  periodo
1.9.1996-31.12.96  sono   avviate  esclusivamente   le  attività
indispensabili  al   funzionamento  del   sistema  per  le  quali
continuano ad  applicarsi i  contenuti programmatici  di cui alla
deliberazione  del   Consiglio  regionale   6.3.1995,n.   137   e
successive integrazioni.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 31 luglio 1996

CHITI

La presente  legge è  stata approvata dal Consiglio regionale il
2-7-1996 ed è stata vistata dal Commissario del Governo il 27-7-
96.



FORMAZIONE

