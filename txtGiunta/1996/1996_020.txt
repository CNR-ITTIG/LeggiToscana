Interventi straordinari  nel complesso immobiliare della Fortezza
da Basso  e nell'aeroporto  A. Vespucci connessi allo svolgimento
del Vertice Europeo di Firenze.

Il Consiglio Regionale ha approvato il 13-9-1996
Il Commissario del Governo ha apposto il visto il 9-3-1996
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. Per la realizzazione di indifferibili interventi negli edifici
e nelle  strutture del  complesso immobiliare  della Fortezza  da
Basso e  per l'accelerazione dei lavori connessi al prolungamento
della pista  di volo  dell'aeroporto A.  Vespucci,  necessari  ad
assicurare condizioni  di  agibilità,  di  praticabilità  e  di
decoro in  occasione dello  svolgimento del  vertice  previsto  a
Firenze nel corso del semestre di presidenza italiana dell'Unione
Europea è  autorizzata, per  l'anno 1996,  la spesa  di  Lire  5
miliardi.

ARTICOLO 2
(Interventi finanziari)

1. Per le finalità di cui al precedente articolo sono concessi:

a) un  contributo    straordinario  fino  ad  un  importo  di  L.
   4.675.000.000  alla  Società  per  la  gestione  degli  spazi
   espositivi (SOGESE)  di cui  alla  LR  4.9.84  n.  58  per  la
   realizzazione   del    progetto   di    completamento    della
   ristrutturazione del  fabbricato denominato "Arsenale" situato
   nel complesso immobiliare della Fortezza da Basso;
b) un  ulteriore contributo  straordinario di  L. 325.000.000  al
   Consorzio Speciale di Bonifica della Piana di Sesto Fiorentino
   e territori  adiacenti per  la realizzazione  del progetto  di
   deviazione del tratto intermedio del canale di bonifica "Cinta
   Orientale", in  aggiunta a quanto disposto con la LR 17.8.1994
   n. 68.

ARTICOLO 3
(Erogazione dei contributi)

1. Le modalità di erogazione dei contributi sono stabilite dalla
Giunta regionale  con proprio atto su rendicontazione delle spese
sostenute e debitamente documentate.

ARTICOLO 4
(Norma finanziaria)

1.  Agli   oneri  di   spesa  di   L.   5.000.000.000   derivanti
dall'applicazione  della   presente  legge   si  fa   fronte  per
l'esercizio 1996  con  la  presente  variazione  di  bilancio  da
apportare  agli   stati  di  previsione  del  bilancio  corrente,
competenza e cassa per analogo importo:

In diminuzione

Cap. 50240
   Fondi di riserva spese obbligatorie
   totale                                        L. 5.000.000.000

In aumento

Cap. 30010
   Contributo straordinario  Consorzio di Bonifica
   Piana  di   Sesto   Fiorentino   per   progetto
   deviazione "Cinta  Orientale" adiacente  Comune
   di Firenze (LR 68/94 e 20/96)                   L. 325.000.000

Di nuova istituzione

Cap. 30005
   Contributo straordinario   allo  SO.GE.SE   SpA
   per completamento  ristrutturazione  fabbricato
   denominato "Arsenale" del complesso immobiliare
   della Fortezza da Basso di Firenze (LR 20/96) L. 4.675.000.000

Riepilogo

In aumento                                       L.   325.000.000
Di nuova istituzione                             L. 4.675.000.000
                                                 ----------------
Totale                                           L. 5.000.000.000

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 15 marzo 1996

MARCUCCI
(Incaricata con DPGR 15 giugno 1995, n. 221)

La presente  legge è  stata approvata dal Consiglio Regionale il
13 febbraio  1996 ed è stata vistata dal Commissario del Governo
il 9 marzo 1996.



UNIONE EUROPEA
CELEBRAZIONI
FINANZIAMENTI

