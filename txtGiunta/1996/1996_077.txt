Interventi per  la promozione  dei lavori socialmente utili nelle
zone colpite  dagli eventi  calamitosi verificatisi in Toscana il
19 giugno 1996.

Il Consiglio Regionale ha approvato il 17-9-1996
Il Commissario del Governo ha apposto il visto il 3-10-1996
Il Presidente  della Giunta  Regionale promulga la seguente legge
regionale:

ARTICOLO 1

In deroga  all'articolo 3, primo comma, e all'articolo 8, secondo
comma, della  LR 7  marzo 1994, n. 23, è concessa alla Provincia
di Lucca  la somma  di L. 157.000.000.= per il finanziamento fino
al 100%  del costo  dei progetti  relativi alla  realizzazione di
lavori  socialmente   utili  nei   Comuni  colpiti  dagli  eventi
calamitosi del giorno 19 giugno 1996, elencati nell'ordinanza del
Ministero dell'Interno n. 2449 del 25 giugno 1996.

ARTICOLO 2

Agli oneri derivanti dall'applicazione della presente legge si fa
fronte con  la seguente  variazione da  apportarsi,  per  analogo
importo di  competenza e di cassa, agli stati di previsione della
parte spesa del bilancio 1996:

Spesa in diminuzione

Cap. 02160
   "Contributo   regionale    Fidi   Toscana   SpA
   costituzione fondo speciale sostegno interventi
   previsti LR 27/93"                             L. 40.000.000.=

Cap. 50240
   "Fondo di riserva spese obbligatorie (art. 38 e
   84 LR 28/77)"                                 L. 117.000.000.=

Spese di nuova istituzione

Cap. 11100
   "Contributo alla  Provincia  di  Lucca  per  la
   promozione di  progetti di  lavori  socialmente
   utili   nelle   zone   colpite   dagli   eventi
   calamitosi del  19 giugno  1996 (LR  8/10/96 n.
   77)                                          L. 157.000.000.=

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 8 Ottobre 1996

CHITI

La presente legge è stata approvata dal Consiglio Regionale il
17-9-1996 ed è stata vistata dal Commissario del Governo il 3-
10-1996.



PUBBLICHE CALAMITÀ
LAVORO

