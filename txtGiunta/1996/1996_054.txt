Norme in  materia di ruoli nominativi regionali del personale del
servizio sanitario regionale.

Il Consiglio Regionale ha approvato il 16-6-1996
Il Commissario del Governo ha apposto il visto il 6-7-1996
Il Presidente  della Giunta  Regionale promulga la seguente legge
regionale:

ARTICOLO 1
(Finalità della legge)

1. Fino  all'approvazione di una legge regionale di riordino e di
trasferimento delle  funzioni sanitarie esercitate dalla Regione,
alle Aziende  sanitarie, costituite  ai sensi  della LR 29 giugno
1994, n.  49, e  successive modificazioni,  compete  la  gestione
giuridica ed  economica del  personale dipendente,  in attuazione
dei principi  di cui al DLgs 30 dicembre 1992, n. 502, modificato
dal DLgs 7 dicembre 1993, n. 517.

2. Il  personale del servizio sanitario regionale è iscritto nei
ruoli nominativi  costituiti  e  gestiti  dalle  singole  Aziende
sanitarie ai sensi del DPR 20 dicembre 1979, n. 761.

3. L'iscrizione  nei ruoli  nominativi e  le successive modifiche
sono disposte  dalle Aziende sanitarie con provvedimenti adottati
secondo le  competenze attribuite dal regolamento generale di cui
all'art. 2, comma 4, della LR 49/1994.

ARTICOLO 2
(Compiti delle Aziende sanitarie)

1. Le  Aziende sanitarie  inviano alla Giunta regionale, entro il
31 marzo  di ogni  anno, gli  elenchi  nominativi  del  personale
dipendente riferiti  alla situazione  esistente alla  data del 31
dicembre dell'anno precedente.

2. Nell'elenco  nominativo sono indicati, per ciascun dipendente,
il cognome  e il  nome, la data di nascita, la data di decorrenza
per rapporto  d'impiego, la  data di  decorrenza della nomina nel
ruolo di  appartenenza, la  data di conseguimento della posizione
funzionale rivestita  e la  collocazione  funzionale  all'interno
della struttura organizzativa.

3. Le  Aziende sanitarie  sono tenute,  prima della  trasmissione
alla Giunta  regionale, a  portare  a  conoscenza  del  personale
dipendente gli  elenchi nominativi  di cui  al comma  1, mediante
adeguate forme di pubblicazione.

4. Eventuali  istanze di  correzione o di modifica possono essere
avanzate dai  dipendenti interessati,  entro venti  giorni  dalla
pubblicazione   degli    elenchi,   all'Azienda    sanitaria   di
appartenenza che  è tenuta  ad esaminare le istanze medesime nei
venti giorni  successivi. Qualora  non venga fornita nel suddetto
termine alcuna risposta, l'istanza deve intendersi non accolta.

ARTICOLO 3
(Compiti della Regione)

1. Sulla  base degli  elenchi nominativi  trasmessi dalle singole
Aziende sanitarie, la Giunta regionale entro il 30 giugno di ogni
anno, provvede alla pubblicazione dei ruoli nominativi.

2. La  pubblicazione dei ruoli nominativi ha funzione ricognitiva
e costituisce  base conoscitiva  e statistica  per  le  finalità
della programmazione regionale.

ARTICOLO 4
(Abrogazione)

1.  La  LR  26  novembre  1979,  n.  59  "Istituzione  dei  ruoli
nominativi  regionali   del  personale   del  servizio  sanitario
nazionale e  disciplina per  la iscrizione nei ruoli medesimi del
personale da destinare alle unità sanitarie" è abrogata.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 11 luglio 1996

CHITI

La presente  legge è  stata approvata dal Consiglio regionale il
16-6-1996 ed è stata vistata dal Commissario del Governo il 6-7-
1996.



ASSISTENZA SANITARIA
USL
PERSONALE

