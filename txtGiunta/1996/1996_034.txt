Modifica LR  78/94. Provvedimenti  a favore  delle scuole,  delle
università toscane  e della  società  civile  per  contribuire,
mediante  l'educazione   alla  legalità   e  lo  sviluppo  della
coscienza civile  democratica alla  lotta contro  la criminalità
organizzata ed i poteri occulti.

Il Consiglio Regionale ha approvato il 2-4-1996
Il Commissario del Governo ha apposto il visto il 27-4-1996
Il Presidente  della Giunta  Regionale promulga la seguente legge
regionale:

ARTICOLO 1

1. Alla  Legge regionale  27 Ottobre 1994 n. 78 sono apportate le
modificazioni e integrazioni di cui agli articoli seguenti.

ARTICOLO 2

1. All'art.  1 sono soppresse le parole "in via sperimentale, per
la durata di un triennio".

ARTICOLO 3

1. L'art. 4 comma 2 è così modificato:

   "Le  domande   di  finanziamento   dei  corsi  possono  essere
   presentate alla  Giunta regionale, entro il 15 Gennaio di ogni
   anno,  dall'IRRSAE,   dalla  Sovrintendenza   scolastica,  dai
   Provveditorati agli Studi o da una o più scuole."

ARTICOLO 4

1. L'art.  5 comma  1, dopo  le parole "Distretti scolastici", è
così modificato:

   "anche in  collaborazione con gli Istituti scolastici, nonché
   delle associazioni costituite ai sensi di legge il cui Statuto
   preveda attività  di studio  e ricerca  nel  settore  oggetto
   della presente legge".

2. All'art. 5 comma 2 il termine "30 Settembre" è sostituito con
il termine "15 Gennaio".

ARTICOLO 5

1. L'art. 6 è così modificato:

   "La Giunta  regionale  può  assegnare  annualmente  borse  di
   studio dell'importo  di 5 milioni per tesi di laurea aventi ad
   oggetto lo  studio della  genesi dei  fenomeni di criminalità
   organizzata, della mafia e dei poteri occulti, con particolare
   riguardo agli  aspetti  socio-culturali,  storici,  economico-
   finanziari, giuridico-amministrativi e della manifestazione di
   tali fenomeni.

ARTICOLO 6

1. L'art.  8 è  così modificato:  al termine  "31  Ottobre"  è
sostituito il  termine "15 Febbraio"; al termine "15 Novembre" è
sostituito il termine "15 Marzo"

ARTICOLO 7

Al comma  1 dell'art.  9 le parole 'legalmente riconosciutè sono
sostituite dalle seguenti: "costituite ai sensi di legge".

ARTICOLO 8
(Norma transitoria per l'anno 1996)

1. Per  l'anno 1996  i termini  di  cui  alla  LR  78/94  sono  i
seguenti:

a) le  domande di  contributo di  cui all'art.  5 comma  2 devono
   essere presentate entro il 31 maggio;
b) le  domande di finanziamento di cui all'art. 4, comma 2 devono
   essere presentate entro il 31 maggio;
c) la  Giunta regionale trasmette al Consiglio regionale il Piano
   annuale di  ripartizione di  cui all'art. 8 entro il 30 giugno
   che lo approva entro il 31 luglio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 2 maggio 1996

CHITI

La presente  legge è  stata approvata dal Consiglio regionale il
2-4-1996 ed è stata vistata dal Commissario del Governo il 27-4-
1996.



SISTEMA EDUCATIVO
CRIMINALITÀ
ASSOCIAZIONI OCCULTE

