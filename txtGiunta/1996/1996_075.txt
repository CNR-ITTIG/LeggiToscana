Modifiche ed  integrazioni  della  LR  7  novembre  1994,  n.  81
concernente disposizioni  di attuazione del Decreto Legislativo 3
febbraio 1993, n. 29.

Il Consiglio Regionale ha approvato il 26-7-1996
Il Commissario del Governo ha apposto il visto il 29-8-1996
Il Presidente  della Giunta  Regionale promulga la seguente legge
regionale:

ARTICOLO 1
(Finalità ed oggetto)

1.  Al   fine  di  dare  maggiore  funzionalità  alla  struttura
operativa  della   Regione  e   di  migliorare   l'efficienza   e
l'efficacia della  sua azione,  alla legge  regionale 7  dicembre
1994, n. 81 "Recepimento del decreto legislativo 3 febbraio 1993,
n.  29.   Modifiche  all'ordinamento   della  dirigenza  e  della
struttura operativa  regionale" sono apportate le modificazioni e
le integrazioni di cui alla presente legge.

ARTICOLO 2
(Modifica dell'art. 3)

1. All'art. 3 sono apportate le seguenti modificazioni.

2. Al  comma 2,  lettera b)  il punto e virgola è sostituito dal
punto fermo.

3. Al comma 2 la lettera c) è soppressa.

4. è aggiunto il seguente comma 2 bis:
"2bis. Sono altresì istituite, presso la giunta regionale:

- la  segreteria della Giunta, per l'assistenza tecnico-giuridica
  alle attività  della giunta e per il controllo di legittimità
  sugli atti dell'amministrazione regionale;
- l'avvocatura,  per l'esercizio  delle  funzioni  di  patrocinio
  giudiziale della regione."

5. Il comma 3 è così sostituito:
"I  dipartimenti   della  giunta   regionale,  la   segreteria  e
l'avvocatura formano il centro direzionale."

6. è aggiunto il seguente comma 5:
"La  Giunta   regionale  e,   per  il   Consiglio,  l'Ufficio  di
presidenza, provvedono  rispettivamente con proprie deliberazioni
a costituire  le altre  strutture di  livello dirigenziale di cui
all'art. 4  ed a  specificarne le attribuzioni nel rispetto della
declaratoria della  deliberazione  consiliare  di  cui  al  comma
precedente. "

ARTICOLO 3
(Modifica dell'art. 4)

1. All'art. 4 sono apportate le seguenti modificazioni.

2. Al comma 1 sono soppresse le parole "di massima dimensione".

3. Dopo il comma 5 sono inseriti i seguenti:

   "5  bis.   Strutture  equiparate  alle  aree  od  alle  unità
   operative complesse  possono essere  costituite anche  per  la
   realizzazione di  programmi o  progetti determinati,  previsti
   dai programmi  di lavoro  del dipartimento.  Esse assumono  la
   denominazione, secondo  i casi,  di area  di  programma  o  di
   progetto ovvero di unità di programma o di progetto.

   5  ter.   Le  strutture   di  cui  al  comma  precedente  sono
   costituite, in  relazione ai  contenuti del  programma  o  del
   progetto da  realizzare, per  un tempo determinato. I relativi
   incarichi di  direzione sono  attribuiti per la corrispondente
   durata, anche in deroga alle disposizioni di cui al successivo
   art. 21."

ARTICOLO 4
(Modifica dell'art. 6)

1. All'art. 6 sono apportate le seguenti modificazioni.

2. è aggiunto il seguente comma 4:

   "Strutture    di     livello    dirigenziale    a    carattere
   interdipartimentale  possono   essere   costituite   a   tempo
   indeterminato,  per   l'esercizio  di   compiti  istituzionali
   richiedenti la collaborazione di più dipartimenti."

3. è aggiunto il seguente comma 5:

   "Le   deliberazioni    che    costituiscono    le    strutture
   interdipartimentali di cui al presente articolo individuano il
   dipartimento di  riferimento operativo in base alla prevalenza
   delle attribuzioni e dei compiti."

ARTICOLO 5
(Inserimento dell'art. 6 bis)

1. Dopo l'art. 6 è inserito il seguente:

   "Art. 6 bis
   (Altri moduli organizzativi)

   1. Per l'esercizio di particolari compiti non ricompresi nelle
   attribuzioni di  alcuna delle strutture di massima dimensione,
   la Giunta  regionale può  costituire nell'ambito  del  centro
   direzionale, all'esterno  delle stesse,  strutture di  livello
   dirigenziale  equiparate   a  quelle   di  cui   all'art.   4,
   stabilendone contestualmente  il dipartimento  o  l'organo  di
   riferimento operativo.

   2. Per lo svolgimento di attività tecnico-operative attinenti
   alla produzione  di beni  ed alla  fornitura di servizi per la
   struttura operativa,  la  Giunta  regionale  può  costituire,
   nell'ambito del  centro direzionale, con riferimento operativo
   ad  uno   dei  dipartimenti   funzionali,   agenzie   interne,
   denominate "Centri",  dotate di  speciale autonomia gestionale
   ed organizzativa, ed equiparate alle strutture di cui all'art.
   4 od  all'art. 5.  La deliberazione  di costituzione definisce
   gli ambiti e le modalità di esercizio di tale autonomia.

   3.  Alle  strutture  del  centro  direzionale  possono  essere
   assegnate proiezioni  di personale organicamente dipendente da
   dipartimenti funzionali,  al fine  di garantire uniformità di
   indirizzo  tecnico   e  di  criteri  operativi  nell'esercizio
   diffuso  di   determinati   compiti   di   supporto   tecnico-
   amministrativo. Gli  operatori collocati  in  proiezione  sono
   posti  alle   dipendenze   funzionali   della   struttura   di
   assegnazione, ferma la dipendenza organica dal dipartimento di
   appartenenza dal  quale ricevono altresì l'indirizzo tecnico-
   operativo.

ARTICOLO 6
(Modifica dell'art. 7)

1. Al  comma 2  le parole "ai dipartimenti" sono sostituite dalle
parole "a quelle".

ARTICOLO 7
(Modifica dell'art. 8)

1. Il comma 1 è sostituito dal seguente:

   "Ciascun dipendente  regionale è  assegnato dalla  Giunta, su
   richiesta e  d'intesa con  l'ufficio di  presidenza per quanto
   riguarda il personale del consiglio, ad una delle strutture di
   cui all'art. 3, ad una delle strutture extra dipartimentali di
   cui all'art. 6 bis, ad uno degli uffici di cui all'art. 7 o ad
   uno degli enti o aziende regionali."

ARTICOLO 8
(Modifica dell'art 9)

1. All 'art. 9 sono apportate le seguenti modificazioni.

2. Al  comma 4, lettera b) le parole "di massima dimensione" sono
soppresse e,  dopo l'espressione  "di  cui  all'art.  3,  secondo
comma",   è    aggiunta   l'espressione:   "a   ciascun   modulo
organizzativo di cui all'art. 6 bis commi 1 e 2,".

3. Il comma 5 è sostituito dal seguente:

   "La  giunta   regionale,   in   riferimento   ad   individuati
   procedimenti, può provvedere con deliberazione a specificare,
   dettagliandole, le  competenze della  Giunta  stessa  e  della
   dirigenza."

4. Il comma 6 è sostituito dal seguente:

   " La Giunta regionale, oltre alle direttive generali di cui al
   secondo comma,  può impartire  direttive  specifiche  per  la
   gestione finanziaria, tecnica ed amministrativa dell'ente."

ARTICOLO 9
(Modifica dell'art. 11)

1. All'art. 11 sono apportate le seguenti modificazioni.

2. La lettera i) del comma 5 è così sostituita:

   "l'irrogazione delle  sanzioni disciplinari  che l'ordinamento
   riservi agli organi di direzione politica."

3. è aggiunto il seguente comma 6:

   "Gli  atti   concernenti  le   spese  di   rappresentanza,  di
   cerimoniale e  di patrocinio  del Presidente della Giunta sono
   adottati dal  responsabile dell'Ufficio  di Gabinetto  di  cui
   alla legge regionale 11 novembre 1995, n. 97".

ARTICOLO 10
(Modifica dell'art. 13)

1. All'art. 13 sono apportate le seguenti modificazioni.

2. Al comma 3, la lettera a) è sostituita dalla seguente:

   "a) coordinatore  di dipartimento  o comunque  di  equivalente
   struttura ai sensi dell'art. 3 commi 2 e 2 bis;"

3. Al  comma 3,  lettera b),  l'espressione "equiparata  ai sensi
dell'art.  6,   secondo  comma"  è  sostituita  dall'espressione
"equiparata ai sensi dell'art. 6 commi 2 e 4".

4. Al  comma 3,  lettera c),  l'espressione "equiparata  ai sensi
dell'art.  6,   secondo  comma"  è  sostituita  dall'espressione
"equiparata ai sensi dell'art. 6 commi 2 e 4".

5. Al comma 3 è aggiunta la seguente lettera "d) direzione degli
altri moduli  organizzativi di  cui all'art.  4, comma  5 bis  ed
all'art. 6 bis commi 1 e 2, equiparati alle strutture di cui alle
precedenti lettere b) e c)."

ARTICOLO 11
(Modifica dell'art. 14)

1. All'art. 14, comma 2, lettera a), quarto alinea sono soppresse
le parole "di spesa".

ARTICOLO 12
(Sostituzione dell'art. 15)

1. L'art .15 è sostituito nel modo seguente.

   "Art. 15
   (Comitato tecnico della programmazione.)

   1. I  coordinatori dei  dipartimenti del  centro  direzionale,
   nonchè il  coordinatore della  segreteria della  Giunta ed il
   coordinatore  dell'avvocatura,   costituiscono   il   comitato
   tecnico della programmazione.

   2. Il  comitato è  organo di  coordinamento generale  per  la
   gestione  finanziaria,   tecnica   ed   amministrativa   delle
   strutture del centro direzionale ed è organo consultivo della
   Giunta regionale e del suo Presidente

   3. Il comitato, in particolare:

   a) assicura  la   rispondenza    complessiva    dei  risultati
      dell'amministrazione regionale agli obiettivi, ai programmi
      ed alle  direttive generali della Giunta regionale operando
      per il  coordinamento generale  delle attività  e  per  il
      miglioramento, la  semplificazione e  la trasparenza  delle
      procedure di gestione amministrativa e finanziaria;
   b) esprime  il proprio  parere sulle  proposte di  legge e  di
      regolamento, sugli  atti della programmazione e sugli altri
      provvedimenti della Giunta che questa ritenga di sottoporre
      al suo esame;
   c) esprime  autonomi orientamenti  su  aspetti  relativi  alla
      organizzazione  ed   alla  funzionalità   della  struttura
      operativa,  al   riparto  ed   alla  individuazione   delle
      competenze nell'ambito della struttura stessa;
   d) propone  alla Giunta  le strutture  da costituire a livello
      interdipartimentale o  extradipartimentale ed  i gruppi  di
      lavoro temporanei  interdipartimentali;  è  sentito  dalla
      Giunta per  la  costituzione  o  soppressione  delle  altre
      strutture o  posizioni individuali a carattere dirigenziale
      deliberate dalla Giunta stessa;
   e) esercita  le altre  attribuzioni conferitegli  dalla Giunta
      regionale con propri atti.

   4.  Il   comitato  è   convocato  e  presieduto  da  uno  dei
   coordinatori designato  dal Presidente della Giunta regionale.
   Il Presidente  della Giunta regionale può sempre convocare il
   comitato,  nel  qual  caso  lo  presiede.  Alle  riunioni  del
   comitato possono intervenire i componenti la Giunta regionale.

   5.  Quando  sono  trattati  argomenti  rientranti  nelle  loro
   competenze,  alle   riunioni  del  comitato  sono  invitati  i
   coordinatori  dei   dipartimenti  del   Consiglio  nonchè   i
   dirigenti di  vertice degli  enti regionali.  In rapporto agli
   argomenti all'ordine  del giorno possono essere invitati anche
   altri dirigenti o funzionarì regionali.

   6. La  segreteria del  comitato è assicurata dal dipartimento
   al quale  è preposto  il coordinatore indicato dal Presidente
   della Giunta regionale di cui al comma 4.

   7. Entro  45 giorni  dalla data  di entrata  in  vigore  della
   presente legge,  il comitato  adotta  un  proprio  regolamento
   interno, approvato, dalla Giunta regionale."

ARTICOLO 13
(Modifica dell'art. 17)

1. All'art.  17  comma  2,  lettera  b),  l'espressione  "che  il
responsabile di  area o di servizio ritenga di riservarsi, in via
generale" è  sostituita dalla  espressione "che  il coordinatore
riservi, in  via generale, al responsabile di area o di servizio,
d'intesa con questi".

ARTICOLO 14
(Modifica dell'art. 18)

1. Al  comma 1  dell'art. 18 sono soppresse le parole "di massima
dimensione" e,  dopo l'espressione  di cui  all'art.  3,  secondo
comma, è  aggiunta l'espressione  "o ai  moduli organizzativi di
cui all'art. 6 bis, primo e secondo comma.".

ARTICOLO 15
(Inserimento dell'art. 18 bis)

1. Dopo l'art. 18 è inserito il seguente:

   "Art. 18 bis
   (Incarichi di coordinamento)

   1. Le  funzioni di coordinatore dei dipartimenti e delle altre
   strutture di  cui all'art. 3 commi 2 e 2 bis sono istituite al
   di fuori  dell'organico della Regione, in numero non superiore
   a 14.

   2. I  coordinatori di cui al comma precedente, aventi funzione
   di  direzione   generale  delle  strutture  a  cui  essi  sono
   preposti,  sono   nominati  con   deliberazione  della  Giunta
   regionale,  in  conformità  alla  richiesta  dell'Ufficio  di
   presidenza per le nomine relative alla struttura operativa del
   consiglio.

   3. La  funzione di coordinatore è attribuita con contratto di
   diritto privato  ai sensi  e secondo  la disciplina  di cui al
   libro V  titolo Il  CC., alla durata del quale si applicano le
   disposizioni di cui al successivo art. 21.

   4. I  coordinatori possono essere scelti tra i dirigenti della
   Regione, con  almeno cinque anni di anzianità nella qualifica
   dirigenziale.   La    nomina   determina,    per   la   durata
   dell'incarico, il  collocamento fuori  ruolo senza assegni; il
   servizio prestato in attuazione delle presenti disposizioni è
   utile ai  fini dei  trattamenti di quiescenza e di previdenza,
   nonchè dell'anzianità  di servizio. Il posto nella dotazione
   organica   ricoperto    dal   dirigente   regionale   nominato
   coordinatore  rimane   indisponibile  per   tutta  la   durata
   dell'incarico.

   5.  I   coordinatori  possono,  altresì,  essere  scelti  tra
   soggetti esterni alla Regione di età non superiore a 65 anni,
   dotati di professionalità adeguata alle funzioni da svolgere,
   in possesso  di idoneo  diploma di  laurea, e  con  esperienza
   almeno quinquennale in qualifiche dirigenziali di organismi ed
   enti pubblici  anche economici  ovvero di  aziende pubbliche o
   private; per  l'incarico di  coordinatore  dell'avvocatura  è
   richiesto l'esercizio almeno quinquennale della professione di
   avvocato  abilitato  al  patrocinio  presso  le  giurisdizioni
   superiori. Per i soggetti provenienti dal settore pubblico, la
   nomina è  subordinata alla loro collocazione in aspettativa o
   fuori ruolo  da parte  dell'ente di  appartenenza,  secondo  i
   rispettivi ordinamenti.

   6. Il conferimento degli incarichi di cui al presente articolo
   è preceduto  dalla emanazione  di apposito avviso. All'avviso
   è data  ampia pubblicità anche mediante l'inserimento, oltre
   che sul  Bollettino Ufficiale  della Regione,  su  almeno  due
   quotidiani a diffusione nazionale.

   7. L'incarico  di coordinatore ha carattere di esclusività ed
   è a tempo pieno Il trattamento economico, omnicomprensivo, è
   determinato dalla  Giunta regionale,  in  modo  uniforme,  con
   riferimento ai  parametri relativi  alle figure  apicali della
   dirigenza pubblica  ed ai  valori medi  di mercato  per figure
   dirigenziali equivalenti.

   8. In  relazione alla  cura degli  interessi della  Regione, i
   coordinatori possono  essere soggetti di nomine o designazioni
   regionali;  in  tale  caso,  tutti  gli  eventuali  emolumenti
   comunque relativi  alla nomina  o designazione  corrisposti da
   terzi sono direttamente versati alla Regione.

   9. In sede di prima attuazione, non si applica la disposizione
   di cui  al sesto  comma e  la Giunta  regionale  procede  alla
   nomina dei  coordinatori entro quindici giorni dall'entrata in
   vigore della presente legge."

ARTICOLO 16
(Modifiche dell'art. 19)

1. All'art. 19 sono apportate le seguenti modificazioni.

2. La  rubrica è  così sostituita: "Altri incarichi di funzioni
dirigenziali."

3. Il comma 1 è sostituito dal seguente:

   "La Giunta  regionale adotta  i  provvedimenti  relativi  alla
   nomina dei  responsabili delle  strutture di  cui al  presente
   articolo  nel  rispetto,  per  quanto  riguarda  il  personale
   addetto agli uffici del Consiglio, degli articoli 9 e 62 dello
   Statuto su richiesta dell'Ufficio di presidenza e d'intesa col
   medesimo."

4. Il comma 2 è sostituito dal seguente:

   "Le funzioni  di cui  all'art. 13,  comma 3, lettere b) e c) e
   quelle  equiparate  di  cui  all'art.  4,  comma  5  ter  sono
   attribuite  con   deliberazione  della  giunta  regionale,  su
   proposta del coordinatore interessato e sentito il parere, per
   le funzioni  di cui  alla predetta  lettera c),  del dirigente
   responsabile   della    eventuale   struttura   immediatamente
   sovraordinata a quella a cui si riferisce l'incarico. "

5. Il comma 3 è sostituito dal seguente:

   "Le funzioni  di cui  all'art.  6  bis,  commi  1  e  2,  sono
   attribuite  con   deliberazione  della  Giunta  regionale,  su
   proposta del  coordinatore  del  dipartimento  di  riferimento
   operativo ovvero,  in  mancanza  di  tale  individuazione,  su
   proposta del comitato tecnico della programmazione."

6. Il comma 6 è sostituito dal seguente:

   "Gli incarichi  di cui  ai precedenti  commi  sono  conferiti,
   salvo  il  caso  di  cui  al  comma  precedente,  a  dirigenti
   assegnati, ai  sensi dell'art  18 comma 1, alle corrispondenti
   strutture  di   massima  dimensione   o  uffici,   ovvero   ai
   corrispondenti moduli organizzativi di cui all'art. 6 bis."

ARTICOLO 17
(Modifica dell'art. 21)

1.  Al   comma  2   l'espressione  "altre  strutture  di  massima
dimensione"    è    sostituita    dall'espressione"    strutture
equivalenti" .

ARTICOLO 18
(Modifica dell'art. 22)

1. All'art. 22 sono apportate le seguenti modificazioni.

2. La  rubrica è  sostituita dalla  seguente: "Altri dirigenti a
contratto".

3. Il comma 1 è sostituito dal seguente:

   "La Giunta  regionale, per  sopperire ad  individuate esigenze
   della struttura  operativa, può  deliberare, per la copertura
   di un  numero di  posti non  superiore al 20 % della dotazione
   organica   della    qualifica    dirigenziale,    l'assunzione
   dall'esterno di dirigenti con contratto di diritto privato, di
   durata non superiore a tre anni, rinnovabile una sola volta."

4. Il comma 3 è sostituito dal seguente:

   "Le assunzioni sono deliberate:

   a) per  gli incarichi  dirigenziali  stabiliti  dalla  Giunta,
      sentito il comitato tecnico della programmazione;
   b) per  gli incarichi  dirigenziali  relativi  alle  strutture
      consiliari,  su  richiesta  e  d'intesa  con  l'Ufficio  di
      presidenza."

5. è aggiunto il seguente comma 5:

   "I dipendenti  regionali possono  chiedere di essere collocati
   in aspettativa  o fuori ruolo qualora vengano assunti da altri
   enti pubblici come dirigenti a contratto a tempo determinato."

ARTICOLO 19
(Modifica dell'art. 26)

1. All'art. 26 sono apportate le seguenti modificazioni

2. Al  comma 2 le espressioni, "costituita ai sensi dell'art. 4",
e "per il centro direzionale" sono soppresse.

3. è aggiunto il seguente comma 4:

   "Il Consiglio  regionale disciplina  con  proprio  regolamento
   interno  il   controllo  di  gestione  sulle  attività  della
   struttura organizzativa di sua pertinenza".

ARTICOLO 20
(Modifica dell'art. 28)

1. All'art. 28 sono apportate le seguenti modificazioni.

2. Al comma 1, lettera a), l'espressione "la struttura competente
del   dipartimento    finanze   e    bilancio"   è    sostituita
dall'espressione  "il   dipartimento  competente  in  materia  di
bilancio e  di contabilità"  e dopo la parola "verificandone" è
aggiunta la parola "esclusivamente ".

3. Al comma 1, lettera b), l'espressione "la struttura competente
del  dipartimento   per  le   attività  generali   della  Giunta
regionale" è  sostituita dall'espressione  "la segreteria  della
Giunta regionale".

4. Al comma 1, lettera b), l'espressione "il riscontro di vizi di
incompetenza impedisce  l'esecutività dell'atto"  è  sostituita
dall'espressione "solo  il  riscontro  di  vizi  di  incompetenza
impedisce l'ulteriore procedibilità dell'atto ".

5. I commi 2 e 3 sono sostituiti dai seguenti commi:

   "2. Le strutture di cui al comma 1, lettere a) e b) effettuano
   gli adempimenti  di rispettiva competenza di norma entro sette
   giorni lavorativi dal ricevimento dell'atto.

   3. Il  dirigente interessato, qualora non ritenga di adeguarsi
   ai rilievi  comunicati dalla  struttura  di  cui  al  comma  1
   lettera b),  può produrre  nuovamente  l'atto  sotto  la  sua
   responsabilità; in  tale  caso  la  struttura  competente  al
   controllo appone  comunque il  proprio visto, entro due giorni
   lavorativi    dal    ricevimento    dell'atto,    informandone
   contemporaneamente il  Presidente della Giunta regionale ed il
   coordinatore competente.

   4. Gli  atti assunti  dai dirigenti nell'ambito delle funzioni
   loro attribuite  sono definitivi.  La  Giunta  regionale  può
   procedere al loro annullamento per motivi di legittimità.

   5. La  Giunta  regionale  disciplina,  con  deliberazione,  le
   ulteriori modalità  di controllo  e di  verifica degli  atti,
   anche con  riferimento alle procedure di controllo relative ai
   decreti aventi  carattere di  urgenza  in  deroga  ai  termini
   stabiliti dal precedente comma 2.

   6. Gli  atti amministrativi e di diritto privato di competenza
   della Giunta  regionale  sono  preventivamente  sottoposti  al
   visto di  regolarità contabile del dipartimento competente in
   materia di  bilancio e  di contabilità sotto il profilo della
   corretta  imputazione   al  bilancio  e  dell'idoneità  della
   documentazione   a   corredo,   nonchè   alla   verifica   di
   legittimità da parte della segreteria della Giunta.

   7. Le  proposte di  legge e  le  proposte  di  regolamento  ad
   iniziativa  della   Giunta  regionale   sono  sottoposte  alle
   seguenti procedure di verifica preventiva:

   a) è  richiesto  il  parere,  per  i  profili  di  rispettiva
      competenza, delle  individuate strutture  dei  dipartimenti
      competenti in materia di affari legislativi, organizzazione
      e personale, programmazione;
   b) è  richiesto  il  visto,  ai  fini  della  verifica  della
      copertura  finanziaria,  della  individuata  struttura  del
      dipartimento competente in materia di finanze e bilancio.

   8. Gli  atti amministrativi e di diritto privato di competenza
   del Presidente  della Giunta  regionale sono  sottoposti  alla
   preventiva  verifica   di   legittimità   della   individuata
   struttura del  dipartimento competente in materia di attività
   generali  della   Presidenza.  Ove  necessario,  è  richiesto
   altresì il  visto, ai  fini della  verifica  della  copertura
   finanziaria,  della  individuata  struttura  del  dipartimento
   competente in materia di finanze e bilancio."

ARTICOLO 21
(Modifica dell'art. 29)

1. Al  comma 4  dell'art  29  l'espressione  "ivi.  compresa"  è
sostituita dalla parola "esclusa".

ARTICOLO 22
(Modifica dell'art. 31)

1. All'art. 31 sono apportate le seguenti modificazioni.

2. Al  comma 2,  la lettera  a)  è  così  sostituita:"  a)  dei
dipartimenti del centro direzionale della segreteria della Giunta
e dell'avvocatura; "

3. Al  comma 2,  la  lettera  d)  è  sostituita  dalle  seguenti
lettere:

   "d) delle Aziende di promozione turistica;
    e) dell'ARSIA."

ARTICOLO 23
(Modifica dell'art. 34)

1. All'art. 34 sono apportate le seguenti modificazioni.

2. I commi 1 e 2 sono abrogati

3. Il comma 3 è sostituito dal seguente:
"Il numero massimo dei dirigenti che possono essere incaricati di
funzioni di  cui all'art.  13, comma 3, lettera b), è pari a 119
unità, così ripartite:

- Consiglio regionale:                n. 18
- Giunta regionale:                   n. 87
- ufficio del comitato di controllo:  n.  1
- uffici del genio civile:            n. 10
- ARSIA:                              n.  3"

ARTICOLO 24
(Modifica dell'art. 35)

1. All'art. 35 è aggiunto il seguente comma 2:

   "Ai  relativi   principi  concernenti  l'organizzazione  delle
   strutture operative è data attuazione previo adeguamento, ove
   necessario, dei rispettivi ordinamenti".

ARTICOLO 25
(Correzione della tabella B)

1.  Nella   tabella  B  (Norme  abrogate),  al  capoverso"  legge
regionale 11  settembre 1989,  n. 62",  dopo l'alinea "Art. 3" è
aggiunta la specificazione, "comma 1, 2, 3 e 4 ".

ARTICOLO 26
(Aggiunta dell'art. 38)

1. Dopo l'art 37 è aggiunto il seguente:

   "Art. 38
   Norma finale.

   1.L'equiparazione  a  coordinatore  od  analoga  denominazione
   previste per  altre posizioni  dirigenziali od  amministrative
   dalla legislazione vigente non è riferibile alle posizioni di
   coordinatore di cui all'art. 18 bis della presente legge."

ARTICOLO 27
(Norma finanziaria)

1.  Agli  oneri  derivanti  dall'attuazione  dell'art.  14  della
presente legge,  previsti per  l'anno 1996 in L. 1.062.860.000 si
fa fronte con lo stanziamento di cui al cap. n 00460 del bilancio
del corrente  esercizio che  viene istituito con la variazione di
cui al successivo comma.

2. Al bilancio del corrente esercizio, per analoghi importi, agli
stati di  previsione di  competenza e  cassa della  parte "spese"
sono apportate le seguenti variazioni:

- in diminuzione

cap. 00220
   "Spese personale  addetto ai  servizi  regione,
   stipendi, altri  assegni a contributi diversi a
   carico ente  (LLRR 21/8/89  n. 51  e 9/4/90, n.
   41; CCNL)"                                      1.062.860.000

- di nuova istituzione

cap. 00460
   "Oneri  per   il  trattamento   economico   dei
   coordinatori (art.  18 bis della LR 7/11/94, n.
   81)"                                            1.062.860.000

3.  Gli   oneri  derivanti  dall'attuazione  dell'art.  14  della
presente legge per gli anni successivi al 1996 sono determinati e
trovano copertura con la legge di bilancio.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze , 3 settembre 1996

CHITI

La presente  legge è  stata approvata dal Consiglio regionale il
26-7-1996 ed  è stata vistata dal Commissario del Governo il 29-
8-1996.



ENTE REGIONE
PERSONALE

