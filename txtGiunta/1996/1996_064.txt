Modifiche alla  LR 50/95.  Norme per  la raccolta, coltivazione e
commercializzazione dei tartufi freschi e conservati destinati al
consumo umano  e per  la tutela e valorizzazione degli ecosistemi
tartufigeni.

Il Consiglio Regionale ha approvato il 17-7-1996
Il Commissario del Governo ha apposto il visto il 5-8-1996
Il Presidente  della Giunta  Regionale promulga la seguente legge
regionale:

ARTICOLO 1

L'art. 9  "Iniziative promozionali"  della  LR  n.  50/95      è
sostituito dal seguente:

   "1. La  Regione, nei  limiti degli stanziamenti previsti dalle
   leggi di  bilancio, tenendo  conto delle  proposte degli  Enti
   locali,   dell'ARSIA,   delle   Associazioni   dei   tartufai,
   riconosciute  ai   sensi  del   precedente   art.   8,   delle
   Associazioni  dei   consumatori   e   delle   Università   ed
   Istituzioni  scientifiche,   promuove  e  sostiene  iniziative
   orientate alla  ricerca, sperimentazione e dimostrazione, alla
   formazione  tecnica  professionale,  alla  qualificazione  dei
   raccoglitori,  alla   tutela,  promozione,   pubblicazione   e
   salvaguardia culturale in materia di tartuficoltura."

ARTICOLO 2

1. Il  comma 4,  lettera c)  dell'art. 12 "Modalità di ricerca e
raccolta" della LR n. 50/95 è sostituito dal seguente:

   "c) la ricerca e la raccolta del tartufo al di fuori delle ore
   indicate all'art. 13."

ARTICOLO 3

1. L'art.  13 "Calendario  di raccolta"  della  LR  n.  50/95  è
sostituito dal seguente:

   "1. La raccolta è consentita secondo il seguente calendario:
   a) Tuber Magnatum:

      - per  le aree  geografiche di  provenienza  delle  Colline
        Sanminiatesi e  delle Crete Senesi dal 10 settembre al 31
        dicembre;
      - per il resto del territorio regionale dal 1 ottobre al 31
        dicembre;

   b) Tuber  melanosporum: per  tutto il territorio regionale dal
      15 novembre al 15 marzo;
   c) Tuber  brumale, var.  moschatum: per  tutto  il  territorio
      regionale dal 15 novembre al 15 marzo;
   d) Tuber  aestivum: per  tutto il  territorio regionale  dal 1
      giugno al 30 novembre;
   e) Tuber  uncinatum: per  tutto il  territorio regionale dal 1
      ottobre al 31 dicembre;
   f) Tuber  brumale: per  tutto il  territorio regionale  dal  1
      gennaio al 15 marzo;
   g) Tuber  albidum: per  tutto il  territorio regionale  dal 15
      gennaio al 30 aprile;
   h) Tuber  macrosporum: per tutto il territorio regionale dal 1
      settembre al 31 dicembre;
   i) Tuber mesentericum: per tutto il territorio regionale dal 1
      settembre al 31 gennaio.

   2. La ricerca e la raccolta sono consentite secondo i seguenti
   orari:

       gennaio      dalle ore 7.00 alle ore 18.00;
       febbraio     dalle ore 6.30 alle ore 18.30;
       marzo        dalle ore 6.00 alle ore 19.00;
       aprile       dalle ore 5.30 alle ore 19.30;
       giugno       dalle ore 5.00 alle ore 21.00;
       luglio       dalle ore 5.00 alle ore 21.00;
       agosto       dalle ore 5.30 alle ore 20.30;
       settembre    dalle ore 5.30 alle ore 19.30;
       ottobre      dalle ore 6.00 alle ore 18.30;
       novembre     dalle ore 6.30 alle ore 18.00;
       dicembre     dalle ore 7.00 alle ore 17.30;

   3. Il  Consiglio  regionale  con  proprio  atto  può  emanare
   eventuali variazioni  ai periodi indicati ai commi 1. e 2. del
   presente articolo  su  proposta  della  Giunta  regionale,  su
   parere di almeno uno dei soggetti di cui all'art. 2, comma 3 e
   dell'ARSIA.

   4. Al  fine di  evitare danni  alla struttura fisica e chimica
   del terreno  tartufigeno nonchè  al patrimonio  boschivo,  la
   Giunta regionale,  su proposta  della Provincia competente per
   territorio e sentito almeno uno degli istituti di cui all'art.
   2 e  l'ARSIA, può  vietare  per  periodi  determinati  e  per
   specifiche zone la ricerca e la raccolta dei tartufi.

   5. è  comunque vietata  ogni forma  di commercio  delle varie
   specie di  tartufo fresco nei periodi in cui non è consentita
   la raccolta ad eccezione della settimana successiva al termine
   della raccolta.

   6. Per  motivi di  studio, ricerca applicata e sperimentazione
   la  Giunta   regionale   può   autorizzare   le   Istituzioni
   scientifiche di  cui al  comma 3  dell'art. 2  della  presente
   legge e l'ARSIA, ad effettuare prelievi e raccolte al di fuori
   dei periodi definiti dal calendario di raccolta dietro formale
   richiesta documentata."

ARTICOLO 4

1. Il  comma 1 dell'art. 20 "Procedimento sanzionatorio" della LR
n. 50/95 è sostituito dal seguente:

   "1. Competente  alla irrogazione delle sanzioni amministrative
   previste  dalla   presente  legge  è  la  Provincia  nel  cui
   territorio è stata commessa l'infrazione. Le somme riscosse a
   titolo di  sanzione amministrative  vengono  introitate  dalle
   Province."

ARTICOLO 5

1. Al  comma 5 dell'art. 24 "Norme transitorie" della LR n. 50/95
le  parole   "tassa  annuale  di  rilascio  e  di  rinnovo"  sono
sostituite con  le  parole  "tassa  di  rilascio  e  della  tassa
annuale".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 7 agosto 1996

MARCUCCI
(Incaricata con DPGR n. 221 del 15-6-95)

La presente legge è stata approvata dal Consiglio regionale il
17-7-1996 ed è stata vistata dal Commissario del Governo il 5-8-
96.



PRODOTTI AGRICOLI
FORESTE

