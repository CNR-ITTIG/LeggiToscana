Contributo straordinario   alla  "Tecnologie   urbane Srl" per il
cofinanziamento del  progetto denominato "Mobilità integrata per
una migliore qualità della vita in ambiente urbano".

Il Consiglio Regionale ha approvato il 27-11-1996
Il Commissario del Governo ha apposto il visto il 23-12-1996
Il Presidente  della Giunta  Regionale promulga la seguente legge
regionale:

ARTICOLO 1

Per promuovere  l'utilizzo in  ambiente urbano  di  modalità  di
trasporto  atte   a  rispondere   alle  esigenze   di   risparmio
energetico, tutela  ambientale e decongestionamento del traffico,
la Regione  Toscana concede  alla "Tecnologie  Urbane S.r.l."  di
Milano, un  contributo straordinario  massimo di  L.  350.000.000
quale  cofinanziamento   del   progetto   denominato   "Mobilità
integrata per  una  migliore  qualità  della  vita  in  ambiente
urbano",  già  approvato  dalla  Unione  Europea  ai  sensi  del
Regolamento UE  n. 1973/92  "Life", finalizzato  a consentire  la
sperimentazione dei  prototipi di veicolo nei centri urbani della
Toscana  già  destinatari  di  finanziamenti  regionali  per  la
realizzazione di piste ciclabili.

ARTICOLO 2

Il contributo  di cui  all'articolo precedente verrà corrisposto
alla "Tecnologie  Urbane  S.r.l.",  soggetto  responsabile  della
realizzazione del  progetto, previa stipula di convenzione con la
Giunta regionale  che disciplini  le modalità  di erogazione  in
analogia  a   quelle  previste   dalla  Unione   Europea  per  la
corresponsione del  contributo comunitario  concesso ai sensi del
Regolamento UE  n. 1973/92,  e previa  acquisizione dei  relativi
documenti di pagamento.

ARTICOLO 3

Agli oneri  di spesa  di L.  350.000.000 derivanti dalla presente
legge per  la concessione  del contributo di cui all'art. 1 si fa
fronte con  le disponibilità  del Bilancio  di previsione  1996,
mediante la  seguente variazione  di bilancio  da apportarsi  per
analogo importo agli stati di previsione della competenza e cassa
della parte spesa del Bilancio 1996.

In diminuzione:

Cap. 50000
   Fondo globale  finanziamento spese  adempimento
   di funzioni  normali (spese correnti art. 38/87
   LR 28/77)                                       L. 350.000.000
Di nuova istituzione:

Cap. 31020
   Contributo straordinario alla
   "Tecnologie    Urbane     S.r.l.",    per    il
   cofinanziamento   del    progetto    denominato
   "Mobilità integrata  per una migliore qualità
   della vita in ambiente urbano"                  L. 350.000.000

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come Legge della Regione Toscana.

Firenze, 27 Dicembre 1996

CHITI

La presente  Legge è  stata approvata dal Consiglio regionale il
27-11- 1996 ed è stata vistata  dal  Commissario  del Governo il
23-12-1996.



TRASPORTI
FINANZIAMENTI

