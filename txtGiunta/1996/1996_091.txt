Notifica alla  commissione UE  delle proposte  inerenti regimi di
aiuti (art. 93, par. 3 trattato Istitutivo della CEE).

Il Consiglio Regionale ha approvato il 29-10-1996
Il Commissario del Governo ha apposto il visto il 25-11-1996
Il Presidente  della Giunta  Regionale promulga la seguente legge
regionale:

ARTICOLO 1
(Notifica all'UE ai sensi dell'art. 93 par. 3 del Trattato.)

1. In  ottemperanza a  quanto disposto  dall'art. 93, par. 3, del
Trattato  che  istituisce  la  Comunità  Economica  Europea,  la
Regione  notifica   alla  Commissione  dell'Unione  Europea  ogni
proposta relativa  all'istituzione o  modifica di regimi d'aiuto,
secondo le procedure previste dall'ordinamento.

2. Competente  ad adempiere  all'obbligo di  cui al comma 1 è il
Presidente della  Giunta regionale,  il quale vi provvede secondo
le seguenti modalità:

a) le  proposte di    iniziativa  della  Giunta  sono  notificate
   immediatamente dopo la loro approvazione da parte della Giunta
   stessa;
b) le   proposte  di   iniziativa   consiliare  o  popolare  sono
   notificate immediatamente  dopo la comunicazione al Presidente
   della Giunta,  da effettuarsi a cura dell'organo del Consiglio
   competente  a   riceverle,  dell'inserimento   delle  medesime
   all'ordine del giorno della commissione consiliare competente.

3. Il  Presidente della  Giunta  Regionale  provvede  altresì  a
comunicare alla  Commissione dell'Unione Europea le modifiche che
dovessero  essere   apportate  al   testo  delle   proposte  già
notificate, nel  corso del  procedimento di  esame e approvazione
delle stesse.  Di tali modifiche è data tempestiva comunicazione
al Presidente della Giunta da parte dei Presidenti di commissione
o del Presidente del Consiglio Regionale.

4.  I   provvedimenti  legislativi   relativi  all'istituzione  o
modifica  di   regimi  d'aiuto  sono  promulgati  nei  10  giorni
successivi  alla   notifica  della   decisione   positiva   della
Commissione dell'UE  ovvero alla scadenza del sessantesimo giorno
dalla notifica della proposta.

ARTICOLO 2

è abrogata la Legge Regionale 7 Febbraio 1996, n. 9.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 29 Novembre 1996
CHITI

La presente  legge è  stata approvata dal Consiglio Regionale il
29-10-1996 ed è stata vistata dal Commissario del Governo il 25-
11-1996.



UNIONE EUROPEA
FINANZIAMENTI

