Trattamento economico  dei membri  della commissione regionale in
materia di commercio su aree pubbliche.

Il Consiglio Regionale ha approvato il 27-11-1995
Il Commissario del Governo ha apposto il visto il 28-12-1995
Il Presidente  della Giunta  Regionale promulga la seguente legge
regionale:

ARTICOLO 1
(Commissione Regionale)

1. La  presente legge  disciplina  l'indennità,  il  trattamento
economico di missione nonchè il rimborso spese per il Presidente
ed i  membri della  Commissione regionale in materia di commercio
su aree  pubbliche, istituita  ai sensi  del comma  3 dell'art. 4
della legge 28.3.1991 n. 112.

2. La  Commissione si  riunisce per  non più  di  quattro  volte
all'anno.

3.  La  Commissione  ha  sede  presso  gli  Uffici  della  Giunta
Regionale, in Firenze.

ARTICOLO 2
(Trattamento economico)

1. Al  Presidente e ai membri della Commissione di cui all'art. 1
è attribuita,  per ogni  giorno di  seduta un'indennità di lire
centomila.

2. Qualora  i membri  della Commissione,  per ragioni inerenti il
loro ufficio,  si rechino  fuori dalla  sede presso la quale sono
nominati, hanno  diritto di trattamento di missione e al rimborso
delle spese,  da corrispondersi  nella misura  e con le modalità
previste per i dirigenti regionali.

3. Ai  membri della  Commissione regionale  che risiedono  in  un
Comune diverso  da quello  sede della  Commissione spetta,  oltre
all'indennità di  cui al  comma 1,  il rimborso  delle spese  di
viaggio, da  corrispondersi  nella  misura  e  con  le  modalità
previste per i dirigenti regionali.

ARTICOLO 3
(Trattamento  economico  dei  dipendenti  della  Regione  Toscana
nominati a far parte della Commissione)

Nel caso  in cui il Presidente o i membri della Commissione siano
dipendenti regionali,  gli stessi usufruiscono esclusivamente del
trattamento di  missione e  del rimborso  spese di cui al comma 2
dell'art. 2, nella misura prevista per la qualifica funzionale di
appartenenza.

ARTICOLO 4
(Disposizioni finanziarie)

1. Agli  oneri di  spesa previsti  in  L.  6.000.000.=  derivanti
dall'applicazione della  presente legge  si provvede,  per l'anno
1996 e  per gli  anni successivi,  con appositi  stanziamenti del
bilancio di  previsione iscritti  sul capitolo  corrispondente al
Cap. 00720 del Bilancio 1995.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 2 Gennaio 1996

MARCUCCI
(Incaricata con DPGR 221 del 15.6.1995)

La presente  legge è  stata approvata dal Consiglio Regionale il
27-11-1995 ed è stata vistata dal Commissario del Governo il 28-
12-1995.



COMMERCIO
ORGANI
PERSONALE

