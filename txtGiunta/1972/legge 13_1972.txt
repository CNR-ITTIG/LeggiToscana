LEGGE REGIONALE   N. 13 DEL 17-06-1972
REGIONE TOSCANA
Norme per l' esercizio delle funzioni trasferite
o delegate alla Regione con DPR 14 gennaio 1972,
n. 3, in materia di assistenza scolastica, musei e
biblioteche di Enti locali.
Fonte: BOLLETTINO UFFICIALE DELLA REGIONE TOSCANA
N. 23
del 23 giugno 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' esercizio delle funzioni trasferite o delegate con
 DPR 14 gennaio 1972, n. 3 in materia di assistenza
scolastica, musei e biblioteche di Enti locali è  temporaneamente
disciplinato, ai sensi dell' art. 21, lettera
p) dello Statuto, della presente legge.

Le disposizioni della presente legge restano in
vigore fino all' emanazione, nella materia sopraindicata,
della legge per la delega delle funzioni agli
Enti locali di cui all' art. 64 dello Statuto e, in mancanza,
fin quando la Regione non abbia provveduto,
con propria legge, a dettare una nuova disciplina organica
delle funzioni amministrative nella materia di
cui al DPR 14 gennaio 1972, n. 3.

              
                

              
            

ARTICOLO 2

Il Consiglio regionale esercita le seguenti funzioni:
  a) in materia di assistenza scolastica:
  - approva la ripartizione tra le singole Province
dei fondi destinati all' assistenza agli alunni bisognosi,
alle casse scolastiche, al trasporto degli alunni
della scuola materna statale e non statale e dell'
obbligo, ai buoni libro, all' assistenza ai subnormali,
agli alunni delle scuole materne statali e non statali
dettando i criteri e le modalità  dell' assegnazione;
  - approva la ripartizione fra le singole Province
di fondi destinati a borse di studio e le determina
l' ammontare, le condizioni e le modalità  di
conferimento;
  - approva la ripartizione dei fondi tra i singoli
istituti tecnici, professionali e di educazione per
posti gratuiti o semigratuiti in convitti e stabilisce
le condizioni e modalità  per il conferimento;
  - approva la ripartizione tra i singoli istituti
professionali dei fondi destinati al trasporto degli
alunni;
  - elegge i membri, già  nominati dagli organi
statali, nei Consigli degli Enti che esercitano attività 
di assistenza scolastica;
  - delibera i criteri programmatici per l' erogazione
di ogni altra forma di assistenza diretta a
facilitare agli alunni meritevoli la prosecuzione degli
studi;
  b) in materia di musei e biblioteche di Enti
locali:
  - delibera sugli orientamenti programmatici
e gli indirizzi di attività  delle biblioteche e dei musei
degli Enti locali;
  - delibera gli interventi finanziari a favore
dei musei e delle biblioteche di Enti locali, ivi comprese
le biblioteche popolari, i centri di pubblica lettura
istituiti o gestiti da Enti locali e gli archivi
storici a questi affidati, nonchè  delle mostre di materiale
storico e artistico organizzate a cura e nell' ambito
dei musei e biblioteche di Enti locali o di interesse
locale.

Spetta altresì  al Consiglio l' emanazione di atti
di carattere normativo.

              
                

              
            

ARTICOLO 3

Il Presidente della Giunta regionale:
  a) esercita le funzioni di rappresentanza istituzionale
della Regione;
  b) emana gli atti di mera esecuzione delle deliberazioni
della Giunta;
  c) dirige le funzioni amministrative delegate
dallo Stato alla Regione col DPR di cui all' art. 1,
essendone responsabile verso la Giunta ed il Consiglio
e uniformandosi alle istruzioni del Governo
della Repubblica.

In ordine agli atti di cui alla lettera b) può  provvedere
con proprio atto alla delega ai singoli componenti
la Giunta.

              
                

              
            

ARTICOLO 4

La Giunta esercita tutte le funzioni amministrative
trasferite o delegate con il DPR 14- 1- 1972,
n. 3 non attribuite alla competenza del Consiglio o
del Presidente della Giunta dagli articoli precedenti.

Le funzioni amministrative trasferite con DPR
14 gennaio 1972, n. 3 e attribuite dal precedente
comma alla competenza della Giunta possono essere
da quest' ultima delegate al Presidente o a singoli
componenti la Giunta stessa, secondo le direttive da
questa deliberate.  Spetta comunque al Presidente il
coordinamento delle funzioni delegate.

La Giunta può  altresì  delegare funzioni amministrative
di cui al comma precedente a funzionari in
servizio presso la Regione, che le esercitano secondo
direttive vincolanti.  I singoli componenti la Giunta
curano il rispetto di tali direttive.

La delega prevista dai due comma precedenti ha
effetto dal giorno di pubblicazione della deliberazione
relativa sul Bollettino Ufficiale della Regione e può 
essere in ogni momento revocata con le stesse formalità .

La Giunta con propria deliberazione può  in ogni
tempo avocare a sè  l' esercizio di qualsiasi funzione
amministrativa delegata.

              
                

              
            

ARTICOLO 5

Fino a diversa disciplina stabilita con legge regionale
sono fatte salve, in quanto applicabili, le norme
sostanziali e procedurali vigenti nelle materie oggetto
della presente legge.
 La presente legge regionale è  pubblicata sul Bollettino
Ufficiale della Regione.
 E' fatto obbligo a chiunque spetti di osservarla
e farla osservare come legge della Regione Toscana.
 Firenze, li 17 giugno 1972.


Le Leggi Regionali
