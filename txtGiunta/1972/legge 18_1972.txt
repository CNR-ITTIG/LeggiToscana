REGIONE TOSCANA

LEGGE REGIONALE   N. 18 DEL 06-07-1972

Norme per il funzionamento del Comitato Regionale di Controllo e delle sue Sezioni decentrate.

Fonte: BOLLETTINO UFFICIALE DELLA REGIONE TOSCANA N. 26 del 14 luglio 1972


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Il controllo sugli atti delle Province, dei Comuni,
degli Enti ospedalieri, delle istituzioni pubbliche
di Assistenza e beneficenza e degli altri Enti
locali è  esercitato dal comitato regionale di controllo
e dalle sue sezioni decentrate, costituiti nei modi stabiliti
dalle leggi della Repubblica.

Ai sensi dell'art. 130 della Costituzione tutte le
funzioni di controllo sotto qualsiasi denominazione
e forma esercitate sono sostituite dai controlli dell'
organo regionale che li esercita nella forma e nei
modi indicati dalla presente legge in conformità  dell'
art. 70 dello Statuto.

              
                

              
            

ARTICOLO 2

La composizione del comitato regionale e delle
sue sezioni decentrate e la nomina dei rispettivi membri
effettivi e supplenti sono disciplinate dalle leggi
della Repubblica.

Per il controllo degli atti degli Enti ospedalieri
il comitato regionale e le sue sezioni decentrate sono
integrati dal medico provinciale.  In caso di assenza
o di impedimento, il medico provinciale è  sostituito
dal proprio supplente.

Il comitato regionale e le sue sezioni decentrate
svolgono collegialmente la funzione di controllo e la
relativa attività  organizzativa.  In particolare:
  a) eleggono i rispettivi presidenti;
  b) stabiliscono i criteri per la designazione dei
relatori, il calendario dei lavori e le direttive generali
per il funzionamento degli uffici.

I presidenti del Comitato regionale e delle singole
sezioni decentrate sono eletti, tra i membri effettivi
designati dal Consiglio regionale, a maggioranza
dei voti dei presenti espressi in modo palese.  Qualora
dopo due votazioni nessun membro abbia ottenuto
la maggioranza richiesta, risulta eletto presidente chi
ha riportato il maggior numero di voti.  A parità  di
voti, risulta eletto il membro effettivo designato dal
Consiglio regionale con maggior numero di voti e, in
caso di ulteriore parità, il più  anziano di età .

              
                

              
            

ARTICOLO 3

Il comitato regionale e le sezioni sono rappresentati
dai rispettivi presidenti.  I presidenti del comitato
e delle singole sezioni, convocano e presiedono le
sedute, curano l'esecuzione delle decisioni dei rispettivi
collegi e i rapporti con il presidente della Giunta,
con la Giunta e con il Consiglio.

In caso di assenza o di impedimento i presidenti
del comitato e delle singole sezioni sono sostituiti
dal membro effettivo designato dal Consiglio regionale
col maggior numero di voti o, in caso di parità  di
voti, dal membro effettivo designato dal Consiglio regionale
più  anziano di età .

In caso di assenza o di impedimento dei membri
effettivi designati dal Consiglio regionale i presidenti
del comitato e delle sue sezioni decentrate sono
sostituiti, dal membro supplente designato dal Consiglio
regionale, con i criteri del comma precedente.

              
                

              
            

ARTICOLO 4

Per la validità  delle sedute è  necessario la presenza
di almeno quattro membri, siano essi effettivi
o supplenti.  I supplenti partecipano alle sedute e
possono essere nominati relatori.  I supplenti partecipano
alle votazioni in caso di assenza o di impedimento
dei rispettivi membri effettivi.

In caso di assenza o impedimento, il membro effettivo
designato dal Consiglio regionale è  sostituito
dal membro supplente più  anziano.  L'anzianità  si
desume dal numero dei voti riportati;  a parità  di voti
prevale l'età .

Le sedute del comitato e delle sezioni non sono
pubbliche.

              
                

              
            

ARTICOLO 5

Le decisioni vengono adottate a maggioranza dei
voti espressi in modo palese.

In caso di parità  prevale il voto del Presidente
della seduta;  le astensioni non sono computate per determinare
l'esito della votazione.  Ogni membro ha
diritto di fare inserire a verbale il proprio motivato
dissenso.

              
                

              
            

ARTICOLO 6

Il comitato regionale e le sezioni decentrate decidono
sul calendario dei lavori.

Le riunioni hanno luogo almeno due volte la settimana
in giorni fissati ad orario stabilito nelle sedi
proprie del comitato o delle sezioni decentrate.

Le convocazioni sono inviate alla residenza dei
componenti del comitato e delle sezioni decentrate,
di settimana in settimana.  Gli ordini del giorno sono
depositati presso la segreteria quarantotto ore prima
della riunione.

In caso di urgenza le convocazioni possono essere
effettuate telegraficamente con preavviso di almeno
ventiquattro ore.

              
                

              
            

ARTICOLO 7

Su richiesta di uno o più  componenti il collegio,
il comitato e le sezioni ascoltano i funzionari che
hanno istruito gli atti.

              
                

              
            

ARTICOLO 8

Il comitato e le sezioni possono invitare alle proprie
sedute i rappresentanti dell'Ente locale interessato,
perchè  forniscano chiarimenti sull'atto sottoposto
a controllo.

I rappresentanti dell'Ente locale interessato devono
essere sentiti dal collegio nel caso di loro richiesta
scritta al comitato o alla sezione competente.

La richiesta avanzata al comitato o alla sezione
competente è  comunicata ai capi gruppo.

Della eventuale delegazione devono far parte i
rappresentanti delle minoranze qualora ne facciano richiesta.

Su richiesta scritta possono essere sentiti dal collegio
i rappresentanti di minoranza dell'organo che
ha adottato il provvedimento.

              
                

              
            

ARTICOLO 9

I provvedimenti che l'organo di controllo adotta
nell'esercizio delle sue funzioni sugli atti degli Enti
locali ai sensi della presente legge sono:
  a) annullamento per vizi di legittimità ;
  b) richiesta di riesame per rilievi di merito;
  c) richiesta di chiarimenti o di elementi integrativi
di giudizio.

Qualora nessuno dei provvedimenti suindicati
venga adottato, si dà  atto a verbale che la deliberazione
è  stata controllata senza rilievi.

Non possono essere adottati provvedimenti condizionati
o modificativi dell'atto soggetto a controllo.

I provvedimenti dell'organo di controllo sono definitivi.

              
                

              
            

ARTICOLO 10

Il comitato regionale esercita il controllo sugli
atti:
  a) delle Province;
  b) degli Enti ospedalieri comprendenti almeno
un ospedale regionale o provinciale, ai sensi della
legge 12- 2- 1968, n. 132;
  c) dei Consorzi di cui fanno parte le Province;
  d) dei Consigli di valle o comunità  montane
di cui fanno parte le Province.

              
                

              
            

ARTICOLO 11

Le sezioni decentrate esercitano il controllo sugli
atti:
  a) dei Comuni;
  b) delle istituzioni pubbliche di assistenza e beneficienza;
  c) degli Enti ospedalieri comprendenti almeno
un ospedale di zona ai sensi della legge 12- 2- 1968,
n. 132;
  d) dei Consorzi operanti nell'ambito del territorio
di uno o più  Comuni della Provincia.  Ove del
Consorzio facciano parte Comuni appartenenti a più 
Province, il controllo è  esercitato dalla sezione istituita
per la Provincia nella cui circoscrizione ha sede
l'amministrazione del Consorzio;
  e) dei Consigli di valle o comunità  montane tra
Comuni di una stessa Provincia.  Ove il Consiglio di
valle o comunità  montana comprenda Comuni appartenenti
a più  Provincie, il controllo è  esercitato
dalla sezione istituita per la Provincia nella cui circoscrizione
ha sede l'amministrazione del Consiglio
di valle o comunità  montana.

Ogni sezione esercita il controllo nella circoscrizione
della Provincia nel cui capoluogo ha sede.

              
                

              
            

ARTICOLO 12

Il controllo sugli atti delle aziende e degli Enti
di cui al RD 15- 10- 1925, n. 2578 e successive modificazioni
è  esercitato dal comitato regionale, per le
aziende ed Enti provinciali, e dalle Sezioni decentrate,
secondo le rispettive competenze territoriali, per le
aziende ed Enti comunali.  Il controllo è  esercitato
nelle forme e con i limiti di cui all'art. 17 del RD
citato.

              
                

              
            

ARTICOLO 13

Gli atti soggetti a controllo, pubblicati a norma
delle vigenti leggi, sono trasmessi al Comitato o alla
sezione competente in duplice copia autenticata, unitamente
ad un elenco descrittivo.

Le deliberazioni, incluse quelle degli Enti ospedalieri,
possono essere dichiarate immediatamente
eseguibili con voto espresso dalla maggioranza dei
componenti l'organo deliberante.

Le deliberazioni d'urgenza assunte con i poteri
di altro organo devono essere sottoposte a ratifica
dell'organo competente nella prima riunione successiva
all'adozione del provvedimento.

Nei casi previsti dal secondo e terzo comma, le
deliberazioni devono essere trasmesse al comitato o
alla sezione competente entro otto giorni dall'adozione.

La decisione di annullamento o di richiesta di
riesame deve essere comunicata all'Ente locale interessato,
anche a mezzo di fonogramma, entro il termine
di cui al secondo comma dell'art. 14.

Il provvedimento motivato, con l'espressa indicazione
dell'esito della votazione, è  inviato all'Ente
locale interessato entro cinque giorni dalla decisione.

              
                

              
            

ARTICOLO 14

Sono soggette a controllo di legittimità  le deliberazioni
degli Enti locali.

Salvo quanto previsto per il controllo di merito,
gli atti degli Enti locali soggetti a controllo di legittimità 
divengono definitivamente esecutivi se nel
termine dei venti giorni dalla data del loro ricevimento
da parte dell'organo di controllo, questo non
ne abbia pronunciato l'annullamento con provvedimento
motivato.

Ove l'atto non sia pervenuto a mezzo raccomandata
con ricevuta di ritorno, all'ente locale interessato
viene inviato senza ritardo avviso di ricevimento.

              
                

              
            

ARTICOLO 15

Il controllo di merito è  limitato agli atti per i
quali è  previsto dalla legge ed in particolare a quelli
concernenti:
  a) bilanci preventivi e loro variazioni;
  b) storni di fondi da una categoria all'altra del
bilancio;
  c) atti vincolanti il bilancio per oltre cinque
anni;
  d) regolamenti degli Enti soggetti a controllo;
  e) assunzione diretta di pubblici servizi;
  f) rette di degenza degli Enti ospedalieri.

Il controllo di merito è  esercitato nella forma
di richiesta motivata di riesame, entro venti giorni
dal ricevimento dell'atto e sostituisce ogni autorizzazione
o approvazione.

Per la deliberazione di approvazione del bilancio
il termine di cui al precedente comma è  di quaranta
giorni.

Le deliberazioni diventano esecutive se entro i
termini indicati rispettivamente al secondo e terzo
comma del presente articolo, l'organo di controllo non
decida la richiesta di riesame.

Nel caso di richiesta di riesame, ove l'Ente locale
confermi la deliberazione senza modificazioni ed a
maggioranza assoluta dei componenti dell'organo che
ha potere deliberante originario, l'atto confermato
diviene esecutivo dopo la pubblicazione per quindici
giorni e l'invio all'organo di controllo entro otto
giorni dalla deliberazione di conferma, salvo che
l'organo di controllo non ne pronunci l'annullamento,
per motivi di legittimità, sopravvenuti nell'atto di
conferma, entro i termini e secondo le modalità  di
cui all'art. 14 della presente legge.

Le deliberazioni di totale o parziale modifica, in
conformità  dei rilievi dell'organo di controllo, sono
soggette al solo controllo di legittimità .

              
                

              
            

ARTICOLO 16

L'organo di controllo può  richiedere all'Ente locale
interessato, entro i termini rispettivamente previsti
dal secondo comma dell'art. 14 e dal secondo e
terzo comma dell'art. 15, chiarimenti o elementi integrativi
di giudizio.

In tal caso la decorrenza dei termini è  interrotta
ed inizia nuovamente alla data di ricevimento da parte
dell'organo di controllo dei chiarimenti o elementi
integrativi richiesti.

La facoltà  di cui al primo comma può  essere esercitata
dall'organo di controllo una sola volta.

La decisione dell'organo di controllo di richiedere
chiarimenti o elementi integrativi deve essere comunicata
all'ente interessato nei termini e secondo
le modalità  di cui al quinto comma dell'art. 13 della
presente legge.

              
                

              
            

ARTICOLO 17

Per gli atti degli Enti locali sottoposti a controllo
non sono richiesti pareri tecnici di organi centrali
e periferici dello Stato o dell'amministrazione regionale.

Alle deliberazioni comportanti spese a totale
carico dell'Ente locale, devono essere allegati i relativi
pareri tecnici degli uffici competenti dello stesso
Ente.  Nel caso di atti concernenti opere finanziate
interamente o assistite da contributo dello Stato il
comitato regionale e le sue sezioni decentrate si limitano
all'esercizio del controllo per quanto di competenza.

              
                

              
            

ARTICOLO 18

I poteri di controllo sostitutivo sugli Enti locali,
già  attribuiti al Prefetto, alla Giunta provinciale amministrativa
e ad altri organi periferici dello Stato,
sono esercitati ai sensi dell'art. 130 della Costituzione,
dal Comitato regionale di controllo e dalle sezioni
decentrate in conformità  degli artt. 10 e 11 della
presente legge e mediante invito all'Ente a compiere
l'atto entro un termine determinato.

Scaduto il termine, il comitato regionale o la sezione,
sentiti a norma dell'art. 8 i rappresentanti dell'
Ente locale interessato, adotta i provvedimenti del
caso.

              
                

              
            

ARTICOLO 19

Per il coordinamento previsto dal penultimo comma
dell'art. 70 dello Statuto, il presidente del comitato
regionale, di intesa con lo stesso, convoca almeno
due volte l'anno, i membri effettivi e supplenti del
comitato, e delle sezioni decentrate in assemblea plenaria
della quale assume la presidenza.

Nell'assemblea plenaria sono esaminate le osservazioni
avanzate da parte delle sezioni o degli Enti
locali sul funzionamento del comitato regionale o
delle singole sezioni.

Il Comitato regionale svolge l'attività  di coordinamento
anche promuovendo riunioni con le singole
sezioni.

              
                

              
            

ARTICOLO 20

Per consentire al Consiglio regionale di esaminare
i risultati dell'attività  di controllo, il comitato regionale,
sentite le sezioni decentrate, redige una relazione
sull'attività  svolta nel periodo compreso tra
il 1º luglio dell'anno precedente ed il 30 giugno dell'
anno in corso da trasmettere al Consiglio ed alla
Giunta entro il 1º settembre di ogni anno.

              
                

              
            

ARTICOLO 21

Il Presidente del Consiglio regionale, sentito l'ufficio
di presidenza, può  promuovere riunioni congiunte
del comitato o delle sue sezioni decentrate con le
commissioni consiliari, sia per iniziativa propria sia
su proposta delle singole commissioni permanenti
del Consiglio regionale o del comitato regionale di
controllo.

Il Presidente della Giunta regionale, per quanto
di competenza, può  promuovere riunioni congiunte
della Giunta stessa con il comitato di controllo o
con le sue sezioni decentrate.

              
                

              
            

ARTICOLO 22

Gli uffici e l'organico del personale assegnato allo
organo di controllo sono disposti dalla Regione.

Il personale è  inquadrato nel ruolo organico unico
dei dipendenti regionali ed è  assegnato funzionalmente
alle dipendenze del comitato regionale o delle
sue sezioni decentrate.

I provvedimenti concernenti il funzionamento
degli uffici sono adottati dal comitato regionale di
controllo e dalle sue sezioni decentrate, sentiti i
rappresentanti del personale.

Le funzioni di Segretario del comitato e di ciascuna
delle sezioni decentrate sono affidate, con decreto
del presidente della Giunta, su designazione
del comitato e delle rispettive sezioni, ad un funzionario
scelto tra quelli assegnati allo stesso comitato
o alle sezioni decentrate;  con lo stesso decreto e con
la stessa procedura il Presidente della Giunta provvede
ad affidare le funzioni vicarie ad altro funzionario.

I Segretari redigono i verbali delle sedute, ricevono
gli atti provenienti dagli Enti locali dandone
contestuale ricevuta.

              
                

              
            

ARTICOLO 23

Delle sedute del comitato e delle sezioni deve tenersi
verbale.

Il verbale, sottoscritto dal Presidente o dal Segretario,
è  approvato al termine della seduta.

Il registro dei verbali del comitato e delle sezioni
è  depositato presso la segreteria, a disposizione di
chiunque faccia richiesta di consultarlo.

Il comitato e le sezioni rilasciano, a spese e su
richiesta di chiunque abbia interesse, copia dei propri
atti non aventi carattere istruttorio.

I Consiglieri regionali hanno, nei confronti del
comitato e delle sezioni decentrate, i diritti previsti
dall'art. 10 dello Statuto.

              
                

              
            

ARTICOLO 24

Le spese per il funzionamento del comitato e delle
sezioni sono a carico del bilancio regionale.
 

La presente legge regionale è  pubblicata sul Bollettino
Ufficiale della Regione.
 E'fatto obbligo a chiunque spetti di osservarla e
farla osservare come legge della Regione Toscana.



Firenze, li 6 luglio 1972.

