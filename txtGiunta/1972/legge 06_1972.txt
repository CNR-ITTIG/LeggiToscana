LEGGE REGIONALE   N. 6 DEL 24-05-1972
REGIONE TOSCANA
Finanziamento per opere idraulico forestali comprese
le opere di manutenzione e per vivai forestali
già di competenza dello Stato.
Fonte: BOLLETTINO UFFICIALE DELLA REGIONE TOSCANA
N. 20
del 26 maggio 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

La Giunta regionale è  autorizzata ad attuare,
nei limiti di spesa e con le modalità  previste dalla
presente legge ed agli effetti del RD 31- 12- 1923,
n. 3267 e successive modificazioni ed integrazioni,
interventi relativi alla sistemazione idraulico - forestale,
al rimboschimento, alla ricostituzione boschiva, alla
gestione dei vivai forestali ed alle opere complementari
strettamente connesse, nei bacini montani e nei comprensori
di bonifica montana.

              
                

              
            

ARTICOLO 2

Gli oneri relativi agli interventi di cui all' articolo
precedente, in analogia a quanto disposto con l' art. 39
del RD 31- 12- 1923, n. 3267 e dall' art. 27 della
legge 27- 10- 1966, n. 910, sono a carico della Regione.

              
                

              
            

ARTICOLO 3

L' esecuzione degli interventi di cui all' art. 1 è 
normalmente affidata alle comunità  montane o consigli
di valle ed ai comuni.  I lavori relativi ai suddetti
interventi possono essere eseguiti in economia.

              
                

              
            

ARTICOLO 4

Gli enti ai quali è  affidata l' esecuzione degli interventi
di cui alla presente legge sono tenuti a procedere
alla conduzione dei lavori con le modalità  che saranno
indicate dalla Giunta regionale nel provvedimento
di affidamento delle opere, sotto l' alta sorveglianza
e con l' assistenza tecnica dell' ispettorato forestale
competente per territorio.

              
                

              
            

ARTICOLO 5

La Giunta regionale provvede all' approvazione dei
progetti e ne dispone contestualmente il finanziamento
secondo le vigenti leggi dello Stato.
  Le nomine dei collaudatori sono di competenza
della Giunta regionale.

              
                

              
            

ARTICOLO 6

Ai fini della realizzazione degli interventi stabiliti
con la presente legge è  disposto il finanziamento
di 300 milioni di lire.

              
                

              
            

ARTICOLO 7

Alla copertura della spesa si provvede apportando
la riduzione di L. 300.000.000 (trecentomilioni)
agli stanziamenti di cui:
TABELLA RISTRUTTURATA
 cap. 2 - art. 1  50.000.000
  cap. 2 - art. 2  15.000.000
  cap. 4 - art. 1  100.000.000
  cap. 4 - art. 2  30.000.000
  cap. 31 - art. 1  50.000.000
  cap. 31 - art. 2  15.000.000
  cap. 56  40.000.000
  Totale L.   300.000.000
ed istituendo con i sopracitati fondi il seguente stanziamento
del bilancio di previsione 1972:
  Cap. 63 - art. 5 - Opere idraulico - forestali,
rimboschimento e ricostituzione boschive, gestione dei
vivai forestali ed opere complementari nei bacini montani
e nei comprensori di bonifica montana.
 La presente legge regionale è  pubblicata sul Bollettino
Ufficiale della Regione.
 E' fatto obbligo a chiunque spetti di osservarla
e farla osservare come legge della Regione Toscana.
 La presente legge dichiarata urgente per gli effetti
e con le modalità  di cui al secondo comma dell' art. 127
della Costituzione e dell' art. 28 dello Statuto, entra in
vigore il giorno stesso della sua pubblicazione.
 Firenze, li 24 maggio 1972.


Le Leggi Regionali
