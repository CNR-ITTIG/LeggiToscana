LEGGE REGIONALE   N. 7 DEL 31-05-1972
REGIONE TOSCANA
Norme per l' esercizio delle funzioni trasferite
alla Regione con DPR 14- 1- 1972, n. 1 in materia di
Circoscrizioni Comunali e Polizia locale Urbana e
Rurale.
Fonte: BOLLETTINO UFFICIALE DELLA REGIONE TOSCANA
N. 21
del 9 giugno 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' esercizio delle funzioni trasferite con DPR
14- 1- 1972, n. 1 in materia di circoscrizioni comunali
e polizia locale, urbana e rurale è  temporaneamente
disciplinato, ai sensi dell' art. 21, lettera p)
dello Statuto, dalla presente legge.
  Le disposizioni della presente legge restano in
vigore fino all' emanazione, nella materia sopraindicata,
della legge per la delega delle funzioni agli
enti locali di cui all' art. 64 dello Statuto e, in mancanza,
fin quando la Regione non abbia provveduto,
con propria legge, a dettare una nuova disciplina organica
delle funzioni amministrative nella materia di
cui al DPR 14- 1- 1972, n. 1.

              
                

              
            

ARTICOLO 2

Il Consiglio Regionale esercita in materia di circoscrizioni
comunali le funzioni relative a:
  - istituzione di nuovi Comuni, variazioni di
circoscrizioni comunali e denominazione di comuni,
ai sensi dell' art. 69 dello Statuto;
  - denominazione di frazioni e borgate;
  - determinazione, rettifica e contestazione di
confini comunali;
  - determinazione delle sedi municipali.
  Spetta altresì  al Consiglio l' emanazione di atti
di carattere normativo, in materia di circoscrizioni
comunali e polizia locale, rurale e urbana.

              
                

              
            

ARTICOLO 3

Il Presidente della Giunta regionale:
  a) esercita le funzioni di rappresentanza istituzionale
della Regione;
  b) emana gli atti di mera esecuzione delle deliberazioni
della giunta;
  In ordine agli atti di cui alla lettera b) può  provvedere
con proprio atto alla delega ai singoli componenti
la giunta.

              
                

              
            

ARTICOLO 4

La Giunta esercita tutte le funzioni amministrative
trasferite con DPR 14- 1- 1972 n. 1 non attribuite
alla competenza del Consiglio o del Presidente
della Giunta dagli articoli precedenti.
  Le funzioni amministrative trasferite con il DPR
14- 1- 1972 n. 1 e attribuite dal precedente comma
alla competenza della Giunta possono essere da questa
ultima delegate al Presidente o a singoli componenti
la Giunta stessa, secondo le direttive da
questa deliberate.  Spetta comunque al Presidente il
coordinamento delle funzioni delegate.
  La Giunta può  altresì  delegare funzioni amministrative
a funzionari in servizio presso la Regione,
che le esercitano secondo direttive vincolanti.  I singoli
componenti la Giunta curano il rispetto di tali
direttive.
  La delega prevista dai due comma precedenti ha
effetto dal giorno di pubblicazione della deliberazione
relativa sul Bollettino Ufficiale della Regione
e può  essere in ogni momento revocata con le stesse
formalità .
  La Giunta con propria deliberazione può  in ogni
tempo avocare a se l' esercizio di qualsiasi funzione
amministrativa delegata.

              
                

              
            

ARTICOLO 5

Fino a diversa disciplina stabilita con legge regionale
sono fatte salve, in quanto applicabili, le
norme sostanziali e procedurali vigenti nelle materie
oggetto della presente legge.
 La presente legge regionale è  pubblicata sul
Bollettino Ufficiale della Regione Toscana.


Le Leggi Regionali
