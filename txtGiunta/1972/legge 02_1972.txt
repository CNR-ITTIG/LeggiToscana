LEGGE REGIONALE   N. 2 DEL 25-01-1972
REGIONE TOSCANA
Norme per l' esercizio delle funzioni trasferite
o delegate alla Regione dalla legge statale 22 ottobre
1971, n. 865.
Fonte: BOLLETTINO UFFICIALE DELLA REGIONE TOSCANA
N. 3
del 25 gennaio 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' esercizio delle funzioni trasferite o delegate
dalla legge statale 22 ottobre 1971, n. 865, è  disciplinato,
ai sensi dell' articolo 21 lettera p) dello
Statuto, dalla presente legge, fino alla entrata in vigore
della legge regionale per la delega delle funzioni
agli enti locali di cui all' articolo 64 dello Statuto e
della legge urbanistica regionale.

              
                

              
            

ARTICOLO 2

Il Consiglio regionale esercita le seguenti funzioni:
  - indicazione delle esigenze prioritarie in materia
di edilizia economica e popolare da trasmettere al
comitato per l' edilizia residenziale;
  - approvazione dei programmi di localizzazione;
  - autorizzazione ai Comuni e ai loro consorzi
alla formazione del piano delle aree da destinare ad
insediamenti produttivi;
  - promozione della costituzione di consorzi
obbligatori tra Comuni limitrofi per la formazione di
piani di zona consortili;
  - coordinamento ed indicazione di priorità  delle
richieste di finanziamento, sul fondo speciale urbanizzazione,
avanzate dai Comuni interessati;
  - approvazione, ai sensi della prima norma
transitoria dello Statuto, delle convenzioni di cui agli
articoli 4, 57 e 64 della legge 22 ottobre 1971, n. 865
quando superino il valore di trecento milioni;
  - elezione di tre membri del consiglio di amministrazione
degli IACP operanti su un territorio
con popolazione superiore ad un milione di abitanti;
  - nomina dei componenti le commissioni tecniche
costituite presso ciascun IACP ai sensi dell'
articolo 63 della legge 22 ottobre 1971, n. 865.

              
                

              
            

ARTICOLO 3

La Giunta regionale provvede all' attuazione dei
programmi e alla esecuzione, ai sensi dell' articolo 46
dello Statuto, di ogni altra deliberazione del Consiglio
regionale.
  Essa esercita inoltre le seguenti funzioni, sentita
la commissione consiliare competente:
  - attribuzioni relative ai regolamenti edilizi,
ai programmi di fabbricazione, ai piani di zona di cui
alla legge 18 aprile 1962, n. 167 e successive modificazioni,
ai piani particolareggiati di esecuzione del
piano regolatore generale ed ai piani di lottizzazione;
  - poteri di nulla osta di cui all' articolo 3 della
legge 21 dicembre 1955, n. 1357 quando si tratti di
deroghe alle norme del regolamento edilizio e del programma
di fabbricazione;
  - delimitazione dei centri edificati ove i Comuni
non vi provvedano nel termine di cui all' articolo
18 della legge 22 ottobre 1971, n. 865.
  La Giunta esercita altresì  le seguenti funzioni:
  - attribuzioni di cui agli articoli 6 e 7 della
legge 6 agosto 1967, n. 765, quando si tratti di opere
eseguite od autorizzate in violazione delle prescrizioni
del programma di fabbricazione o delle norme del
regolamento edilizio, eccettuati i provvedimenti di
sospensione delle opere;
  - richieste ai Comuni, che non dispongono dei
piani previsti dalla legge 18 aprile 1962, n. 167, di
provvedere all' indicazione delle aree per la localizzazione
dei programmi costruttivi;
  - approvazione, ai sensi della prima norma
transitoria dello Statuto, delle convenzioni di cui agli
articoli 4, 57 e 64 della legge 22 ottobre 1971, n. 865
fino ad un valore di trecento milioni;
  - attività  relative al censimento dei fabbisogni
abitativi, in collaborazione col CER;
  - nomina dei presidenti e dei vice - presidenti
degli istituti autonomi per le case popolari.

              
                

              
            

ARTICOLO 4

Il presidente della Giunta regionale, sentito il
Consiglio regionale, effettua la scelta delle aree per
la localizzazione dei programmi costruttivi qualora il
Consiglio comunale non vi provveda nel termine di cui
all' articolo 51 della legge 22 ottobre 1971, n. 865.
  Il presidente della Giunta esercita inoltre le seguenti
funzioni:
  - dichiarazioni di pubblica utilità , di indifferibilità 
ed urgenza delle opere ed adempimenti conseguenti
ai sensi degli articoli 11, 12 e 15 della legge
22 ottobre 1971, n. 865;
  - approvazione delle deliberazioni dei Consigli
comunali concernenti le aree destinate ad insediamenti
produttivi, ai sensi dell' articolo 27 della legge
22 ottobre 1971, n. 865;
  - provvedimenti di sospensione delle opere nei
casi di difformità  di cui agli articoli 6 e 7 della
legge 6 agosto 1967, n. 765.

              
                

              
            

ARTICOLO 5

Fino a diversa disciplina stabilita con legge regionale,
sono fatte salve, in quanto applicabili, le norme
sostanziali e procedurali vigenti in materia urbanistica.

              
                

              
            

ARTICOLO 6

Le funzioni di cui alla legge 22 ottobre 1971,
n. 865, per le quali sia successivamente confermata
l' attribuzione alla Regione del decreto delegato previsto
dall' articolo 17 della legge 16 maggio 1970,
n. 281, continuano ad essere esercitate secondo la
disciplina stabilita dalla presente legge.
 La presente legge regionale è  pubblicata nel Bollettino
Ufficiale della Regione. E' fatto obbligo a chiunque
spetti di osservarla e farla osservare come legge della
Regione Toscana.
 La presente legge dichiarata urgente per gli effetti
e con le modalità  di cui al secondo comma dell' articolo
127 della Costituzione e dell' articolo 28 dello
Statuto, entra in vigore il giorno successivo alla sua
pubblicazione.
 Firenze, li 25 gennaio 1972.


Le Leggi Regionali
