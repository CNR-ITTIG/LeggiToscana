LEGGE REGIONALE   N. 16 DEL 30-06-1972
REGIONE TOSCANA
Norme per l' esercizio delle funzioni trasferite
alla Regione con DPR 15 gennaio 1972, n. 7 in
materia di Fiere e Mercati.
Fonte: BOLLETTINO UFFICIALE DELLA REGIONE TOSCANA
N. 25
del 7 luglio 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' esercizio delle funzioni trasferite con DPR
15- 1- 1972, n. 7, in materia di fiere e mercati è  temporaneamente
disciplinato, ai sensi dell' art. 21, lettera
p) dello Statuto, dalla presente legge.

Le disposizioni della presente legge restano in
vigore fino all' emanazione, nella materia sopraindicata,
della legge per la delega delle funzioni agli Enti
locali di cui all' art. 64 dello Statuto e, in mancanza,
fin quando la Regione non abbia provveduto, con
propria legge, a dettare una nuova disciplina organica
delle funzioni amministrative nella materia di
cui al DPR 15- 1- 1972, n. 7.

              
                

              
            

ARTICOLO 2

Il Consiglio regionale esercita le seguenti funzioni:
  a) in materia di fiere, esposizioni e mostre:
  - delibera in ordine alle attività  di promozione
ed all' esercizio dell' iniziativa per il riconoscimento
di nuovi Enti per l' organizzazione di fiere nazionali
ed internazionali, di cui all' art. 2 del DPR
15- 1- 1972, n. 7;
  - nomina il Presidente del Consiglio di amministrazione
degli Enti costituiti per l' organizzazione
di fiere classificate come nazionali ai sensi dell' art. 3,
comma 3º del DPR 15- 1- 1972, n. 7;
  - designa i due componenti il Consiglio di
amministrazione degli Enti per l' organizzazione di
fiere internazionali di cui all' art. 3, comma 1º del
 DPR 15- 1- 1972, n. 7;
  - approva i bilanci preventivi e consuntivi
degli Enti costituiti per l' organizzazione delle fiere
interprovinciali, nazionali ed internazionali di cui all'
art. 1 lett. a) del DPR 15- 1- 1972, n. 7, nonchè 
le deliberazioni che impegnino i loro bilanci per oltre
un esercizio;
  - approva i bilanci preventivi e consuntivi
degli Enti istituiti per l' organizzazione delle mostre
ed esposizioni di cui all' art. 1, lettere b), c), del
 DPR 15- 1- 1972, n. 7, nonchè  le deliberazioni che
impegnino i loro bilanci per oltre un esercizio;
  - delibera lo scioglimento degli Enti costituiti
per la organizzazione delle fiere, mostre ed esposizioni
di cui all' art. 1 del DPR 15- 1- 1972, n. 7,
ovvero delibera sulle attività  per promuoverne lo scioglimento
qualora si tratti degli Enti di cui all' art. 2,
comma 1º del DPR 15- 1- 1972, n. 7;
  - delibera in ordine alle iniziative per il riconoscimento
di nuovi Enti, per la organizzazione di
fiere, esposizioni e mostre interprovinciali e regionali;
  b) In materia di mercati per la compravendita
all' ingrosso dei prodotti ortofrutticoli delle carni e
dei prodotti ittici:
  - emana i regolamenti tipo per i mercati all'
ingrosso ed ove ciò  si renda necessario dispone l' introduzione
di nuove norme e modifiche, non previste
dai regolamenti tipo, nei regolamenti di mercato;
  - autorizza l' istituzione dei mercati all' ingrosso.

Il Consiglio regionale nomina i revisori di cui
all' art. 4 del DPR 15- 1- 1972, n. 7.

Spetta altresì  al Consiglio l' emanazione di atti
di carattere normativo.

              
                

              
            

ARTICOLO 3

Il Presidente della Giunta regionale:
  a) esercita le funzioni di rappresentanza istituzionale
della Regione;
  b) emana gli atti di mera esecuzione delle deliberazioni
della Giunta.

In ordine agli atti di cui alla lettera b) può  provvedere
con proprio atto alla delega ai singoli componenti
la Giunta.

              
                

              
            

ARTICOLO 4

La Giunta esercita tutte le funzioni amministrative
con il DPR 15- 1- 1972, n. 7 non
attribuite alla competenza del Consiglio o del Presidente
della Giunta dagli articoli precedenti.

Le funzioni amministrative trasferite con il
 DPR 15- 1- 1972, n. 7, attribuite dal precedente
comma alla competenza della Giunta possono essere
da quest' ultima delegate al Presidente o a singoli
componenti la Giunta stessa, secondo le direttive
da questa deliberate.  Spetta comunque al Presidente
il coordinamento delle funzioni delegate.

La Giunta può  altresì  delegare funzioni amministrative
a funzionari in servizio presso la Regione,
che le esercitano secondo direttive vincolanti.  I singoli
componenti la Giunta curano il rispetto di tali
direttive.

La delega prevista dai due comma precedenti ha
effetto dal giorno di pubblicazione della deliberazione
relativa sul Bollettino Ufficiale della Regione e può 
essere in ogni momento revocata con le stesse formalità .

La Giunta con propria deliberazione può  in ogni
tempo avocare a sè  l' esercizio di qualsiasi funzione
amministrativa delegata.

              
                

              
            

ARTICOLO 5

Fino a diversa disciplina stabilita con legge regionale
sono fatte salve, in quanto applicabili, le
norme sostanziali e procedurali vigenti nelle materie
oggetto della presente legge.
 La presente legge regionale è  pubblicata nel Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
Firenze, li 30 giugno 1972.


Le Leggi Regionali
