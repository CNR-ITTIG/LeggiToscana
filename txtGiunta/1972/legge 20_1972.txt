LEGGE REGIONALE   N. 20 DEL 17-07-1972
REGIONE TOSCANA

Norme per l'esercizio delle funzioni attribuite alla Regione dalla legge statale 3-12-1971, n. 1102.

Fonte: BOLLETTINO UFFICIALE DELLA REGIONE TOSCANA N. 27 del 17 luglio 1972



Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L'esercizio delle funzioni attribuite alla Regione
dalla legge statale 3 dicembre 1971, n. 1102, è  disciplinato,
ai sensi degli artt. 21 lettera p, 46 e 47
dello Statuto, dalla presente legge.

              
                

              
            

ARTICOLO 2

Il Consiglio regionale esercita le seguenti funzioni:
  - approva gli Statuti delle Comunità  montane;
  - coordina ed approva i piani pluriennali di
sviluppo economico - sociale delle zone;
  - approva le modificazioni dei piani di zona,
proposte dalle relazioni annuali delle Comunità  sullo
stato di attuazione dei programmi;
  - approva, su proposta della Giunta regionale,
la relazione programmatica da inoltrare al Ministero
dell'agricoltura e foreste per la ripartizione dei fondi
da parte del CIPE;
  - dispone il finanziamento dei piani e ne controlla
la esecuzione;
  - delibera l'acquisto o l'affitto dei terreni compresi
nei territori montani ai sensi dell'art. 9, primo
comma, della legge 3 dicembre 1971, n. 1102;
  - approva i piani di acquisto, di affittanza e
di rimboschimento di terreni da destinare alla formazione
di boschi, prati, pascoli o riserve naturali;
  - delibera l'assunzione dei mutui con la Cassa
Depositi e prestiti e con le Casse di Risparmio;
  - esercita le potestà  regolamentari in ordine
alla pubblicità  degli Statuti, dei bilanci e delle nomine
dei rappresentanti legali delle comunioni familiari;
  - esprime il parere della Regione sulla carta
della montagna ai sensi dell'art. 14 della legge 3 dicembre
1971, n. 1102;
  - autorizza e finanzia, in via transitoria, per
il periodo di preparazione dei piani, opere ed interventi
sulla base di programmi presentati dalle Comunità 
montane.

              
                

              
            

ARTICOLO 3

Il Presidente della Giunta regionale esercita le
seguenti funzioni:
  - dichiara di interesse comune, di pubblica
utilità, urgenti ed indifferibili, a tutti gli effetti di
legge, le opere da eseguirsi nei comprensori di bonifica
montana nonchè  quelle previste nei piani generali
di sviluppo;
  - procede all'espropriazione dei terreni ai sensi
del secondo comma dell'art. 9 della legge 3 dicembre
1971, n. 1102.

              
                

              
            

ARTICOLO 4

La Giunta regionale esercita le seguenti funzioni:
  - dispone il comando del personale regionale
a favore delle Comunità  montane che ne facciano richiesta;
  - esamina e propone al Consiglio il coordinamento
e l'approvazione dei piani di sviluppo economico -
sociale delle zone;
  - provvede annualmente, sulla base della ripartizione
compiuta secondo i criteri indicati dalla
legge regionale, a finanziare i programmi stralcio
predisposti dalle Comunità  montane;
  - esamina le relazioni sullo stato di attuazione
dei programmi annuali nel quadro del piano di sviluppo
di ciascuna Comunità  proponendo all'approvazione
del Consiglio le eventuali richieste di modificazioni;
  - autorizza la destinazione dei beni delle comunioni
familiari ad attività  turistiche.


 La presente legge regionale è  pubblicata sul Bollettino
Ufficiale della Regione. E' fatto obbligo a chiunque spetti di osservarla e
farla osservare come legge della Regione Toscana.

Firenze, li 17 luglio 1972.
