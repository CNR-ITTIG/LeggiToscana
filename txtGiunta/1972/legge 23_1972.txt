LEGGE REGIONALE   N. 23 DEL 02-08-1972
REGIONE TOSCANA

Norme per l'esercizio delle funzioni trasferite alla Regione con DPR 14-1-1972, n. 6 in materia di turismo e industria alberghiera.

Fonte: BOLLETTINO UFFICIALE DELLA REGIONE TOSCANA N. 29 del 2 agosto 1972


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L'esercizio delle funzioni trasferite con DPR
14 gennaio 1972, n. 6 in materia di turismo e industria
alberghiera è  temporaneamente disciplinato, ai
sensi dell'art. 21, lett. p) dello Statuto, dalla presente
legge.

Le disposizioni della presente legge restano in
vigore fino all'emanazione, nella materia sopraindicata,
della legge per la delega delle funzioni agli
Enti locali di cui all'art. 64 dello Statuto e, in mancanza,
fin quando la Regione non abbia provveduto,
con propria legge, a dettare una nuova disciplina
organica delle funzioni amministrative nella
materia di cui al DPR 14-1-1972, n. 6.

              
                

              
            

ARTICOLO 2

Il Consiglio Regionale esercita le seguenti funzioni:
  - la programmazione delle attività  turistiche
e dell'industria alberghiera regionale;
  - l'approvazione dei programmi di erogazione
dei contributi, sovvenzioni e sussidi per la promozione
delle manifestazioni turistiche, per l'incremento
del turismo sociale e giovanile, per l'incentivazione
delle attrezzature alberghiere e dei complessi ricettivi
complementari e per tutte quelle attività  comunque
rivolte allo sviluppo turistico della Regione;
  - la nomina, la revoca e lo scioglimento degli
organi di amministrazione e controllo di nomina
esterna degli Enti Provinciali per il Turismo, delle
Aziende Autonome di Cura e Soggiorno e Turismo
e dell'Ente per la valorizzazione dell'Isola d'Elba;
  - l'approvazione dei bilanci preventivi, delle
relative variazioni e dei conti consuntivi degli enti
suddetti, nonchè  dei documenti programmatici e delle
relazioni ad essi connessi o allegati;
  - il riconoscimento delle caratteristiche di stazione
di cura, soggiorno e turismo, le modificazioni
o la revoca dello stesso, la delimitazione dei rispettivi
territori e la determinazione delle località 
d'interesse turistico.

Spetta altresì  al Consiglio l'emanazione di atti
di carattere normativo.

              
                

              
            

ARTICOLO 3

Il Presidente della Giunta regionale:
  a) esercita le funzioni di rappresentanza istituzionale
della Regione;
  b) emana gli atti di mera esecuzione delle deliberazioni
della Giunta.

In ordine agli atti di cui alla lett. b) può  provvedere
con proprio atto alla delega ai singoli componenti
la Giunta.

              
                

              
            

ARTICOLO 4

La Giunta esercita tutte le funzioni amministrative
trasferite con il DPR 14-1-1972, n. 6 non
attribuite alla competenza del Consiglio o del Presidente
della Giunta dagli articoli precedenti.

Le funzioni amministrative trasferite con il DPR
14- 1- 1972, n. 6 e attribuite dal precedente comma
alla competenza della Giunta possono essere da quest'
ultima delegate al Presidente o a singoli componenti
la Giunta stessa, secondo le direttive da questa
deliberate.  Spetta comunque al Presidente il coordinamento
delle funzioni delegate.

La Giunta può  altresì  delegare funzioni amministrative
a funzionari in servizio presso la Regione,
che le esercitano secondo le direttive vincolanti.  I singoli
componenti la Giunta curano il rispetto di tali
direttive.

La delega prevista dai due comma precedenti ha
effetto dal giorno di pubblicazione della deliberazione
relativa sul Bollettino Ufficiale della Regione
e può  essere in ogni momento revocata con le stesse
formalità.

La Giunta con propria deliberazione può  in ogni
tempo avocare a se l'esercizio di qualsiasi funzione
amministrativa delegata.

              
                

              
            

ARTICOLO 5

Fino a diversa disciplina stabilita con legge regionale
sono fatte salve, in quanto applicabili, le
norme sostanziali e procedurali vigenti nelle materie
oggetto della presente legge.


 La presente legge regionale è  pubblicata sul Bollettino Ufficiale della Regione. E' fatto obbligo a chiunque spetti di osservarla e farla osservare come legge della Regione Toscana.
 

Firenze, 2 agosto 1972.

