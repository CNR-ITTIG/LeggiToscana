LEGGE REGIONALE   N. 29 DEL 09-11-1972
REGIONE TOSCANA
Istituzione del Circondario di Prato.Fonte: BOLLETTINO UFFICIALE DELLA REGIONE TOSCANA N. 44 del 10 novembre 1972


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

E'istituito il circondario di Prato nell'ambito della
circoscrizione provinciale di Firenze.

              
                

              
            

ARTICOLO 2

Il circondario di Prato comprende i seguenti
Comuni: Prato, Carmignano, Cantagallo, Montemurlo,
Poggio a Caiano, Vaiano e Vernio.

Capoluogo del circondario è  Prato.

              
                

              
            

ARTICOLO 3

E' istituita a norma dell'articolo 70, secondo
comma, Statuto Regione Toscana per il circondario
di Prato, una speciale sezione decentrata del Comitato
di controllo sugli atti dei Comuni e degli
altri enti locali nei modi e forme previsti per le speciali
sezioni decentrate nei capoluoghi di provincia.

              
                

              
            

ARTICOLO 4

Ai fini dell'attuazione del controllo sugli atti dei
Comuni e degli altri enti locali previsto dall'art. 56
legge 10 febbraio 1953, n. 62, dall'art. 70, secondo
comma Statuto Regione Toscana, si provvede sui
capitoli di spesa del bilancio destinati al funzionamento
del Comitato di controllo e delle sue sezioni
decentrate.

 La presente legge regionale è  pubblicata sul
Bollettino Ufficiale della Regione. E' fatto obbligo a
chiunque spetti di osservarla e farla osservare come
Legge della Regione Toscana.


Firenze, li 9 novembre 1972.


La presente Legge è  stata vistata dal Commissario
di Governo in data 6 novembre 1972.

