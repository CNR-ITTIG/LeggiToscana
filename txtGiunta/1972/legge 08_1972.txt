LEGGE REGIONALE   N. 8 DEL 31-05-1972
REGIONE TOSCANA
Norme per l' esercizio delle funzioni trasferite
alla Regione con DPR 15- 1- 1972, n. 10 in materia di
Istruzione artigiana e professionale.
Fonte: BOLLETTINO UFFICIALE DELLA REGIONE TOSCANA
N. 21
del 9 giugno 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' esercizio delle funzioni trasferite con DPR
15- 1- 1972 n. 10 in materia di istruzione artigiana
e professionale è  temporaneamente disciplinato, ai
sensi dell' art. 21, lettera p) dello Statuto, dalla presente
legge.
  Le disposizioni della presente legge restano in
vigore fino all' emanazione, nella materia sopraindicata,
della legge per la delega delle funzioni agli
enti locali di cui all' art. 64 dello Statuto e, in
mancanza, fin quando la Regione non abbia provveduto,
con propria legge, a dettare una nuova disciplina
organica delle funzioni amministrative nella
materia di cui al DPR 15- 1- 1972, n. 10.

              
                

              
            

ARTICOLO 2

Il Consiglio regionale esercita le seguenti funzioni:
  - formula i programmi regionali concernenti
la formazione e l' addestramento professionale;
  - approva i piani per l' istituzione di corsi di
addestramento professionale e artigiano;
  - approva i piani dei corsi di insegnamento
complementare per la formazione professionale degli
apprendisti e ne determina i programmi;
  - determina i criteri e le modalità  dei corsi
di orientamento e qualificazione professionale;
  - determina la misura ed i criteri di assegnazione
delle indennità  per gli allievi dei corsi;
  - autorizza il funzionamento di scuole per la
formazione professionale diretta allo svolgimento di
professioni sanitarie ausiliarie e di arti sanitarie ausiliarie;
  - approva le sovvenzioni ed i finanziamenti;
  - approva i contributi a favore di enti ed
istituti che hanno per scopo l' addestramento e l' istruzione
artigiana e professionale e ne determina i criteri
di assegnazione;
  - approva il bilancio preventivo ed il conto
consuntivo dei consorzi provinciali per l' istruzione
tecnica;
  - nomina il presidente, il vice - presidente ed
il comitato esecutivo dei consorzi provinciali per
l' istruzione tecnica;
  - nomina il presidente del Consiglio di Amministrazione
degli istituti professionali di Stato;
  - nomina, all' atto della loro scadenza, i membri
già  designati dagli organi dello Stato, scegliendoli
da due terne di nomi espressi rispettivamente,
una dalle organizzazioni sindacali dei lavoratori maggiormente
rappresentative operanti nella provincia
in cui l' istituto ha sede e l' altra dal personale insegnante
e non insegnante in servizio presso l' istituto.
  Nomina altresì , direttamente uno o più  membri;
  - approva i piani annuali di attività  di cui
all' art. 4, lett. b) del DPR 15- 1- 1972, n. 10 e
programma i nuovi istituti, scuole, sezioni e corsi
di cui alla lett. c) dello stesso articolo 4, con l' indicazione
dell' ordine delle priorità .
  Spetta altresì  al Consiglio l' emanazione di atti
di carattere normativo.

              
                

              
            

ARTICOLO 3

Il Presidente della Giunta regionale:
  a) esercita le funzioni di rappresentanza istituzionale
della Regione;
  b) emana gli atti di mera esecuzione delle deliberazioni
della Giunta.
  In ordine agli atti di cui alla lettera b) può 
provvedere con proprio atto alla delega ai singoli
componenti la Giunta.

              
                

              
            

ARTICOLO 4

La Giunta esercita tutte le funzioni amministrative
trasferite con il DPR 15- 1- 1972 n. 10, non
attribuite alla competenza del Consiglio o del Presidente
della Giunta dagli articoli precedenti.
  Le funzioni amministrative trasferite con il DPR
15- 1- 1972 n. 10, e attribuite dal precedente comma
alla competenza della Giunta possono essere da quest'
ultima delegate al Presidente o a singoli componenti
la Giunta stessa, secondo le direttive da questa
deliberate.  Spetta comunque al Presidente il
coordinamento delle funzioni delegate.
  La Giunta può  altresì  delegare funzioni amministrative
a funzionari in servizio presso la Regione,
che le esercitano secondo direttive vincolanti.  I singoli
componenti la Giunta curano il rispetto di tali
direttive.
  La delega prevista dai due comma precedenti ha
effetto dal giorno di pubblicazione della deliberazione
relativa sul Bollettino Ufficiale della Regione
e può  essere in ogni momento revocata con le stesse
formalità .
  La Giunta con propria deliberazione può  in ogni
tempo avocare a se l' esercizio di qualsiasi funzione
amministrativa delegata.

              
                

              
            

ARTICOLO 5

L' esercizio finanziario dei consorzi provinciali per
l' istruzione tecnica ha inizio il 1º gennaio e termina
il 31 dicembre.

              
                

              
            

ARTICOLO 6

Fino a diversa disciplina stabilita con legge regionale
sono fatte salve, in quanto applicabili, le
norme sostanziali e procedurali vigenti nelle materie
oggetto della presente legge.
 La presente legge regionale è  pubblicata sul
Bollettino Ufficiale della Regione.
 E' fatto obbligo a chiunque spetti di osservarla
e farla osservare come legge della Regione Toscana.


Le Leggi Regionali
