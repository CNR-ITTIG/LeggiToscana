LEGGE REGIONALE   N. 31 DEL 01-12-1972
REGIONE TOSCANA
Norme per la costituzione e l' attività delle Comunità
Montane in attuazione della legge 3 dicembre
1971, n. 1102.
Fonte: BOLLETTINO UFFICIALE DELLA REGIONE TOSCANA
N. 47
del 7 dicembre 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

La presente legge disciplina la formulazione degli
Statuti delle Comunità  Montane di cui alla legge statale
3 dicembre 1971, n. 1102;  l' articolazione e
composizione dei loro organi, la preparazione dei piani
zonali e dei programmi annuali;  i rapporti con gli
altri enti operanti nel territorio delle Comunità  Montane
ed i criteri per ripartire tra le Comunità  i fondi
assegnati dalla suddetta legge 3 dicembre 1971,
n. 1102.

              
                

              
            

ARTICOLO 2

Tra i Comuni compresi in ciascuna delle zone
omogenee delimitate dalla legge regionale, è  costituita
la Comunità  Montana, ente di diritto pubblico.

La Comunità  Montana è  retta dal proprio Statuto,
approvato nel rispetto delle norme della presente
legge.

Lo Statuto stabilisce il nome e la sede della Comunità .

              
                

              
            

ARTICOLO 3

La Comunità  Montana ha per scopo la valorizzazione
delle risorse attuali e potenziali della propria
zona, attraverso l' approntamento dei piani pluriennali
per lo sviluppo economico - sociale e dei programmi annuali
e la redazione dei piani urbanistici ai sensi, rispettivamente,
degli artt. 5 e 7 della legge 3 dicembre
1971, n. 1102.

Nella preparazione dei piani e dei programmi, la
Comunità  Montana tiene conto delle indicazioni degli
altri enti operanti nel suo territorio, anche se non
espresse in atti di piano, stabilendo con essi gli opportuni
coordinamenti.  A tale fine gli enti forniscono
ogni collaborazione per il settore di propria competenza
anche trasmettendo alla Comunità  i piani ed i
programmi elaborati.

Nella preparazione del piano di sviluppo economico -
sociale, del piano urbanistico e del programma
annuale, la Comunità :
  a) adotta il metodo della consultazione e della
partecipazione;
  b) assicura la partecipazione delle organizzazioni
sindacali e politiche e delle formazioni sociali della
propria zona;
  c) garantisce la coerenza con le indicazioni dei
programmi regionali.

I Comuni compresi nel territorio della Comunità 
Montana esprimono il loro parere in ordine agli atti
indicati nel comma precedente, entro 60 giorni dal
loro ricevimento.

Delle istanze e delle proposte ricevute, nonchè  di
altri eventuali pareri espressi, è  fatta menzione nella
relazione di accompagnamento dei piani o dei programmi.

I piani degli altri enti operanti nel territorio debbono
adeguarsi, ai sensi del V comma dell' art. 5 della
legge 3 dicembre 1971, n. 1102, al piano di sviluppo
economico - sociale della zona, formulato dalla Comunità 
Montana.

              
                

              
            

ARTICOLO 4

Sono organi della Comunità  Montana: il Consiglio,
la Giunta esecutiva e il Presidente.

Nel rispetto delle norme previste dalla presente
legge, lo Statuto della Comunità  stabilisce la composizione,
i compiti e la durata dei predetti organi;  le
modalità  e i tempi di loro convocazione, nonchè  le
norme per la revoca degli organi esecutivi o di singoli
componenti il Consiglio e la Giunta.

              
                

              
            

ARTICOLO 5

Il Consiglio è  l' organo deliberante della Comunità .

Esso è  composto dai rappresentanti dei Comuni
partecipanti alla Comunità .  Ogni Comune è  rappresentato
dal Sindaco, o suo delegato, e da due consiglieri,
di cui uno della minoranza.

Ove la Comunità  Montana sia costituita da un
solo Comune, il Consiglio Comunale assume le funzioni
di Consiglio della Comunità .

I componenti del Consiglio restano in carica finchè 
non sono sostituiti dai successori, nominati dai
rispettivi Consigli Comunali.

In caso di scioglimento anticipato di un Consiglio
Comunale, i rappresentanti da questo nominati in
seno alla Comunità  Montana restano in carico fino a
diversa nomina da parte del nuovo Consiglio Comunale.

              
                

              
            

ARTICOLO 6

I compiti del Consiglio sono stabiliti dallo Statuto
il quale deve prevedere che spetta al Consiglio:
  a) eleggere la Giunta esecutiva, il Presidente, eventuali
vice - presidenti;
  b) adottare i piani pluriennali per lo sviluppo
economico e sociale e le eventuali modifiche, i programmi
annuali ed il piano urbanistico;
  c) approvare il bilancio preventivo e il conto
consuntivo;
  d) stabilire l' eventuale contributo finanziario che
i Comuni devono versare alla Comunità ;
  e) deliberare l' alienazione e l' acquisto di immobili
e i contratti relativi, nonchè  i contratti di locazione
e conduzione di immobili di durata superiore a
nove anni;
  f) deliberare la contrazione di mutui;
  g) deliberare ogni altro provvedimento di competenza
della Comunità , per il quale le leggi, i regolamenti
e lo Statuto non prevedano la espressa attribuzione
ad altro organo.

              
                

              
            

ARTICOLO 7

La Giunta è  l' organo esecutivo della Comunità  ed
esercita le funzioni espressamente conferitele dalla
legge, dai regolamenti e dallo Statuto della Comunità .

Ciascun componente la Giunta può  essere incaricato,
anche in via permanente, della cura di determinati
affari.

La Giunta è  composta da un minimo di tre ad
un massimo di tredici consiglieri e comunque il numero
dei suoi componenti deve essere inferiore alla
metà  del numero dei componenti il Consiglio.

L' elezione dei membri della Giunta avviene con
voto limitato a non più  di due terzi dei componenti
da eleggere.

Tra i componenti la Giunta il Consiglio elegge, a
maggioranza, il Presidente della Comunità  ed eventuali
Vice Presidenti.

              
                

              
            

ARTICOLO 8

Il Presidente della Comunità  presiede il Consiglio
e la Giunta, rappresenta la Comunità  di fronte ai terzi
e in giudizio, sovrintende al suo buon andamento,
esercita tutte le altre attribuzioni conferitegli dalla
legge, dai regolamenti e dallo Statuto.

              
                

              
            

ARTICOLO 9

Il venticinque per cento dei fondi assegnati alla
Regione ai sensi della legge 3 dicembre 1971, n. 1102,
viene ripartito fra le singole comunità :
  a) per sei decimi in proporzione diretta alla superficie
territoriale di ciascuna comunità ;
  b) per i quattro decimi in proporzione diretta alla
popolazione residente nel territorio di ciascuna Comunità 
Montana, determinata sulla base della più 
recente pubblicazione ISTAT, per i Comuni compresi
totalmente nella Comunità  e sulla base dei dati disponibili
presso i Comuni per quelli il cui territorio è 
compreso parzialmente nella Comunità .

Il restante settantacinque per cento dei fondi
viene destinato dal Consiglio Regionale al Finanziamento
dei piani e dei programmi di investimento presentati
dalle singole comunità .

              
                

              
            

ARTICOLO 10

Entro 60 giorni dall' entrata in vigore della presente
legge, ovvero della legge per la delimitazione
delle zone omogenee di cui all' art. 3 della legge 3 dicembre
1971, n. 1102, qualora quest' ultima entri in
vigore successivamente;  i Consigli comunali provvedono
alla nomina dei loro rappresentanti ai sensi del
precedente articolo 5.  Alla nomina dei rappresentanti
dei Comuni retti da gestione commissariale provvede,
entro lo stesso termine, il Commissario, scegliendoli
tra i componenti del disciolto Consiglio Comunale nel
rispetto dei rapporti proporzionali in esso esistenti tra
i vari gruppi politici.

Il Consiglio della Comunità  si riunisce entro i
successivi 30 giorni su convocazione del Presidente
della Giunta Regionale e, come suo primo atto, dopo la
nomina del Presidente e del Segretario provvisori, redige
e delibera lo Statuto.

Entro trenta giorni dalla approvazione dello Statuto
da parte del Consiglio Regionale, il Consiglio
della Comunità  si riunisce, su convocazione del Presidente,
nel Comune ove è  stabilita la sua sede, per la
elezione dei propri organi.

              
                

              
            

ARTICOLO 11

Le Comunità  Montane ed i Consigli di Valle costituiti
a norma del DPR 10 giugno 1956, n. 987,
sono sciolti e sostituiti dalle Comunità  Montane costituite
a norma della presente legge.

In assenza di diverse disposizioni statutarie, il patrimonio
delle disciolte Comunità  Montane o dei Consigli
di Valle può  essere ripartito, salvi i diritti di
terzi, tra i singoli enti partecipanti in proporzione del
rispettivo contributo, oppure destinato alla Comunità 
Montana costituita sullo stesso territorio a norma
della presente legge.

I Consigli di Valle e le Comunità  Montane di cui
ai commi precedenti che, a norma dell' art. 30 della
legge 25 luglio 1952, n. 991, abbiano avuto il riconoscimento
ad assolvere funzioni di bonifica montana,
restano in vita, per svolgere tali funzioni, fino a
quando non avrà  inizio l' attività  della nuova Comunità 
Montana, la quale subentrerà  quindi nei compiti e
nelle funzioni dei medesimi.

              
                

              
            

ARTICOLO 12

E' fissato al 15 dicembre il termine entro il quale
le Comunità  Montane, ai sensi dell' art. 5 della legge
3 dicembre 1971, n. 1102, debbono procedere all' approvazione
del bilancio preventivo annuale.  Il conto
consuntivo deve essere approvato entro il 31 maggio
successivo alla scadenza dell' esercizio.

Per l' esercizio finanziario 1973, le Comunità  Montane
approveranno il bilancio preventivo entro due
mesi dall' approvazione dello Statuto.

              
                

              
            

ARTICOLO 13

Il personale dei Consigli di Valle o delle Comunità 
Montane disciolte ai sensi del precedente articolo
11, in servizio di ruolo alla data dell' entrata in
vigore della presente legge ed il personale comunque
in servizio alla data di entrata in vigore della legge
3 dicembre 1971, n. 1102, passa alle dipendenze delle
nuove Comunità  istituite sullo stesso territorio.

E' consentita l' assunzione per chiamata diretta del
personale tecnico ed amministrativo che, alle dipendenze
dei Consorzi di bonifica montana operanti nel
territorio della Comunità  Montana, abbia conseguito
almeno un anno di anzianità  di servizio alla data di
entrata in vigore della legge 3 dicembre 1971, n. 1102.
 La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, li 1 dicembre 1972.
 La presente legge è  stata vistata dal Commissario
di Governo in data 29 novembre 1972.


Le Leggi Regionali
