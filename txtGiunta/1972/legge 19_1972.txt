LEGGE REGIONALE   N. 19 DEL 14-07-1972
REGIONE TOSCANA
Norme sull' iniziativa popolare delle leggi, dei
regolamenti e degli atti amministrativi.
Fonte: BOLLETTINO UFFICIALE DELLA REGIONE TOSCANA
N. 27
del 17 luglio 1972
Il Consiglio Regionale ha approvato
Il Presidente della Giunta promulga
la seguente legge:

              
                
TITOLO I Disposizioni generali

              
            

ARTICOLO 1

L' iniziativa popolare delle leggi, dei regolamenti
e degli atti amministrativi di competenza del Consiglio
regionale viene esercitata dai soggetti indicati
dall' art. 75 dello Statuto, mediante la presentazione
di una proposta accompagnata da una relazione che
ne illustri il contenuto e le finalità .

Le proposte di legge o di regolamento devono
essere redatte in articoli.

              
                

              
            

ARTICOLO 2

L' iniziativa popolare non è  ammessa per gli atti
amministrativi concernenti:
  a) la materia tributaria e di bilancio;
  b) l' assunzione di oneri finanziari di carattere
continuativo a carico della Regione;
  c) l' organizzazione interna del Consiglio;
  d) le elezioni e le nomine.

              
                
TITOLO II L' iniziativa degli elettori

              
            

ARTICOLO 3

L' iniziativa degli elettori si esercita mediante
la presentazione di una proposta, nella forma indicata
dall' art. 1 della presente legge, sottoscritta da
almeno tremila cittadini iscritti nelle liste elettorali
dei Comuni della Regione.

              
                

              
            

ARTICOLO 4

Gli elettori promotori dell' iniziativa, in numero
non inferiore a dieci, possono presentare una richiesta
scritta al presidente del Consiglio al fine di ottenere,
ai sensi dell' art. 20 dello Statuto, l' assistenza
dell' ufficio legislativo e degli altri uffici del Consiglio
per la formulazione della proposta.  La richiesta deve
essere accompagnata da una relazione che illustri
le finalità  della proposta.

L' ufficio di presidenza del Consiglio regionale
assicura che l' assistenza venga prestata e ne stabilisce
le opportune modalità  anche per quanto concerne
l' effettiva disponibilità  dei dati, attinenti alla
proposta, raccolti dagli uffici della Regione con i limiti
di cui all' art. 72, ultimo comma, dello Statuto.

              
                

              
            

ARTICOLO 5

Per la raccolta delle firme devono essere usati
fogli di carta uso bollo;  ciascuno di essi deve riportare
in epigrafe il testo della proposta.  Se il testo
supera le tre facciate di ogni foglio, esso è  riprodotto
in un foglio a sè  stante, che dovrà  essere unito a
quello usato per la raccolta delle firme in modo da
non poterne essere distaccato e sarà  vidimato contemporaneamente
a quello, secondo il disposto del comma
seguente.

I fogli da usare per la raccolta delle firme vanno
presentati, per la vidimazione, a cura di qualsiasi
elettore, alle segreterie comunali o ad un notaio.

Il Segretario comunale o il Notaio appone ai fogli
il timbro, la data e la propria firma e li restituisce
senza ritardo.

Per la raccolta delle firme possono essere usati
fogli stampati, secondo il disposto del primo comma
del presente articolo, a cura e spese del Consiglio
regionale su richiesta dei promotori dell' iniziativa.

In tal caso la vidimazione, nei modi di cui al comma
precedente, è  fatta da un funzionario della Regione
delegato dal presidente del Consiglio regionale.

A tal fine i promotori, in numero non inferiore
a dieci, devono presentare al presidente del Consiglio
regionale una richiesta scritta contenente il
testo della proposta e la relazione illustrativa, da riprodurre
in epigrafe sui fogli di cui al precedente
comma.  I fogli stampati e vidimati saranno forniti
dall' ufficio di presidenza del Consiglio entro un mese
dalla richiesta.

La proposta non può  essere presentata su fogli
vidimati da oltre sei mesi.

              
                

              
            

ARTICOLO 6

Gli elettori appongono la loro firma sui fogli
di cui all' articolo precedente, in calce alla proposta.

Accanto alla firma devono essere indicati per esteso
il nome e cognome, il luogo, la data di nascita e il
Comune nelle cui liste elettorali è  iscritto l' elettore.

Le firme devono essere autenticate da un Notaio
ovvero da un Cancelliere della Pretura o del tribunale
nella cui circoscrizione è  compreso il Comune dove
è  iscritto l' elettore, ovvero dal Giudice conciliatore,
dal Sindaco o dal Segretario comunale di detto Comune.

L' autenticazione deve recare l' indicazione della
data in cui avviene e può  essere collettiva, foglio
per foglio;  in questo caso deve indicare il numero
di firme contenute nel foglio.  Il pubblico ufficiale
che procede alle autenticazioni dà  atto della manifestazione
di volontà  dell' elettore analfabeta o comunque
impossibilitato ad apporre la propria firma.

Alla proposta devono essere allegati i certificati,
anche collettivi, rilasciati dai Sindaci dei Comuni di
appartenenza dei sottoscrittori, attestanti l' iscrizione
di questi ultimi nelle liste elettorali.

Tali certificati devono essere rilasciati entro 48
ore dalla relativa richiesta.

              
                

              
            

ARTICOLO 7

La proposta deve essere depositata nell' ufficio di
presidenza del Consiglio regionale da tre sottoscrittori,
i cui nomi e cognomi sono indicati in calce
al progetto.

Un funzionario dà  atto del deposito della proposta
e dei documenti prescritti mediante processo
verbale che attesta la data del deposito e contiene,
giusta la dichiarazione dei depositanti, l' indicazione
del numero delle firme raccolte, nonchè  l' eventuale
indicazione del nome, cognome e domicilio dei delegati
a partecipare alla discussione prevista dal successivo
art. 13.

L' ufficio di presidenza del Consiglio regionale
provvede alla verifica ed al computo delle firme
dei proponenti al fine di accertare la regolarità  della
proposta.

              
                

              
            

ARTICOLO 8

Le spese per l' autenticazione del minimo delle
firme sono a carico della Regione, qualora non sia
stata dichiarata l' inammissibilità  della proposta ai
sensi del successivo art. 12.

A tal fine i presentatori devono depositare, insieme
alla proposta, una richiesta scritta al Presidente
del Consiglio contenente l' indicazione delle spese sostenute,
corredate dalla relativa documentazione, nonchè 
l' indicazione del nome e cognome di uno dei
presentatori delegato a riscuotere il rimborso delle
suddette spese.

Il rimborso da parte della Regione per le prestazioni
del Notaio, del Cancelliere, del Giudice conciliatore
e del Segretario comunale è  commisurato
agli onorari stabiliti dall' art. 20, comma V, del Testo
Unico delle leggi per la elezione della Camera dei
Deputati, approvato con DPR 30 marzo 1957, numero
361, e della tabella D allegata alla legge 8 giugno
1962, n. 604.

              
                
TITOLO III L' iniziativa dei Comuni, delle Provincie, delle Comunità montane e degli Enti comprensoriali

              
            

ARTICOLO 9

L' iniziativa dei Consigli comunali, dei Consigli
provinciali, delle comunità  montane e degli Enti
comprensoriali previsti dall' art. 68 dello Statuto si
esercita mediante la presentazione di una proposta,
nella forma indicata dall' art. 1 della presente legge,
approvata con deliberazione di almeno tre Consigli
comunali, o di un Consiglio provinciale, o di una
comunità  montana o di un Ente comprensoriale.

              
                

              
            

ARTICOLO 10

La proposta, accompagnata dalla deliberazione
di approvazione, deve essere inviata con plico postale
con avviso di ricevimento o depositata nell'
ufficio di presidenza del Consiglio regionale il quale
ne dà  ricevuta.

La data di presentazione è  quella in cui la proposta
perviene all' ufficio di presidenza.  Nel caso di
proposte di tre o più  Consigli comunali, la data di
presentazione è  quella in cui perviene la proposta
dell' ultimo dei tre Consigli comunali necessari per
la validità  dell' iniziativa.

              
                

              
            

ARTICOLO 11

Al fine di ottenere l' assistenza dell' ufficio legislativo
e degli altri uffici del Consiglio regionale
ogni Presidente di Provincia, ogni Sindaco di Comune
ovvero ogni rappresentante di una comunità 
montana o di un Ente comprensoriale, può  presentare
richiesta al Presidente del Consiglio con le modalità 
indicate dall' art. 4 della presente legge.

L' assistenza viene prestata secondo quanto stabilito
dal secondo comma del suddetto articolo.

              
                
TITOLO IV Disposizioni sul procedimento e finali

              
            

ARTICOLO 12

Il Consiglio regionale può  dichiarare la inammissibilità 
di una proposta di iniziativa popolare, ai
sensi dello Statuto e della presente legge, mediante
mozione motivata approvata a maggioranza dai Consiglieri
assegnati alla Regione.

L' ufficio di presidenza porta immediatamente a
conoscenza dei Consiglieri regionali la proposta.

Ogni Consigliere può  presentare mozione di inammissibilità 
nei termini previsti dal Regolamento del
Consiglio.

La proposta si intende ammessa se il Consiglio
regionale, entro trenta giorni dalla sua presentazione,
non ne abbia dichiarata la inammissibilità .

              
                

              
            

ARTICOLO 13

La delegazione dei presentatori di cui all' art. 76,
secondo comma, dello Statuto è  composta di un numero
di delegati non inferiore a tre e non superiore
a nove.

Ai delegati verrà  data comunicazione al rispettivo
domicilio, con congruo preavviso, della data,
dell' ora e del luogo in cui si terrà  la riunione della
commissione.

              
                

              
            

ARTICOLO 14

Alle spese di cui alla presente legge si provvede
con lo stanziamento previsto al capitolo 1 del bilancio
preventivo della Regione per l' esercizio finanziario
1972 ed ai corrispondenti capitoli per gli esercizi
successivi.
 La presente legge regionale è  pubblicata sul Bollettino
Ufficiale della Regione.
 E' fatto obbligo a chiunque spetti di osservarla
e farla osservare come legge della Regione Toscana.
Firenze, li 14 luglio 1972.


Le Leggi Regionali
