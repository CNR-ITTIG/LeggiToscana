LEGGE REGIONALE   N. 17 DEL 03-07-1972
REGIONE TOSCANA
Norme per l' esercizio delle funzioni trasferite
o delegate alla Regione dal DPR 15 gennaio 1972,
n. 8, in materia di urbanistica e viabilità , acquedotti
e lavori pubblici di interesse regionale.
Fonte: BOLLETTINO UFFICIALE DELLA REGIONE TOSCANA
N. 25
del 7 luglio 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' esercizio delle funzioni trasferite o delegate dal
 DPR 15 gennaio 1972, n. 8, in materia di urbanistica
e viabilità , acquedotti e lavori pubblici di
interesse regionale, è  disciplinato, ai sensi dell' articolo
21 lettera p) dello Statuto, dalla presente legge
fino all' entrata in vigore delle leggi regionali per la
delega delle funzioni agli Enti locali di cui all' art. 64
dello Statuto e della legge urbanistica regionale.

              
                

              
            

ARTICOLO 2

Il Consiglio regionale esercita le seguenti funzioni:
  a) in materia di urbanistica:
  - approvazione dei piani territoriali di coordinamento
previsti dall' art. 5 della legge 17 agosto
1942, n. 1150 e successive modificazioni ed integrazioni;
  - determinazione dell' estensione e approvazione
del piano intercomunale previsto dall' art. 12
della predetta legge n. 1150;
  - approvazione dell' elenco dei Comuni soggetti
all' obbligo della formazione del piano regolatore
generale;
  b) in materia di viabilità , acquedotti e lavori
pubblici:
  - classificazione delle strade regionali;
  - formulazione di pareri sulla classificazione
e declassificazione delle strade statali, sui programmi
di competenza dell' ANAS, sulla tutela, disciplina e
utilizzazione delle acque pubbliche, sugli aggiornamenti
e modifiche del piano regolatore generale degli
acquedotti, sui provvedimenti di competenza degli
organi statali in ordine alla sistemazione idrogeologica
ed alla conservazione del suolo e, in genere, sugli
atti e regolamenti di competenza statale concernenti
la programmazione;
  - approvazione dei programmi regionali degli
interventi in materia di viabilità , acquedotti e
lavori pubblici.

Spetta altresì  al Consiglio l' emanazione di atti
a carattere normativo.

              
                

              
            

ARTICOLO 3

Il Presidente della Giunta regionale:
  a) esercita le funzioni di rappresentanza istituzionale
della Regione;
  b) emana gli atti di mera esecuzione delle deliberazioni
della Giunta;
  c) dirige le funzioni amministrative delegate dallo
Stato alla Regione secondo i criteri di cui all'
art. 47, lettera d) dello Statuto;
  d) esercita, per le opere di competenza della
Regione e per quelle ad essa delegate, le funzioni
già  di competenza degli organi centrali e periferici
dello Stato in ordine alle dichiarazioni di pubblica
utilità , di urgenza e indifferibilità  dei lavori, nonchè 
le funzioni di carattere amministrativo attualmente
spettanti agli organi medesimi in materia di espropriazione
per pubblica utilità  e di occupazione temporanea
e d' urgenza, comprese la determinazione
amministrativa delle indennità  e la retrocessione.

In ordine agli atti di cui alla lettera b) può 
provvedere con proprio atto alla delega ai singoli
componenti della Giunta.

              
                

              
            

ARTICOLO 4

E' istituita la commissione regionale tecnico - amministrativa
con funzioni di consulenza tecnica del
Consiglio e della Giunta in materia di urbanistica,
viabilità , acquedotti e lavori pubblici di interesse
regionale.

La Commissione è  costituita da due sezioni: sezione
urbanistica e beni ambientali e sezione lavori
pubblici.

I pareri della sezione urbanistica e beni ambientali
sostituiscono i pareri del Consiglio superiore dei
lavori pubblici, quelli degli organi centrali e periferici
del Ministero della pubblica istruzione e della
sezione urbanistica regionale presso il provveditorato
regionale alle opere pubbliche previsti dalla normativa
vigente nelle materie di competenza regionale;
  sostituiscono inoltre i pareri della commissione consiliare
di cui all' art. 3, secondo comma, della legge
regionale 25 gennaio 1972, n. 2.

La sezione lavori pubblici esercita le funzioni
demandate dall' attuale legislazione statale al Comitato
tecnico - amministrativo presso il Provveditorato
regionale alle opere pubbliche ed al Consiglio superiore
dei lavori pubblici per le opere pubbliche di
interesse regionale, ivi comprese le opere di bonifica
e di sistemazione idraulico - forestale.

La Commissione funziona normalmente per sezioni.

Il Consiglio regionale e la Giunta possono richiedere
la riunione delle due sezioni in seduta comune
quando si tratti di esprimere pareri su materie di
competenza congiunta.

              
                

              
            

ARTICOLO 5

Ciascuna sezione della Commissione regionale tecnico -
amministrativa è  così  composta:
  a) un componente della Giunta regionale dalla
stessa designato con funzioni di Presidente di sezione;
  b) tre funzionari della Regione designati dalla
Giunta;
  c) cinque esperti designati dal Consiglio regionale,
con voto limitato a tre, scelti di norma tra
gli iscritti agli albi previsti dalle disposizioni vigenti.

Un funzionario della Regione, designato dalla
Giunta, esercita le funzioni di Segretario senza diritto
di voto.

La Commissione a sezioni riunite è  presieduta
dal Presidente della sezione urbanistica e beni ambientali.

I membri di ciascuna delle due sezioni della
commissione sono nominati con decreto del Presidente
della Giunta regionale.

              
                

              
            

ARTICOLO 6

Alle sedute di ciascuna sezione, o delle sezioni
riunite, devono essere invitati i rappresentanti delle
amministrazioni interessate agli affari posti all' ordine
del giorno, con facoltà  di essere coadiuvati da tecnici
di loro fiducia.

I Presidente possono altresì  disporre la partecipazione
di esperti ai lavori della sezione o delle sezioni
riunite.

Il Presidente della sezione urbanistica e beni ambientali
può  invitare alle riunioni, avuto riguardo agli
affari posti all' ordine del giorno, i rappresentanti
delle Soprintendenze ai monumenti e alle antichità 
della Toscana, degli uffici centrali e periferici dello
Stato, nonchè  dell' Ispettorato regionale delle foreste
per le questioni concernenti l' assetto idrogeologico
e forestale.

Le sezioni deliberano con la presenza della maggioranza
dei membri assegnati.

              
                

              
            

ARTICOLO 7

I Presidenti delle sezioni della Commissione regionale
tecnico - amministrativa richiedono notizie e
documenti ed il compimento di attività  istruttorie
al dipartimento per l' assetto del territorio del quale
fa parte la sezione urbanistica presso il Provveditorato
regionale alle opere pubbliche.

Atti, notizie ed attività  istruttorie possono essere
altresì  richieste a qualsiasi altro ufficio della
Regione.

L' istruttoria per affari che riguardano beni ambientali
e culturali viene esperita congiuntamente dai
dipartimenti per l' assetto del territorio e per l' istruzione
e cultura.

L' istruttoria in materia di opere pubbliche, sulle
quali la sezione lavori pubblici è  chiamata a pronunciarsi,
viene esperita congiuntamente dal dipartimento
per l' assetto del territorio e dal dipartimento
competente per le funzioni amministrative al cui servizio
sono destinate le opere pubbliche stesse.

              
                

              
            

ARTICOLO 8

La Giunta regionale esercita le seguenti funzioni,
sentita la sezione urbanistica della Commissione regionale
tecnico - amministrativa:
  - approvazione dei piani regolatori generali;
  - autorizzazione ed approvazione delle relative
varianti ivi comprese quelle soggette a procedimento
speciale in quanto connesse agli insediamenti scolastici,
universitari ed ospedalieri;
  - approvazione dei piani territoriali paesistici;
  - attribuzioni relative ai piani di zona di cui
alla legge 18 aprile 1962, n. 167 e successive modificazioni;
  - attribuzioni relative ai piani particolareggiati
ed alle relative varianti;
  - attribuzioni relative ai regolamenti edilizi comunali
ed ai programmi di fabbricazione;
  - attribuzione relative ai piani di lottizzazione;
  - poteri di nulla osta di cui alla lettera l) dell'
art. 1 del DPR 15 gennaio 1972, n. 8.

La Giunta esercita inoltre le funzioni amministrative
trasferite o delegate con il DPR 15 gennaio
1972, n. 8, non attribuite alla competenza del Consiglio
o del Presidente della Giunta dagli articoli
precedenti.

Le funzioni amministrative trasferite con il DPR
15 gennaio 1972, n. 8 e attribuite dal precedente
comma alla competenza della Giunta possono essere
da quest' ultima delegate al Presidente o a singoli
componenti la Giunta stessa, secondo le direttive da
questa deliberate.

Spetta comunque al Presidente il coordinamento
delle funzioni delegate.

La Giunta può  altresì  delegare funzioni amministrative
di cui al comma precedente a funzionari in
servizio presso la Regione, che le esercitano secondo
direttive vincolanti.

I singoli componenti la Giunta curano il rispetto
di tali direttive.

La delega prevista dai due comma precedenti ha
effetto dal giorno di pubblicazione della deliberazione
relativa sul Bollettino Ufficiale della Regione
e può  essere in ogni momento revocata con le stesse
formalità .

La Giunta con propria deliberazione può  in ogni
tempo avocare a sè  l' esercizio di qualsiasi funzione
amministrativa delegata.

              
                

              
            

ARTICOLO 9

Fino alla data di emanazione del decreto del
Presidente della Giunta regionale di cui all' art. 5,
restano salvi i pareri emessi dagli organi indicati
all' art. 4, terzo e quarto comma, della presente legge.

Fino a diversa disciplina stabilita con legge regionale
restano ferme, in quanto applicabili, le norme
sostanziali e procedurali vigenti per le materie
oggetto della presente legge.
 La presente legge regionale è  pubblicata nel Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
Firenze, li 3 luglio 1972.


Le Leggi Regionali
