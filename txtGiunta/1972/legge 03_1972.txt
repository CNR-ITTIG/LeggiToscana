LEGGE REGIONALE   N. 3 DEL 31-01-1972
REGIONE TOSCANA
Trattamento economico di missione per i Presidenti
del Consiglio e della Giunta Regionale, per i
componenti la Giunta, per i Consiglieri regionali.
Fonte: BOLLETTINO UFFICIALE DELLA REGIONE TOSCANA
N. 5
del 4 febbraio 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Ai presidenti del consiglio regionale e della giunta,
ai componenti la giunta ed ai consiglieri regionali che
si recano fuori sede per ragioni del loro ufficio, spettano
le indennità  di missione ed il rimborso delle
spese di viaggio.
  La missione deve essere autorizzata rispettivamente
dal presidente del consiglio per i consiglieri e
dal presidente della giunta per i componenti la
giunta.
  Il giorno e l' ora di inizio e fine della missione
devono risultare da dichiarazione scritta dell' interessato.

              
                

              
            

ARTICOLO 2

L' indennità  di missione è  stabilita, nella misura di
L. 15.000 per ogni giorno o per una parte della giornata
superiore alle dodici ore;  di L. 12.000 per una
parte della giornata superiore alle 8 ore e inferiore
alle dodici ore;  di L. 9.500 per una parte della
giornata superiore alle quattro ore ed inferiore alle
otto ore;  di L. 5.000 per una parte della giornata
inferiore alle quattro ore.

              
                

              
            

ARTICOLO 3

Il rimborso delle spese per i viaggi in ferrovia,
in aereo, sui piroscafi o su altri servizi di linea viene
corrisposto nel limite del costo del biglietto di prima
classe e degli eventuali supplementi, nonchè  per l' uso
di un posto letto in compartimento singolo.
  Per i viaggi effettuati con automezzo proprio è 
corrisposto un rimborso spese di L. 45 a chilometro.

              
                

              
            

ARTICOLO 4

La corresponsione dell' indennità  di missione e
del rimborso delle spese di viaggio, di cui alla presente
legge decorre dal 1 gennaio 1972.

              
                

              
            

ARTICOLO 5

Gli oneri finanziari derivanti dalla presente legge
fanno carico per il presidente del consiglio e per i
consiglieri regionali al capitolo 1 e per il presidente
della giunta e per i componenti la giunta al capitolo
3 del bilancio della Regione per l' esercizio finanziario
1972.
 La presente legge è  pubblicata nel Bollettino Ufficiale
della Regione. E' fatto obbligo a chiunque di
osservarla e di farla osservare come legge della Regione
Toscana.


Le Leggi Regionali
