LEGGE REGIONALE   N. 11 DEL 05-06-1972
REGIONE TOSCANA
Norme per l' esercizio delle funzioni trasferite o
delegate alla Regione con DPR 14- 1- 1972, n. 4 in
materia di assistenza sanitaria e ospedaliera e con
DPR 15- 1- 1972, n. 9 in materia di beneficenza pubblica.
Fonte: BOLLETTINO UFFICIALE DELLA REGIONE TOSCANA
N. 22
del 16 giugno 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' esercizio delle funzioni trasferite o delegate con
 DPR 14- 1- 1972, n. 4 in materia di assistenza sanitaria
e ospedaliera e con il DPR 15- 1- 1972, n. 9
in materia di beneficenza pubblica è  temporaneamente
disciplinato, ai sensi dell' art. 21, lettera p) dello Statuto,
dalla presente legge.

Le disposizioni della presente legge restano in vigore
fino all' emanazione, nella materia sopra indicata,
della legge per la delega delle funzioni agli Enti locali
di cui all' art. 64 dello Statuto e, in mancanza, fin
quando la Regione non abbia provveduto, con propria
legge, a dettare una nuova disciplina organica delle
funzioni amministrative nella materia di cui ai DPR
14- 1- 1972, n. 4 e DPR 15- 1- 1972, n. 9.

              
                

              
            

ARTICOLO 2

Il Consiglio regionale esercita le seguenti funzioni:
  a) approva gli orientamenti e gli atti in materia
di programmazione sanitaria e assistenziale: approva
l' istituzione di Consorzi fra Enti locali, l' istituzione,
la modifica e la soppressione delle condotte medico - chirurgiche,
ostetriche, veterinarie e degli altri servizi
comunali e provinciali di assistenza sanitaria, la istituzione
delle farmacie e dei dispensari farmaceutici;
  b) approva i contributi per le strutture e le attrezzature
sanitarie ed assistenziali della Regione;
  c) approva i criteri generali in materia di:
  - tutela sanitaria nei luoghi di lavoro;
  - assistenza e tutela della maternità  ed infanzia;
  - assistenza psichiatrica e igiene mentale;
  - profilassi ed assistenza sanitaria nelle scuole
ed istituti a carattere educativo ed assistenziale;
  d) nomina i presidenti e i membri di competenza
della Regione negli organi amministrativi delle
istituzioni pubbliche di assistenza e beneficenza e degli
enti comunali di assistenza, nonchè  delle istituzioni
sanitarie.

Spetta altresì  al Consiglio l' emanazione di atti di
carattere normativo.

              
                

              
            

ARTICOLO 3

Il Presidente della Giunta regionale:
  a) esercita le funzioni di rappresentanza istituzionale
della Regione;
  b) emana gli atti di mera esecuzione delle deliberazioni
della Giunta;
  c) dirige le funzioni amministrative delegate dallo
Stato alla Regione col DPR 14- 1- 1972, n. 4 di cui
all' art. 1, essendone responsabile verso la Giunta ed
il Consiglio ed uniformandosi alle istruzioni del Governo
della Repubblica.

In ordine agli atti di cui alla lettera b) può  provvedere
con proprio atto alla delega ai singoli componenti
la Giunta.

              
                

              
            

ARTICOLO 4

La Giunta esercita tutte le funzioni amministrative
trasferite o delegate con il DPR 14- 1- 1972,
n. 4 e con il DPR 15- 1- 1972, n. 9 non attribuite
alla competenza del Consiglio o del Presidente della
Giunta dagli articoli precedenti.

Le funzioni amministrative trasferite con il DPR
14- 1- 1972, n. 4 e con il DPR 15- 1- 1972, n. 9 e attribuite
dal precedente comma alla competenza della
Giunta possono essere da quest' ultima delegate al Presidente
o ai singoli componenti la Giunta stessa, secondo
le direttive da questa deliberate.

Spetta comunque al Presidente il coordinamento
delle funzioni delegate.

La Giunta può  altresì  delegare funzioni amministrative
di cui al comma precedente a funzionari in
servizio presso la Regione e agli Ufficiali sanitari dei
Comuni e dei Consorzi comunali, che le esercitano secondo
direttive vincolanti.  I singoli componenti la
Giunta curano il rispetto di tali direttive.

La delega prevista dai due comma precedenti ha
effetto dal giorno di pubblicazione della deliberazione
relativa sul Bollettino Ufficiale della Regione e può 
essere in ogni momento revocata con le stesse formalità .

La Giunta con propria deliberazione può  in ogni
tempo avocare a sè  l' esercizio di qualsiasi funzione
amministrativa delegata.

              
                

              
            

ARTICOLO 5

Il controllo sugli atti degli enti comunali di assistenza
e delle istituzioni pubbliche di assistenza e beneficenza
è  esercitato dalle sezioni decentrate del Comitato
regionale nel cui ambito territoriale gli enti
hanno la loro sede.

Le sezioni decentrate del Comitato regionale esercitano
il controllo di merito sugli atti indicati nell'
art. 36 della legge 17- 7- 1890, n. 6972 e successive
modificazioni e il controllo di legittimità  su tutti gli
altri atti.

Le sezioni decentrate esercitano altresì  i poteri
di controllo sostitutivo.

              
                

              
            

ARTICOLO 6

Fino a diversa disciplina stabilita con legge regionale
sono fatte salve, in quanto applicabili, le norme
sostanziali e procedurali vigenti nelle materie oggetto
della presente legge.
 La presente legge regionale è  pubblicata sul Bollettino
Ufficiale della Regione.
 E' fatto obbligo a chiunque spetti di osservarla e
di farla osservare come legge della Regione Toscana.
 Firenze, li 5 giugno 1972.


Le Leggi Regionali
