LEGGE REGIONALE   N. 22 DEL 20-07-1972
REGIONE TOSCANA
Indennità e rimborso spese, trattamento economico
e delle missioni al Presidente e ai membri
del Comitato Regionale di Controllo e delle sue
Sezioni decentrate.
Fonte: BOLLETTINO UFFICIALE DELLA REGIONE TOSCANA
N. 28
del 28 luglio 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' indennità  ed il rimborso delle spese, nonchè  il
trattamento economico di missione per il Presidente
e per i componenti del Comitato regionale di controllo
e delle sue sezioni decentrate sono disciplinate
dalla presente legge.

              
                

              
            

ARTICOLO 2

Ai componenti effettivi e supplenti del Comitato
regionale e delle sue sezioni decentrate è  attribuita
un' indennità  per ogni giornata di seduta nella misura
di:
  - L. 20.000 al Presidente;
  - L. 15.000 ai componenti eletti dal Consiglio regionale;
  - L. 10.000 agli altri componenti.

Le indennità  indicate nel precedente comma si
intendono al lordo delle ritenute fiscali e la loro corresponsione
decorre dalla prima seduta alla quale ciascun
componente del comitato o delle sezioni ha
partecipato.

Alla liquidazione delle indennità  provvede mensilmente
la Giunta regionale sulla base di un prospetto
riepilogativo delle presenze sottoscritto dal
Segretario del Comitato regionale di controllo o della
sezione decentrata.

              
                

              
            

ARTICOLO 3

A tutti i componenti, effettivi e supplenti, che
risiedono in un Comune diverso da quello sede del
Comitato o delle sezioni spetta il rimborso delle spese
di viaggio quando si rechino alla seduta del Comitato
o delle sezioni.

Il rimborso delle spese è  corrisposto nella misura
di L. 36 a chilometro, calcolando la distanza ferroviaria
dal Comune di residenza a quello sede del Comitato
o delle sezioni.

La corresponsione del rimborso delle spese decorre
dalla prima seduta alla quale ciascun componente
ha partecipato.

              
                

              
            

ARTICOLO 4

Ai componenti, effettivi e supplenti del Comitato
e delle sezioni che per ragioni del loro ufficio
si recano fuori della sede presso la quale sono nominati,
compete il trattamento di missione secondo le
norme della legge regionale n. 3 del 31 gennaio 1972.

La missione deve essere autorizzata rispettivamente
dal presidente del comitato o della sezione.

La corresponsione dell' indennità  di missione decorre
dal 1º gennaio 1972.

              
                

              
            

ARTICOLO 5

La Giunta regionale provvederà  al conguaglio fra
le somme dovute al presidente ed ai componenti del
Comitato regionale di controllo e delle sezioni decentrate
a norma della presente legge e quelle anticipate
a qualsiasi titolo per il periodo anteriore all' entrata
in vigore della presente legge.

              
                

              
            

ARTICOLO 6

Alla spesa di cui alla presente legge si provvede
con lo stanziamento all' uopo previsto al capitolo 30
del Bilancio della Regione per l' esercizio finanziario
1972 ed ai corrispondenti capitoli per gli esercizi
successivi.

La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.

Firenze, 20 luglio 1972.


Le Leggi Regionali
