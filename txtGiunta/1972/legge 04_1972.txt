LEGGE REGIONALE   N. 4 DEL 04-02-1972
REGIONE TOSCANA
Indennità e rimborso delle spese ai Consiglieri
Regionali.
Fonte: BOLLETTINO UFFICIALE DELLA REGIONE TOSCANA
N. 6
del 11 febbraio 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' indennità  e il rimborso delle spese spettanti
ai Consiglieri Regionali, a norma dell' art. 11 dello
Statuto, sono regolati dalla presente legge.

              
                

              
            

ARTICOLO 2

L' indennità , in relazione alle funzioni e alle attività 
svolte nel Consiglio e nella Giunta, è  stabilita,
mensilmente e per dodici mensilità , nella misura di:
  a) L. 650.000 al Presidente della Giunta e
al Presidente del Consiglio;
  b) L. 550.000 ai componenti la Giunta ed ai
Vice - Presidenti del Consiglio;
  c) L. 500.000 ai Segretari del Consiglio e ai
Presidenti delle Commissioni consiliari permanenti;
  d) L. 450.000 ai Vice - Presidenti delle Commissioni
consiliari permanenti;
  e) L. 400.000 ai Consiglieri regionali.
  Le indennità  sopraelencate non sono tra loro cumulabili
e si intendono al lordo delle ritenute fiscali.

              
                

              
            

ARTICOLO 3

E' stabilita una trattenuta di L. 5.000 sulla indennità 
mensile, per ogni giornata di assenza dalle sedute
del Consiglio o delle Commissioni permanenti.
  Non sono considerate, ai fini della trattenuta di
cui al comma precedente, le assenze per malattie o
per missioni autorizzate dagli organi della Regione.

              
                

              
            

ARTICOLO 4

L' indennità  di cui all' art. 2 della presente legge
non può  cumularsi con assegni o indennità , medaglie
o gettoni di presenza comunque derivanti da
incarichi di carattere amministrativo, conferiti dallo
Stato, da Enti pubblici, da banche di diritto pubblico,
da Enti privati concessionari di pubblici servizi, da
Enti privati con azionariato statale e da Enti privati
aventi rapporti di affari con lo Stato, le Regioni, le
Province e i Comuni.
  Ogni Consigliere è  tenuto a dichiarare ogni sei
mesi le somme eventualmente percepite per i titoli
di cui al comma precedente.  L' ufficio di presidenza
del Consiglio provvede alle conseguenti ritenute sulla
indennità .
  Ai Consiglieri regionali che siano dipendenti dello
Stato o di Enti pubblici si applicano le norme della
legge 12- 12- 1966, n. 1078.

              
                

              
            

ARTICOLO 5

Il rimborso delle spese previsto dall' art. 1 della
presente legge è  stabilito, per tutti i Consiglieri regionali,
nella misura di L. 5.000 a giornata di presenza
alle sedute del Consiglio, delle Commissioni, di
cui fanno parte e della conferenza di cui all' art. 14
dello Statuto.
  Ai Consiglieri residenti nel Comune capoluogo
della Regione o in altri Comuni distanti fino a 15
chilometri dal capoluogo viene inoltre corrisposto un
rimborso fisso mensile di L. 10.000;  il rimborso è 
di L. 30.000 se il Comune di residenza dista da più 
di 15 a 25 chilometri;  di L. 45.000 se il Comune
di residenza dista da più  di 25 a 40 chilometri;  di
L. 60.000 se il Comune di residenza dista da più 
di 40 a 60 chilometri;  di L. 90.000 se il Comune
di residenza dista da più  di 60 a 80 chilometri;  di
L. 110.000 se il Comune di residenza dista da più 
di 80 a 100 chilometri;  di L. 130.000 se il Comune
di residenza dista da più  di 100 a 120 chilometri;  di
L. 150.000 se il Comune di residenza dista più  di 120
chilometri.
  Le distanze di cui al comma precedente sono
determinate dall' ufficio di presidenza del Consiglio
sulla base del percorso ferroviario.
  Il rimborso fisso mensile è  aumentato di lire
125.000 per il Presidente della Giunta e per il Presidente
del Consiglio;  di L. 100.000 per i componenti
la Giunta;  di L. 50.000 per i componenti l' ufficio di
presidenza e di L. 25.000 per i Presidenti e Vicepresidenti
delle Commissioni.
  Il rimborso fisso mensile è  corrisposto per tutti i
mesi dell' anno e si intende al lordo delle ritenute
fiscali.  I rimborsi di cui al quarto comma del presente
articolo non sono tra loro cumulabili.

              
                

              
            

ARTICOLO 6

La corresponsione dell' indennità  e del rimborso
delle spese decorre, per i Consiglieri, dalla data della
proclamazione ai sensi dell' art. 6 dello Statuto;  per i
Presidenti della Giunta e del Consiglio, per i componenti
la Giunta e l' ufficio di presidenza del Consiglio,
per i Presidenti e Vice - presidenti delle Commissioni,
dalla data delle rispettive elezioni.

              
                

              
            

ARTICOLO 7

L' ufficio di presidenza del Consiglio provvederà 
al conguaglio fra le somme dovute ai Consiglieri a
titolo di indennità  e di rimborso spese, ai sensi della
presente legge e quelle a qualsiasi titolo corrisposte
dallo stesso ufficio di presidenza o dalla Giunta per
il periodo precedente l' entrata in vigore della presente
legge, eccettuate le indennità  di missione.

              
                

              
            

ARTICOLO 8

La spesa complessiva per l' attuazione della presente
legge, prevista in L. 718 milioni, compresi gli
oneri derivanti dall' applicazione del precedente articolo
7, fa carico al capitolo 1 del bilancio della Regione
per l' esercizio finanziario 1972.
  Nei bilanci per gli esercizi successivi saranno istituiti
i relativi capitoli di spesa.
 La presente legge è  pubblicata nel Bollettino Ufficiale
della Regione.
 E' fatto obbligo a chiunque di osservarla e di farla
osservare come legge della Regione Toscana.
Firenze, li 4 febbraio 1972.


Le Leggi Regionali
