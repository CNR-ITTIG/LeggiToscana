LEGGE REGIONALE   N. 9 DEL 31-05-1972
REGIONE TOSCANA
Norme per l' esercizio delle funzioni trasferite
alla Regione con DPR 14- 1- 1972, n. 2 in materia
di acque minerali e termali, cave e torbiere e artigianato.
Fonte: BOLLETTINO UFFICIALE DELLA REGIONE TOSCANA
N. 21
del 9 giugno 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' esercizio delle funzioni trasferite con DPR
14- 1- 1972 n. 2, in materia di acque minerali e termali,
cave e torbiere e artigianato è  temporaneamente
disciplinato, ai sensi dell' art. 21, lettera p)
dello Statuto, dalla presente legge.
  Le disposizioni della presente legge restano in
vigore fino all' emanazione, nella materia sopraindicata,
della legge per la delega delle funzioni agli
enti locali di cui all' art. 64 dello Statuto e, in mancanza,
fin quando la Regione non abbia provveduto,
con propria legge, a dettare una nuova disciplina
organica delle funzioni amministrative nella materia
di cui al DPR 14- 1- 1972, n. 2.

              
                

              
            

ARTICOLO 2

Il Consiglio regionale esercita le seguenti funzioni:
  a) In materia di acque minerali e termali:
  - delibera le concessioni per la utilizzazione
delle sorgenti;
  - autorizza l' apertura e la messa in esercizio
di stabilimenti di produzione di acque minerali;
  - autorizza l' apertura e la messa in esercizio
di stabilimenti termali ed idroterapici.
  b) In materia di cave e torbiere:
  - delibera le concessioni per la utilizzazione
delle cave e torbiere sottratte alla disponibilità  del
proprietario del fondo;
  - provvede alla costituzione di consorzi obbligatori
per la coltivazione di cave e torbiere.
  c) In materia di artigianato:
  - approva la erogazione di contributi, premi
e sussidi in favore di enti ed organismi per la
assistenza tecnica ed economica dell' artigianato;
  - nomina i membri degli organi di rappresentanza
e di tutela degli interessi dell' artigianato
di cui al DPR 14- 1- 1972 n. 2.
  Spetta altresì  al Consiglio l' emanazione di atti
di carattere normativo.

              
                

              
            

ARTICOLO 3

Il Presidente della Giunta regionale:
  a) esercita le funzioni di rappresentanza istituzionale
della Regione;
  b) emana gli atti di mera esecuzione delle deliberazioni
della Giunta.
  In ordine agli atti di cui alla lettera b) può  provvedere
con proprio atto alla delega ai singoli componenti
la Giunta.

              
                

              
            

ARTICOLO 4

La Giunta esercita tutte le funzioni amministrative
trasferite con il DPR 14- 1- 1972 n. 2, non
attribuite alla competenza del Consiglio o del Presidente
della Giunta agli articoli precedenti.
  Le funzioni amministrative trasferite con il DPR
14- 1- 1972 n. 2, e attribuite dal precedente comma
alla competenza della Giunta possono essere da quest'
ultima delegate al Presidente o a singoli componenti
la Giunta stessa, secondo le direttive da questa
deliberate.  Spetta comunque al Presidente il coordinamento
delle funzioni delegate.
  La Giunta può  altresì  delegare funzioni amministrative
a funzionari in servizio presso la Regione,
che le esercitano secondo direttive vincolanti.  I singoli
componenti la Giunta curano il rispetto di tali
direttive.
  La delega prevista dai due comma precedenti ha
effetto dal giorno di pubblicazione della deliberazione
relativa sul Bollettino Ufficiale della Regione e può 
essere in ogni momento revocata con le stesse formalità .
  La Giunta con propria deliberazione può  in ogni
tempo avocare a se l' esercizio di qualsiasi funzione
amministrativa delegata.

              
                

              
            

ARTICOLO 5

Fino a diversa disciplina stabilita con legge regionale
sono fatte salve, in quanto applicabili, le
norme sostanziali e procedurali vigenti nelle materie
oggetto della presente legge.
 La presente legge regionale è  pubblicata sul
Bollettino Ufficiale della Regione.
 E' fatto obbligo a chiunque spetti di osservarla
e farla osservare come legge della Regione Toscana.

