LEGGE REGIONALE   N. 10 DEL 05-06-1972
REGIONE TOSCANA
Norme per l' esercizio delle funzioni trasferite
o delegate alla Regione con DPR 15- 1- 1972, n. 11
in materia di agricoltura e foreste, caccia e pesca
nelle acque interne.
Fonte: BOLLETTINO UFFICIALE DELLA REGIONE TOSCANA
N. 22
del 16 giugno 1972
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L' esercizio delle funzioni trasferite o delegate con
 DPR 15- 1- 1972, n. 11 in materia di agricoltura e
foreste, caccia e pesca nelle acque interne è  temporaneamente
disciplinato, ai sensi dell' articolo 21, lettera
p) dello Statuto della presente legge.

Le disposizioni della presente legge restano in vigore
fino all' emanazione, nella materia sopraindicata,
della legge per la delega delle funzioni agli Enti locali
di cui all' art. 64 dello Statuto e, in mancanza, fin
quando la Regione non abbia provveduto, con propria
legge, a dettare una nuova disciplina organica
delle funzioni amministrative nella materia di cui al
 DPR 15- 1- 1972, n. 11.

              
                

              
            

ARTICOLO 2

Il Consiglio Regionale esercita le seguenti funzioni:
  - provvede alla classificazione e declassificazione
dei comprensori di bonifica integrale e montana di seconda
categoria, dei bacini montani e delle zone depresse;
  - approva i piani generali di bonifica, i piani
comprensoriali e zonali, i piani concernenti opere pubbliche
e di miglioramento fondiario, i programmi di incentivazione
e di investimento, compresi quelli straordinari
per le zone depresse, di intervento ed assistenza
tecnica ed i relativi finanziamenti;
  - determina i criteri per la ripartizione delle
disponibilità  finanziarie di competenza regionale dei
fondi nazionali di rotazione di cui alle leggi 27 ottobre
1951, n. 1208, 26 maggio 1965, n. 590 e 17 ottobre
1966, n. 910, artt. 12, 13 e 32;
  - delibera circa la proposta di ripartizione della
quota regionale tra gli istituti di credito autorizzati, ai
sensi dell' art. 6 del DPR 15 gennaio 1972, n. 11;
  - delibera le proposte e i pareri in ordine agli
adempimenti previsti dal Fondo di solidarietà  nazionale
per le calamità  naturali e le avversità  atmosferiche;
  - approva i programmi regionali d' intervento da
proporre al Ministero dell' Agricoltura e delle Foreste
in applicazione dei regolamenti della CEE relativi
alle strutture agricole;
  - approva le modalità  del governo e dell' utilizzazione
dei boschi e del pascolo nei boschi e terreni
pascolativi;
  - le prescrizioni rilevanti al fine di prevenire
la denudazione e l' instabilità  del suolo ed il turbamento
del regime delle acque;  le prescrizioni in materia
di polizia forestale;
  - detta le prescrizioni di massima per la difesa
contro le malattie ed i parassiti delle piante coltivate
e dei prodotti agricoli;
  - prescrive le modalità  per il rilascio dei certificati
di abilitazione all' esercizio venatorio;
  - approva i regolamenti tipo per la caccia controllata;
  - nomina i revisori dei conti;
  - emana le direttive di gestione delle zone di
ripopolamento e cattura;
  - costituisce oasi di protezione e rifugio per la
fauna stanziale e migratoria.

Spetta altresì  al Consiglio l' emanazione di atti
di carattere normativo.

              
                

              
            

ARTICOLO 3

Il Presidente della Giunta regionale:
  a) esercita le funzioni di rappresentanza istituzionale
della Regione;
  b) emana gli atti di mera esecuzione delle deliberazioni
della Giunta;
  c) dirige le funzioni amministrative delegate dallo
Stato alla Regione con DPR di cui all' art. 1, essendone
responsabile verso la Giunta ed il Consiglio
e uniformandosi alle istruzioni del Governo della Repubblica.

In ordine agli atti di cui alla lettera b) può  provvedere
con proprio atto alla delega ai singoli componenti
la giunta.

              
                

              
            

ARTICOLO 4

La Giunta esercita tutte le funzioni amministrative
trasferite o delegate con il DPR 15- 1- 1972,
n. 11 non attribuite alla competenza del Consiglio o
del Presidente della Giunta dagli articoli precedenti.

Le funzioni amministrative trasferite con il DPR
15- 1- 1972, n. 11 e attribuite dal precedente comma
alla competenza della Giunta possono essere da quest'
ultima delegate al Presidente o a singoli componenti
la Giunta stessa, secondo le direttive da questa deliberate.

Spetta comunque al Presidente il coordinamento
delle funzioni delegate.

La Giunta può  altresì  delegare funzioni amministrative
di cui al comma precedente a funzionari in servizio
presso la Regione, che le esercitano secondo direttive
vincolanti.  I singoli componenti la Giunta curano
il rispetto di tali direttive.

La delega prevista dai due comma precedenti ha
effetto dal giorno di pubblicazione della deliberazione
relativa sul Bollettino Ufficiale della Regione e può 
essere in ogni momento revocata con le stesse formalità .

La Giunta con propria deliberazione può  in ogni
tempo avocare a se l' esercizio di qualsiasi funzione
amministrativa delegata.

              
                

              
            

ARTICOLO 5

Fino a diversa disciplina stabilita con legge regionale
sono fatte salve, in quanto applicabili le norme
sostanziali e procedurali vigenti nelle materie oggetto
della presente legge.
 La presente legge regionale è  pubblicata sul Bollettino
Ufficiale della Regione.
 E' fatto obbligo a chiunque spetti di osservarla e
farla osservare come legge della Regione Toscana.
 Firenze, li 5 giugno 1972.

