LEGGE REGIONALE   N. 32 DEL 21-12-1972
REGIONE TOSCANA
Finanziamento delle attività dei gruppi consiliari.

Fonte: BOLLETTINO UFFICIALE DELLA REGIONE TOSCANA N. 49 del 23 dicembre 1972


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

In attuazione dell' art. 12 dello Statuto, a ciascun
gruppo consiliare organizzato secondo le prescrizioni
del regolamento interno del Consiglio regionale, è 
assegnato un contributo fisso di L. 350.000 mensili
ed un contributo variabile, in relazione alla consistenza
numerica, nella misura di L. 90.000 mensili
per ogni consigliere.

              
                

              
            

ARTICOLO 2

I contributi indicati nell' articolo precedente sono
erogati dall' ufficio di presidenza del Consiglio, a rate
trimestrali anticipate.  Il computo dei trimestri segue
dall' inizio dell' anno finanziario.

Se nel corso dell' anno finanziario, a seguito di
nuove elezioni o per qualsiasi altra causa, un gruppo
viene a cessare o viene a costituirsi un nuovo gruppo
o varia la consistenza numerica dei gruppi esistenti,
le conseguenti variazioni nell' assegnazione dei contributi
decorrono dal trimestre immediatamente successivo
a quello in cui la cessazione, la nuova costituzione
o la variazione numerica del gruppo è  intervenuta.

              
                

              
            

ARTICOLO 3

I contributi indicati nel precedente art. 1 sono
corrisposti a decorrere dal 1º luglio 1970.

L' Ufficio di presidenza del Consiglio provvederà 
al conguaglio tra le somme dovute ai gruppi ai sensi
dell' art. 1 o quelle comunque corrisposte prima dell'
entrata in vigore della presente legge.

              
                

              
            

ARTICOLO 4

Alla spesa derivante dall' applicazione della presente
legge, calcolata in L. 43.800.000 per i contributi
del secondo semestre 1970, di L. 87.600.000 per i
contributi dell' anno 1971 e di L. 87.600.000 per i
contributi dell' anno 1972, per un totale di lire
219.000.000, si fa fronte mediante prelevamento
di L. 98.000.000 dal capitolo 1 e di L. 121.000.000
dal capitolo 54/ 1 e con la corrispondente istituzione
di un apposito capitolo nel bilancio regionale per lo
esercizio in corso.

La spesa relativa agli esercizi successivi farà 
carico al capitolo di bilancio corrispondente a quello
istituito con la presente legge.


Firenze, li 21 dicembre 1972.


La presente legge è  stata vistata dal Commissario
di Governo in data 16 dicembre 1972.

