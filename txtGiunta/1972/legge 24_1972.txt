LEGGE REGIONALE   N. 24 DEL 02-08-1972
REGIONE TOSCANA

Norme per gli interventi straordinari nelle aree depresse del territorio toscano, in attuazione della legge 20 ottobre 1971, n. 912.

Fonte: BOLLETTINO UFFICIALE DELLA REGIONE TOSCANA N. 29 del 2 agosto 1972


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

(finalità  della legge)

La presente legge disciplina gli interventi della
Regione nelle zone depresse del territorio regionale,
determinate dal seguente art. 2, nelle quali realizzare
le opere straordinarie di pubblico interesse di cui all'
art. 3 della legge 22 luglio 1966, n. 614, ai sensi
e per gli effetti della legge 20 ottobre 1971, n. 912.

              
                

              
            

ARTICOLO 2

(determinazione delle zone depresse)

Agli effetti della presente legge, sono zone depresse
del territorio regionale, diverse dai territori
di cui all'art. 1 del TU delle leggi sugli interventi
nel Mezzogiorno approvato con DPR 30- 6- 1967,
n. 1523, quelle già  dichiarate tali dallo Stato in applicazione
degli artt. 1 e 9 della legge 22 luglio 1966,
n. 614.

              
                

              
            

ARTICOLO 3

(programma degli investimenti)

Il fondo di L. 2.700.000.000 assegnato alla Regione
Toscana con la deliberazione del CIPE del
7 marzo 1972, in attuazione dell'art. 2 della legge
20 ottobre 1971, n. 912, ed agli effetti di cui all'
art. 1 della presente legge, è  ripartito secondo il
seguente programma di investimenti:
  A) Sistemazione dei bacini
montani, bonifica, irrigazione e
trasformazione agraria  L. 1.700.000.000
  B) Viabilità  ordinaria non
statale, acquedotti e fognature  L. 1.000.000.000
  Totale  L. 2.700.000.000

              
                

              
            

ARTICOLO 4

(programma degli interventi)

Nell'ambito del riparto di cui all'articolo precedente,
il Consiglio regionale, su proposta della Giunta
e tenuto conto delle indicazioni degli Enti locali, approva
i programmi degli interventi per le opere straordinarie
di pubblico interesse di cui alla lett. B)
dell'art. 3 della presente legge.

Nelle sistemazioni dei bacini montani sono da ritenersi
prioritarie le esigenze di occupazione degli
operai forestali.

              
                

              
            

ARTICOLO 5

(esecuzione delle opere)

L'esecuzione delle opere di cui trattasi è  normalmente
affidata alle Province, ai Comuni o agli altri
Enti locali della Regione, che vi provvedono nei modi
di legge.

              
                

              
            

ARTICOLO 6

(approvazione dei progetti esecutivi)

I progetti esecutivi degli interventi di cui alla presente
legge, e le eventuali varianti in corso d'opera
degli stessi, sono deliberati dagli enti affidatari.

L'attribuzione di cui al primo comma è  di competenza
della Giunta regionale nei casi eventuali di
gestione diretta da parte della Regione dell'esecuzione
delle opere stesse.

In tali casi la Regione può  avvalersi di enti pubblici
previo accordo con i medesimi.

              
                

              
            

ARTICOLO 7

(collaudo)

Sono in ogni caso di competenza della Giunta regionale
la nomina dei collaudatori e l'approvazione
degli atti di collaudo.

              
                

              
            

ARTICOLO 8

(erogazione del finanziamento)

All'erogazione del finanziamento delle opere agli
enti affidatari ai sensi degli articoli precedenti, la
Giunta provvede nella seguente misura:
  - 30%, previa produzione da parte degli enti
interessati dell'atto formale di consegna dei lavori,
oppure di dichiarazione di inizio dei lavori nel caso di
conduzione in economia degli stessi;
  - 30%, previa dimostrazione dell'avvenuta spesa
da parte degli enti di almeno 2/ 3 della precedente
erogazione;
  - 30% del rimanente finanziamento, previa dimostrazione
dell'avvenuta spesa di almeno 2/ 3 della
seconda erogazione;
  - il rimanente decimo di garanzia, a collaudo
avvenuto.

Per quanto non previsto nella presente legge si
applicano, in quanto compatibili, le norme per l'esecuzione
delle opere pubbliche approvate con RD
8 febbraio 1923, n. 422 e successive modificazioni.

              
                

              
            

ARTICOLO 9

(copertura della spesa)

Alla spesa di cui alla presente legge si fa fronte
con la somma iscritta al capitolo 63/ 1 del Bilancio
del corrente esercizio, dove è  prevista la occorrente
necessità .

La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.

La presente legge dichiarata urgente per gli effetti
e con le modalità  di cui al 2º comma dell'art. 127
della Costituzione e dell'art. 28 dello Statuto, entra
in vigore il giorno stesso della sua pubblicazione.


Firenze, 2 agosto 1972.

