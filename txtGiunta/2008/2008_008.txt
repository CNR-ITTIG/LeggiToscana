LEGGE REGIONALE 20 febbraio 2008, n. 8
Interpretazione autentica dell'articolo 7, comma 9
della legge regionale 17 marzo 2000, n. 26 (Riordino
della legislazione regionale in materia di organizzazione
e personale).
Il Consiglio Regionale ha approvato

Il Presidente della Giunta promulga

la seguente legge:
Art. 1
Interpretazione autentica dell'articolo 7,
comma 9 della l.r. 26/2000
1. La disposizione di cui all'articolo 7, comma 9 della
legge regionale 17 marzo 2000, n. 26 (Riordino della
legislazione regionale in materia di organizzazione e
personale), sostituito dall'articolo 4 della legge regionale
11 luglio 2000, n. 61 (Personale delle strutture speciali di
supporto agli organi di direzione politica e personale dei
gruppi consiliari: modificazioni alla legge regionale 17
marzo 2000, n. 26), si intende nel senso che l'indennità
ivi prevista costituisce un emolumento fisso e continuativo,
corrisposto a tutti i dipendenti contemplati dalla
norma, che assorbe ogni altra competenza accessoria e
indennità previste dal contratto collettivo nazionale di
lavoro.
La presente legge è pubblicata sul Bollettino Ufficiale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
Il Vicepresidente
GELLI
Firenze, 20 febbraio 2008
La presente legge è stata approvata dal Consiglio Regionale
nella seduta del 12.02.2008.
