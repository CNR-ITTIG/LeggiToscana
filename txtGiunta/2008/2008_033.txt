LEGGE REGIONALE 3 giugno 2008, n. 33 

Modifiche alla legge regionale 27 luglio 2004, n. 
38 (Norme per la disciplina della ricerca, della coltivazione 
e dell'utilizzazione delle acque minerali, di 
sorgente e termali). 

Il Consiglio regionale ha approvato 

Il Presidente della Giunta promulga 

la seguente legge: 



Art. 1 
Modifiche all'articolo 3 della legge regionale 27 luglio 
2004, n. 38 (Norme per la disciplina della ricerca, 
della coltivazione e dell'utilizzazione delle 
acque minerali, di sorgente e termali) 


1. Dopo il comma 2 dell'articolo 3 della legge regionale 
27 luglio 2004, n. 38 (Norme per la disciplina della 
ricerca, della coltivazione e dell'utilizzazione delle acque 
minerali, di sorgente e termali) è aggiunto il seguente: 
"2 bis. Fatto salvo quanto disposto dal comma 1, ai 
fini della presente legge si intendono per: 

a) acquifero: corpo roccioso, costituito da una o più 
litologie, con caratteristiche tali da consentire l'assorbimento, 
l'immagazzinamento, il defl usso e la restituzione 

o l'estrazione della risorsa idrica sotterranea in quantità 
apprezzabili; 
b) giacimento: è un acquifero che contiene una risorsa 
idrica con caratteristiche peculiari e corrispondenti 
alle definizioni di cui al comma 1 e in situazioni geomorfologiche 
e di assetto geologico tali da permetterne la 
coltivazione in condizioni economiche vantaggiose; 

c) bacino di ricarica: area in cui avviene l'assorbimento 
e quindi la ricarica diretta o indiretta di un 
acquifero da parte di acque meteoriche o superficiali. 
Quando interessa più bacini imbriferi si parla di bacino 
idrogeologico; 

d) coltivazione di un giacimento: tutte le operazioni 
atte alla captazione delle risorse idriche sotterranee di cui 
al comma 1 e al 
loro corretto sfruttamento.". 

Art. 2 
Modifiche all'articolo 6 della l.r. 38/2004 


1. La lettera b) del comma 1 dell'articolo 6 della l.r. 
38/2004 è sostituita dalla seguente: 
"b) a fornire la necessaria assistenza tecnica ai comuni 
per l'esercizio delle funzioni ad essi attribuite dalla 
presente legge, in particolare per l'esercizio delle funzioni 
istruttorie nei procedimenti per il rilascio dei permessi 
di ricerca e delle concessioni di coltivazione;". 

2. Dopo il comma 3 dell'articolo 6 della l.r. 38/2004 
sono aggiunti i seguenti: 
"3 bis. Il giacimento oggetto della concessione è 
cancellato dal patrimonio indisponibile della Regione 
qualora il comune, d'ufficio o su istanza dei titolari della 
concessione o dei proprietari dei terreni sui quali insiste 
la concessione stessa, accerti la mancanza del requisito 
relativo al mantenimento delle caratteristiche di cui 
all'articolo 3. 

 

3 ter. Per l'accertamento dei requisiti di cui al comma 
3 bis, il comune si avvale delle strutture regionali territoriali 
e comunica tempestivamente alla Giunta regionale 
l'assenza dei requisiti richiesti per la cancellazione del 
bene dal patrimonio indisponibile della Regione.". 

Art. 3 
Modifiche all'articolo 7 della l.r. 38/2004 


1. Ilcomma 2dell'articolo 7 della l.r. 38/2004 è sostituito 
dal seguente: 
"2. Fatto salvo quanto disposto dal comma 1, la 
Regione detta, nell'ambito del piano di indirizzo territoriale 
di cui all'articolo 48, comma 1, lettera c), della 
legge regionale 3 gennaio 2005, n. 1 (Norme per il 
governo del territorio), specifiche prescrizioni per l'individuazione 
dei sistemi territoriali funzionali all'utilizzazione 
ed alla tutela delle risorse termali ed idrotermali, 
individuando, altresì, gli obiettivi e gli indirizzi per lo 
sviluppo e la gestione di tali risorse, nonché gli elementi 
per la valutazione integrata di cui all'articolo 11 della l.r. 
1/2005.". 

2. Ilcomma 3 dell'articolo 7 della l.r. 38/2004 è sostituito 
dal seguente: 
"3. La Regione garantisce la coerenza delle attività 
disciplinate dalla presente legge con gli atti di programmazione 
previsti dal decreto legislativo 3 aprile 2006, n. 
152 (Norme in materia ambientale).". 

Art. 4 
Modifiche all'articolo 8 della l.r. 38/2004 


1. Dopo la lettera a) del comma 1 dell'articolo 8 della 
l.r. 38/2004 è inserita la seguente: 
"a bis) gli esami dell'acqua captata o rinvenuta per 
accertarne le caratteristiche chimiche, fisico-chimiche 
e microbiologiche, nonché le proprietà favorevoli alla 
salute in dipendenza delle sue qualità particolari;". 

2. Dopo il comma 5 dell'articolo 8 della l.r. 38/2004 
è inserito il seguente: 
"5 bis. Il permesso di ricerca costituisce titolo valido 
per la richiesta di riconoscimento di acqua minerale 
naturale, ai sensi e per gli effetti di cui all'articolo 3, 
comma 3, del decreto legislativo 25 gennaio 1992, n. 
105 (Attuazione della direttiva 80/777/CEE relativa alla 
utilizzazione e alla commercializzazione delle acque 
minerali naturali).". 

Art. 5 
Inserimento dell'articolo 8 bis nella l.r. 38/2004 

1. Dopo l'articolo 8 della l.r. 38/2004 è inserito il 
seguente: 
"Art. 8 bis 
Disposizioni relative al rilascio di permessi di ricerca in 
prossimità di altri permessi o concessioni 


1. In prossimità di permessi di ricerca e di concessioni 
in essere anche in riferimento ai territori dei comuni 
limitrofi, ilcomune competente non procede alrilascio di 
nuovi permessi qualora sia verificata in corso di istruttoria, 
anche in via presuntiva ovvero sulla base del quadro 
idrogeologico di dettaglio basato sui dati disponibili, la 
non sostenibilità in termini quantitativi e qualitativi.". 
Art. 6 
Inserimento dell'articolo 8 ter nella l.r. 38/2004 

1. Dopo l'articolo 8 bis della l.r. 38/2004 è inserito 
il seguente: 
"Art. 8 ter 
Requisiti del richiedente 


1. Il permesso di ricerca può essere rilasciato ad 
ogni soggetto che ne faccia richiesta, sia esso persona 
fisica o società legalmente costituita, purché dimostri, 
mediante la presentazione di un programma di ricerca e 
di ogni ulteriore titolo od elemento atto a comprovarla, 
l'idoneità tecnica, economica e professionale ed altresì 
il possesso dei requisiti di onorabilità di cui all'articolo 
14, comma 11. 
2. Ai fini di cui al comma 1, il soggetto interessato al 
rilascio del permesso di ricerca è tenuto a dimostrare il 
possesso sia dei requisiti morali, che di quelli economico-
finanziari e tecnico-organizzativi, allegando all'istanza 
presentata al comune competente la documentazione 
prevista dal regolamento di cui all'articolo 49. 
3. Il permesso di ricerca è rilasciato previa presentazione 
di polizza fideiussoria corrispondente almeno al20 
per cento dell'importo totale degli investimenti previsti 
nel programma di ricerca di cui al comma 1.". 
Art. 7 
Inserimento dell'articolo 8 quater nella l.r. 38/2004 

1. Dopo l'articolo 8 ter della l.r. 38/2004 è inserito 
il seguente: 
"Art. 8 quater 
Istanze concorrenti 

1. L'istanza di permesso di ricerca è soggetta a pubblicazione 
con le modalità previste dal regolamento di 
cui all'articolo 49. 
2. Due o più istanze di permesso di ricerca sono considerate 
concorrenti quando ricadano nella stessa area o 
presentino interferenza nelle aree interessate dalla ricer
 

ca e risultino altresì presentate, pena l'inammissibilità, 
non oltre sessanta giorni dall'ultimo giorno di pubblicazione 
della prima istanza all'albo pretorio dei comuni 
interessati per territorio dalla ricerca. 

3. Nei casi di cui al comma 1, a parità di altre condizioni, 
prevale, ai fini del rilascio del permesso di ricerca, 
la priorità nella presentazione dell'istanza.". 
Art. 8 
Inserimento dell'articolo 8 quinquies nella l.r. 38/2004 

1. Dopo l'articolo 8 quater della l.r. 38/2004 è inserito 
il seguente: 
"Art. 8 quinquies 
Obblighi del titolare del permesso relativi 
allo svolgimento dei lavori 

1. Il titolare del permesso di ricerca è tenuto a comunicare, 
almeno trenta giorni prima dell'inizio dei lavori, 
l'avvio della ricerca e la durata presunta dei lavori medesimi 
sia al comune competente che ai proprietari ed ai 
possessori dei terreni interessati. 
2. Il titolare del permesso di ricerca provvede, entro 
il 31 dicembre di ogni anno, a trasmettere al comune 
competente una dettagliata relazione sullo svolgimento 
dei lavori e sui risultati conseguiti; egli è tenuto altresì 
a comunicare immediatamente e per iscritto l'avvenuta 
provvisoria captazione di sorgenti o il rinvenimento 
di falde acquifere, ed a provvedere agli adempimenti 
ulteriori di cui al regolamento regionale previsto dall'articolo 
49. 
3. Il titolare del permesso di ricerca è tenuto, in ogni 
caso di cessazione dell'attività di ricerca, a provvedere, a 
proprie spese, al ripristino ambientale dei siti interessati 
dalle operazioni di ricerca ed alla messa in sicurezza 
delle opere di presa eventualmente realizzate. 
4. Al fine di evitare il rischio di danni o contaminazioni 
di giacimenti minerari naturalmente protetti, 
le operazioni di perforazione dei pozzi esplorativi e di 
chiusura dei pozzi non più in uso, devono essere svolte, 
a cura del titolare del permesso, da personale adeguatamente 
qualificato.". 
Art. 9 
Modifiche all'articolo 9 della l.r. 38/2004 


1. Ilcomma 1 dell'articolo 9 della l.r. 38/2004 è sostituito 
dal seguente: 
"1. I comuni disciplinano, con proprio regolamento, il 
procedimento per il rilascio del permesso di ricerca, che 
deve in ogni caso concludersi entro il termine di novanta 
giorni dalla data di presentazione delle domanda. Per 

l'esercizio delle funzioni istruttorie relative al rilascio 
del permesso di ricerca, i comuni si avvalgono delle 
competenti strutture territoriali e amministrative della 
Regione. Fermo restando altri pareri o atti di assenso 
previsti dalla vigente normativa, il permesso è rilasciato 
previo parere obbligatorio dei soggetti titolari delle funzioni 
di programmazione relative alla acque destinate 
al consumo umano, delle autorità d'ambito territoriale 
ottimale (AATO), e delle province in quanto titolari delle 
funzioni di pianificazione territoriale provinciale, delle 
funzioni in materia di tutela del suolo ai sensi della legge 
regionale 11 dicembre 1998 n. 91 (Norme in materia di 
difesa delsuolo) e delle funzioni concessorie relative alle 
acque di uso diverso dal minerale e termale.". 

2. Dopo il comma 2 dell'articolo 9 della l.r. 38/2004 
è aggiunto il seguente: 
"2 bis. Il comune corrisponde al titolare del permesso 
di ricerca una somma corrispondente al rimborso 
delle spese sostenute per lo svolgimento dell'attività di 
ricerca, maggiorata del 
20 per cento, a titolo di premio 
per la scoperta del giacimento, soltanto nel caso in cui, 
a seguito dell'espletamento della procedura di evidenza 
pubblica di cui all'articolo 14, a cui anche il medesimo 
partecipa, la concessione di coltivazione sia assegnata ad 
altro soggetto.". 

Art. 10 
Sostituzione dell'articolo 14 della l.r. 38/2004 


1. L'articolo 14 della l.r. 38/2004 è sostituito dal 
seguente: 
"Art. 14 
Concessione di coltivazione del giacimento 


1. La coltivazione dei giacimenti di acque minerali, 
di sorgente e termali, che abbiano ottenuto il riconoscimento, 
è subordinata al conseguimento della relativa 
concessione, la cui durata massima non può essere 
superiore a venticinque anni e deve, in ogni caso, essere 
proporzionata all'ammontare degli investimenti programmati 
in relazione al 
loro ammortamento. 
2. La concessione è rilasciata dal comune a seguito di 
valutazione delle istanze presentate dai vari soggetti con 
le modalità di cui al presente articolo. 
3. Iltitolare delpermesso di ricerca presenta alcomune 
una relazione di fine ricerca contenente i dati tecnici 
previsti dal regolamento regionale e la documentazione 
relativa alle spese sostenute di cui all'articolo 9, comma 
2 bis. 
4. Ai fini del rilascio della concessione di coltivazione, 
il comune avvia una procedura di evidenza pubblica 
sulla base dei dati tecnici contenuti nella relazione, indi
 

viduando l'area interessata che deve coincidere o essere 
inferiore all'area oggetto del permesso di ricerca; l'avviso 
di procedura di evidenza pubblica, a cui è allegato 
lo schema di convenzione prevede, fra l'altro, la durata 
della concessione e le modalità di determinazione per la 
valutazione finale degli elementi di cui al comma 5. 

5. Entro un termine stabilito dal comune, ogni soggetto 
interessato, sia esso persona fisica o società legalmente 
costituita, compreso il titolare del permesso di 
ricerca, ha facoltà di presentare istanza di concessione di 
coltivazione, con allegati: 
a) la documentazione relativa al possesso dei requisiti 
di onorabilità a condurre l'impresa; 

b) la documentazione comprovante l'idoneità tecnica, 
economica e professionale ed ogni ulteriore titolo od 
elemento di valutazione; 

c) il programma di coltivazione del giacimento; 

d) un piano industriale relativo agli interventi di tutela 
e valorizzazione sostenibile della risorsa, nonché alla 
promozione dello sviluppo qualificato del territorio, alle 
ricadute economiche ed occupazionali ed alla compensazione 
dell'eventuale impatto che l'attività produce sul 
territorio medesimo; 

e) la ulteriore documentazione tecnica prevista. 

6. Il regolamento regionale di cui all'articolo 49 
specifica i contenuti di cui al comma 5, lettere a), b), c) 
ed e). 
7. La concessione viene assegnata con il criterio dell'offerta 
considerata più vantaggiosa in riferimento agli 
elementi di cui al comma 5, attraverso una valutazione 
comparativa delle istanze presentate ed è subordinata 
alla stipula di apposita convenzione tra il comune ed il 
concessionario ai sensi dell'articolo 22, comma 5. 
8. In caso di valutazione paritaria delle offerte, è fatta 
salva la preferenza da accordarsi al titolare del permesso 
di ricerca. 
9. Il comune garantisce la pubblicità dei termini per 
la presentazione delle istanze mediante pubblicazione di 
appositi avvisi nell'Albo pretorio e nel Bollettino ufficiale 
della Regione Toscana (BURT). 
10. Prima dell'avvio della procedura di evidenza 
pubblica di cui al comma 4, il comune stabilisce l'importo 
da corrispondere ai sensi dell'articolo 9, comma 
2 bis, al titolare del permesso di ricerca. Il vincitore 
della procedura è tenuto, se soggetto diverso dal titolare 
del permesso di ricerca, a corrispondere al comune tale 
somma al momento del rilascio della concessione di 
coltivazione; in mancanza di tale adempimento, la concessione 
non viene rilasciata. 
11. Fatto salvo quanto previsto dalla vigente legislazione 
antimafia, nonché in materia di misure di prevenzione, 
la concessione non può, in nessun caso, essere 
rilasciata: 
a) qualora il richiedente sia in stato di fallimento, di 
liquidazione, di concordato preventivo, o versi in altra 
condizione ad essi equiparata in base all'ordinamento 
civilistico; 

b) qualora sia stata iniziata a carico del richiedente 
alcuna delle procedure di cui alla lettera a); 

c) qualora il richiedente abbia riportato condanna, 
con sentenza passata in giudicato, per un reato che incida 
gravemente sulla sua moralità professionale; 

d) qualora il richiedente risulti non aver ottemperato 
agli adempimenti relativi alle norme in materia di sicurezza 
degli impianti di lavoro, ovvero agli obblighi derivanti 
dai relativi contratti collettivi di lavoro applicabili. 

12. I comuni disciplinano con proprio regolamento 
la procedura per il rilascio della concessione di coltivazione.". 
Art. 11 
Modifiche all'articolo 15 della l.r. 38/2004 


1. Il comma 1 dell'articolo 15 della l.r. 38/2004 è 
sostituito dal seguente: 
"1. I comuni provvedono alrilascio della concessione 
di coltivazione, nel rispetto delle disposizioni vigenti in 
materia di pianificazione territoriale e di tutela paesaggistica, 
tenendo conto: 

a) delle esigenze di approvvigionamento delle acque 
potabili, nel rispetto di quanto previsto dall'articolo 97 
del d.lgs. 152/2006; 

b) delle determinazioni della competente Autorità di 
bacino di cui alla l.r. 81/1995, e relative albilancio idrico 
dell'area territoriale interessata, che devono essere tempestivamente 
acquisite dal competente comune; 

c) delle possibili interferenze tra lo sfruttamento 
richiesto e altre concessioni riferite alla disciplina della 
presente legge che siano in essere negli ambiti territoriali 
di cui alla l.r. 81/1995; 

d) della sostenibilità del giacimento in relazione alle 
quantità di utilizzo proposto, anche con riguardo alle 
concessioni in essere nei territori dei comuni limitrofi; 

e) delle specifiche prescrizioni individuate dalle 
AATO e dalle province nell'ambito del parere di competenza 
di cui al comma 4.". 

2. Dopo la lettera c) del comma 2 dell'articolo 15 
della l.r. 38/2004 è inserita la seguente: 
"c bis) l'indicazione della portata di concessione, che 
non può superare l'80 per cento della somma della portata 
di esercizio delle singole opere di presa; tale percentuale 
può essere elevata fino alla percentuale massima 

 

del 90 per cento in presenza di documentate verifiche di 
sostenibilità;". 

3. La lettera f) del comma 2 dell'articolo 15 della l.r. 
38/2004 è sostituita dalla seguente: 
"f) gli ulteriori obblighi e condizioni alle quali il 
comune competente intenda subordinare il rilascio della 
concessione medesima;". 

4. Dopo la lettera f) del comma 2 dell'articolo 15 
della l.r. 38/2004 è inserita la seguente: 
"f bis) l'obbligo del concessionario a garantire al 
comune, su richiesta degli organi competenti, in caso di 
emergenza di approvvigionamento idrico, la disponibilità 
di derivazioni d'acqua ad uso della collettività;". 

5. Il comma 3 dell'articolo 15 della l.r. 38/2004 è 
soppresso. 
6. Il comma 4 dell'articolo 15 della l.r. 38/2004 è 
sostituito dal seguente: 
"4. I comuni, per l'esercizio delle funzioni istruttorie 
relative al rilascio della concessione, si avvalgono delle 
competenti strutture territoriali e amministrative della 
Regione. Fermo restando altri pareri o atti di assenso previsti 
dalla vigente normativa, la concessione è rilasciata 
previo parere obbligatorio dei soggetti titolari delle 
funzioni di programmazione relative alla acque destinate 
al consumo umano, delle AATO, e delle province in 
quanto titolari delle funzioni di pianificazione territoriale 
provinciale, delle funzioni in materia di tutela del suolo 
ai sensi della l.r. 91/1998 e delle funzioni concessorie 
relative alle acque di uso diverso dal minerale e termale. 
Gli organi competenti all'istruttoria accertano tra l'altro 
che la superficie interessata risulti funzionale allo sfruttamento 
della sottostante falda acquifera, valutando a tal 
fine le relative proposte di individuazione delle aree di 
concessione ed indicandone la delimitazione specifica.". 

7. Nel comma 5 dell'articolo 15 della l.r. 38/2004 
dopo le parole "riconosciute dal comune." sono aggiunte 
le seguenti: "; eventuali richieste di ampliamento, per le 
aree eccedenti il perimetro originario della concessione, 
devono essere successive all'acquisizione del permesso 
di ricerca al fine di dimostrare la sussistenza nel sottosuolo, 
di tali aree, della stessa falda acquifera, qualora 
tale dimostrazione non sia già acquisita agli atti della 
Regione, attraverso idonea documentazione.". 
Art. 12 
Modifiche all'articolo 16 della l.r. 38/2004 


1. Dopo il comma 2 dell'articolo 16 della l.r. 38/2004 
è inserito il seguente: 
"2 bis. Il concessionario è tenuto, entro il 31 dicembre 
di ogni anno, a trasmettere al comune competente 

una dettagliata relazione sullo svolgimento dei lavori 
realizzati nell'ambito della concessione e un programma 
di lavori da realizzare nell'anno successivo. Le nuove 
opere di presa eventualmente previste sono approvate dal 
comune previa istruttoria.". 

2. Dopo il comma 2 bis dell'articolo 16 della l.r. 
38/2004 è inserito il seguente: 
"2 ter. Fatto salvo il rispetto delle disposizioni in 
materia di pianificazione territoriale e di tutela paesaggistica, 
in caso di cessazione dell'attività, il titolare della 
concessione è tenuto a provvedere a proprie spese al 
ripristino ambientale dei siti interessati ed alla messa in 
sicurezza degli stessi, limitatamente alle opere di captazione 
e di adduzione, nonché al rispetto di quanto contenuto 
nella convenzione in relazione ai relativi manufatti 
utilizzati per la conduzione dell'attività.". 

Art. 13 
Modifiche all'articolo 17 della l.r. 38/2004 


1. Al comma 1 dell'articolo 17 della l.r. 38/2004 
le parole: "articolo 15, comma 3" sono sostituite dalle 
parole: "articolo 14, comma 12.". 
Art. 14 
Modifiche all'articolo 18 della l.r. 38/2004 


1. Nel comma 2 dell'articolo 18 della l.r. 38/2004 
dopo le parole: "individuate dal comune competente" 
sono inserite le seguenti: ", tenendo conto di quanto previsto 
dall'articolo 94 del d.lgs. 152/2006.". 
2. Il comma 3 dell'articolo 18 della l.r. 38/2004 è 
sostituito dal seguente: 
"3. Le zone di cui al comma 1, lettera b), sono individuate 
dalle province, nell'ambito del piano territoriale 
di coordinamento (PTC), ovvero con apposita variante 
ad esso, ed in conformità con le prescrizioni del piano 
di indirizzo territoriale (PIT) della Regione. A tal fine, 
il PTC stabilisce obiettivi e parametri riferiti alla compatibilità 
tra le varie forme e modalità di utilizzazione 
della risorsa idrica minerale, di sorgente, e termale; il 
PTC stabilisce, altresì, ai sensi dell'articolo 51, comma 
1, lettera c), della l.r. 1/2005, i criteri relativi all'uso ed 
alla tutela delle risorse termali ed idrotermali nelle aree 
individuate, formulando specifiche prescrizioni.". 

Art. 15 
Sostituzione dell'articolo 19 della l.r. 38/2004 


1. L'articolo 19 della l.r. 38/2004 è sostituito dal 
seguente: 
"Art. 19 
Aree di valorizzazione ambientale 


1. I comuni aggiornano il quadro conoscitivo di cui 
 

all'articolo 53, comma 3, lettera a), della l.r. 1/2005, con 
la puntuale previsione delle zone di rispetto disciplinate 
dall'articolo 18 della presente legge. 

2. Fatto salvo quanto disposto dal comma 1, i comuni, 
in attuazione delle prescrizioni provinciali di cui 
all'articolo 18, comma 3, possono individuare, nei piani 
strutturali di cui all'articolo 53 della l.r. 1/2005 e con 
riferimento al settore delle acque termali, apposite aree 
di valorizzazione ambientale da sottoporre a specifica 
disciplina finalizzata alla tutela ed alla salvaguardia 
urbanistico-ambientale dei territori nei quali sono inseriti 
gli stabilimenti termali. Le aree in tal modo individuate 
possono ricomprendere, oltre che gli edifici e le attrezzature 
necessarie all'erogazione delle prestazioni termali, 
ambiti territoriali più ampi che includano altresì le attrezzature 
di tipo turistico, ricreativo e sportivo, costituendo 
elemento di valorizzazione delle risorse naturali, culturali, 
storiche ed architettoniche del territorio interessato.". 
Art. 16 
Modifiche all'articolo 22 della l.r. 38/2004 


1. Dopo il comma 1 dell'articolo 22 della l.r. 38/2004 
è inserito il seguente: 
"1 bis. Le disposizioni di cui al comma 1 si applicano 
a decorrere dalla prima scadenza di annualità del canone 
successiva all'entrata in vigore della presente legge.". 

2. Il comma 3 dell'articolo 22 della l.r. 38/2004 è 
sostituito dal seguente: 
"3. Gli importi dei canoni sono aggiornati annualmente 
secondo le variazioni dell'indice nazionale dei 
prezzi al consumo per le famiglie di operai ed impiegati 
pubblicato dall'ISTAT.". 

3. Nel comma 4 dell'articolo 22 della l.r. 38/2004 
dopo le parole: "articolo 5", sono aggiunte le seguenti: 
", entro trenta giorni dall'apposito rilevamento da quest'ultimo 
effettuato sulla misura dell'acqua utilizzata e 
comunque non oltre il 31 gennaio dell'anno successivo a 
quello di riferimento.". 
4. Il comma 5 dell'articolo 22 della l.r. 38/2004 è 
sostituito dal seguente: 
"5. La concessione è subordinata alla stipula di apposita 
convenzione fra comune e soggetto concessionario. 
La convenzione contiene, tra l'altro: 

a) relativamente alle concessioni in atto all'entrata in 
vigore del regolamento regionale e suscettibili di confer-
ma ai sensi dell'articolo 48, comma 1, l'individuazione 
degli oneri diretti ed indiretti, determinati dalle opere 
correlate alle attività di estrazione e di utilizzo delle 
acque minerali, di sorgente e termali; 

b) relativamente alle concessioni da rilasciare con la 
procedura di cui all'articolo 14, o con la procedura del 


rinnovo di cui all'articolo 26, comma 1, l'individuazione 
degli oneri diretti ed indiretti, determinati in relazione 
agli elementi del piano industriale di cui all'articolo 14, 
comma 5, lettera d); 

c) in ogni caso la determinazione degli importi dei 
canoni, nei limiti indicati al comma 1, la cui quantificazione 
è definita dal comune entro sessanta giorni dalla 
conclusione dell'istruttoria tecnica; 

d) in ogni caso la durata temporale della concessione 
e le modalità di applicazione dei canoni di cui al comma 
1.". 

Art. 17 
Sostituzione dell'articolo 25 della l.r. 38/2004 


1. L'articolo 25 della l.r. 38/2004 è sostituito dal 
seguente: 
"Art.25 
Vicende societarie 


1. Qualora il concessionario sia una società commerciale, 
al fine di verificare il possesso dei requisiti di cui 
all'articolo 14, comma 11, sono soggetti a verifica da 
parte del comune competente: 
a) il mutamento dei soci nelle società di persone; 
b) la cessione della maggioranza del capitale sociale 
nelle società di capitali; 
c) il mutamento degli amministratori nelle società di 
capitali. 

2. Ai fini delle verifiche di cui al comma 1, il concessionario 
è tenuto a comunicare al comune, entro il termine 
massimo di trenta giorni, le variazioni intervenute. 
3. Entro sessanta giorni dalla comunicazione di cui al 
comma 2, in carenza dei requisiti soggettivi previsti dal-
l'articolo 14, comma 11, il comune applica la decadenza 
ai sensi dell'articolo 28.". 
Art. 18 
Sostituzione dell'articolo 26 della l.r. 38/2004 


1. L'articolo 26 della l.r. 38/2004 è sostituito dal 
seguente: 
"Art. 26 
Rinnovo della concessione 


1. Il concessionario interessato al rinnovo deve presentare 
la relativa istanza entro il termine perentorio di 
diciotto mesi precedenti la scadenza prevista, ovvero 
entro il diverso termine individuato dal comune competente 
con il regolamento di cui all'articolo 14, comma 
12. La concessione viene rinnovata previa verifica delle 
condizioni risultanti dalla presentazione della documentazione 
di cui all'articolo 14, comma 5, lettere a), b), c), 
d), e), ed a seguito di verifica della permanenza delle 
 

condizioni previste dall'articolo 15, comma 1; il rinnovo 
della concessione è subordinato alla stipula della convenzione 
di cui all'articolo 22, comma 5, lettera b). 

2. In tutti i casi in cui non si provveda alrinnovo della 
concessione di coltivazione, il concessionario è tenuto, 
alla scadenza del termine di durata della concessione 
stessa, a consegnare alla Regione il giacimento e le sue 
pertinenze, che vengono custoditi a cura del comune 
competente. E' fatto salvo il diritto di ritenzione, nelle 
forme e con le modalità stabilite dal comune, sui beni 
e sugli oggetti destinati alla coltivazione, che possano 
essere separati dal giacimento, senza che si verifichi un 
pregiudizio all'utilizzo ed alla valorizzazione del bene 
oggetto della concessione. 
3. Nel caso di cui al comma 2, il comune competente 
provvede all'individuazione del nuovo concessionario 
mediante procedura di evidenza pubblica, con le modalità 
di cui all'articolo 14.". 
Art. 19 
Modifiche all'articolo 28 della l.r. 38/2004 


1. La lettera g) del comma 1 dell'articolo 28 della l.r. 
38/2004 è sostituita dalla seguente: 
"g) non consegua l'autorizzazione sanitaria disciplinata, 
per le acque termali, dalle disposizioni di legge 
vigenti per esse.". 

2. La lettera h) del comma 1 dell'articolo 28 della l.r. 
27 luglio 2004, n. 38 è soppressa. 
3. La lettera i) del comma 1 dell'articolo 28 della l.r. 
38/2004 è sostituita dalla seguente: 
"i) La mancata installazione degli apparecchi di 
misura di cui all'articolo 29;". 

Art. 20 
Modifiche all'articolo 29 della l.r. 38/2004 


1. Nel comma 3 dell'articolo 29 della l.r. 38/2004 
dopo la parola: "articolo 39" sono aggiunte le seguenti: 
", e trasmessi ogni tre mesi alcomune ed alla competente 
struttura territoriale regionale.". 
2. Dopo il comma 3 dell'articolo 29 della l.r. 38/2004 
è aggiunto il seguente: 
"3 bis. Sono fatte salve le apparecchiature già instal-
late in ottemperanza all'articolo 56 della legge regionale 
9 novembre 1994, n. 86 (Norme per la disciplina della 
ricerca e coltivazione delle acque minerali e termali), se 
adeguate a fornire i dati richiesti dalla presente legge.". 

Art. 21 
Modifiche all'articolo 31 della l.r. 38/2004 


1. Il comma 6 dell'articolo 31 della l.r. 38/2004 è 
sostituito dal seguente: 
"6. La non corretta installazione degli apparecchi di 
misura di cui all'articolo 29 comporta la sanzione amministrativa 
del pagamento di una somma da euro 1.000,00 
ad euro 5.000,00.". 

Art. 22 
Modifiche all'articolo 32 della l.r. 38/2004 


1. Prima del comma 1 dell'articolo 32 della l.r. 
38/2004 sono inseriti i seguenti commi: 
"01. Ogni acqua minerale naturale e ogni acqua di 
sorgente è venduta con la denominazione assegnata dal 
Ministero della salute all'atto del riconoscimento. 

02. La denominazione è il nome che il Ministero 
della salute, su proposta del richiedente, assegna all'acqua 
minerale naturale o all'acqua di sorgente nell'atto di 
riconoscimento della medesima. 
03. La designazione commerciale è un nome di 
fantasia o un marchio commerciale diverso dalla denominazione.". 
Art. 23 
Modifiche all'articolo 35 della l.r. 38/2004 


1. Ai commi 3 e 4 dell'articolo 35 della l.r. 38/2004, 
le parole: "il titolare dell'autorizzazione" sono sostituite 
dalle seguenti: "il soggetto esercente attività di utilizzazione 
di acqua minerale naturale e di sorgente". 
Art. 24 
Modifiche all'articolo 39 della l.r. 38/2004 


1. Il comma 1 dell'articolo 39 della l.r. 38/2004 è 
sostituito dal seguente: 
"1. Ogni stabilimento di imbottigliamento deve 
dotarsi di un piano di autocontrollo, in conformità a 
quanto previsto dal regolamento (CE) n. 852/2004 del 
Parlamento europeo e del Consiglio, del 
29 aprile 2004, 
sull'igiene dei prodotti alimentari.". 

2. Il comma 3 dell'articolo 39 della l.r. 38/2004, è 
sostituito dal seguente: 
"3. I soggetti esercenti attività di utilizzazione dell'acqua 
minerale naturale e dell'acqua di sorgente devono 
compilare ed aggiornare un registro tecnico nel quale 
deve essere annotata la portata delle sorgenti da rilevarsi 
almeno una volta al mese o con la maggiore frequenza 
necessaria in relazione alle precipitazioni atmosferiche. 
Su tale registro devono essere riportati altresì tutti i dati 
rilevati con gli apparecchi di cui all'articolo 29.". 

Art. 25 
Modifiche all'articolo 40 della l.r. 38/2004 


1. Al comma 1 della l.r. 38/2004, le parole: "Il tito
 

lare dell'autorizzazione" sono sostituite dalle seguenti: 
"Il soggetto esercente attività di utilizzazione di acqua 
minerale naturale e di sorgente". 

Art. 26 
Sostituzione dell'articolo 41 della l.r. 38/2004 


"Art. 41 
Avvio dell'attività di utilizzazione dell'acqua 
minerale naturale e di sorgente 


1. L'avvio di una attività di utilizzazione dell'acqua 
minerale naturale e di sorgente è assoggettato ad una 
dichiarazione di inizio attività presentata al comune attestante 
il possesso dei requisiti previsti dall'articolo 42 e 
dal regolamento (CE) 852/2004. 
2. Il contenuto della dichiarazione è definito nelregolamento 
di cui all'articolo 49, con l'indicazione specifica 
della documentazione da presentare per ciascuna delle 
attività di utilizzazione dell'acqua minerale naturale e 
di sorgente. 
3. L'attività può essere iniziata a seguito di eventuale 
sopralluogo di verifica da effettuarsi con le modalità di 
cui all'articolo 14 del decreto del Presidente della Giunta 
regionale 1 agosto 2006, n. 40/R (Regolamento di attuazione 
del regolamento (CE) n. 852/2004 del Parlamento 
europeo e delConsiglio del29 aprile 2004 sull'igiene dei 
prodotti alimentari e del regolamento (CE) n. 853/2004 
del Parlamento europeo e del Consiglio del 
29 aprile 
2004 che stabilisce norme specifiche in materia di igiene 
per gli alimenti di origine animale) o comunque trascorsi 
trenta giorni dalla data di presentazione della dichiarazione 
dandone comunicazione al comune. 
4. Entro trenta giorni dal ricevimento della comunicazione 
di cui alcomma 2, ilcomune, in caso di accertata 
carenza delle condizioni, modalità e fatti legittimanti, 
adotta motivati provvedimenti di divieto di prosecuzione 
dell'attività e di rimozione dei suoi effetti, salvo che, ove 
ciò sia possibile, l'interessato provveda a conformare 
l'attività ed i suoi effetti alla normativa vigente entro un 
termine fissato dal comune, in ogni caso non inferiore a 
trenta giorni. 
5. Il comune trasmette la comunicazione di avvio 
dell'attività all'azienda USL competente per territorio ai 
fini della registrazione nell'anagrafe di cui all'articolo 15 
del d.p.g.r. 40/2006. 
6. Il soggetto esercente attività di utilizzazione di 
acqua minerale naturale e di sorgente è tenuto a comunicare 
al comune la variazione dei dati identificativi, 
la cessione o la cessazione dell'attività nonché ogni 
variazione significativa dell'attività, delle strutture o del 
ciclo produttivo secondo quanto previsto dall'articolo 13 d.p.g.r. 40/2006. 

Art. 27 
Sostituzione dell'articolo 42 della l.r. 38/2004 
"Art. 42 
Requisiti tecnici per l'utilizzazione dell'acqua 
minerale naturale e di sorgente 


1. Per l'utilizzazione dell'acqua minerale natuale e di 
sorgente la captazione deve essere protetta contro ogni 
pericolo di inquinamento in conformità a quanto previsto 
dall'articolo 33. 
2. La captazione, le canalizzazioni, i serbatoi, e 
comunque tutti gli impianti destinati al contatto con 
l'acqua, devono essere realizzati con materiali adatti 
ad impedire qualsiasi modifica chimica, chimico-fisica, 
fisica e batteriologica dell'acqua e da consentire una 
efficace e rapida sanificazione. 
3. I pozzi impiegati per l'emungimento dell'acqua 
minerale naturale o di sorgente devono avere le necessarie 
garanzie igieniche di protezione delle falde attraversate. 
Con il regolamento di cui all'articolo 49 sono 
definite le caratteristiche costruttive dei pozzi e delle 
opere di presa.". 


Art. 28 
Abrogazione dell'articolo 43 della l.r. 38/2004 

1. L'articolo 43 della l.r. 38/2004 è abrogato. 

Art. 29 
Abrogazione dell'articolo 44 della l.r. 38/2004 

1. L'articolo 44 della l.r. 38/2004 è abrogato. 
Art. 30 
Sostituzione dell'articolo 45 della l.r. 38/ 2004 
"Art. 45 
Cause di cessazione dell'attività di utilizzazione di 
acqua minerale naturale e di sorgente 


1. Il comune competente procede, secondo quanto 
previsto al comma 2 alla sospensione dell'attività di 
utilizzazione di acqua minerale naturale e di sorgente nei 
seguenti casi: 
a) mancanza dei requisiti previsti dall'articolo 42 e 
dal regolamento (CE) 852/2004; 

b) mancata applicazione delle procedure di autocontrollo 
di cui all'articolo 39 e delle eventuali azioni 
correttive a queste conseguenti; 

c) presenza di inquinanti chimici, chimico-fisici e 
microbiologici alla sorgente o presso lo stabilimento; 
d) esistenza di carenze impiantistiche strutturali di 
natura igienico sanitaria presso lo stabilimento; 

 

e) effettuazione di operazioni sull'acqua diverse da 
quelle consentite dall'articolo 33; 

f) utilizzazione di contenitori difformi rispetto a 
quanto previsto dall'articolo 37 per il confezionamento. 

2. Qualora ricorra una delle fattispecie di cui al 
comma 1, il comune invia al soggetto interessato apposito 
atto di diffida con il quale prescrive l'eliminazione 
della irregolarità entro un congruo termine decorso inutilmente 
il quale dispone la cessazione dell'attività. 
3. La cessazione dell'attività è pronunciata entro sessanta 
giorni dall'inizio d'ufficio del procedimento previa 
contestazione dei motivi all'interessato al quale viene 
fissato il termine di quindici giorni per la presentazione 
delle controdeduzioni. 
4. Si dispone comunque la cessazione dell'attività in 
caso di rinuncia, decadenza o revoca della concessione 
disciplinata dal capo I del titolo II della presente legge. 
5. Il comune competente all'accertamento delle violazioni 
previste dal presente articolo procede al sequestro 
delle merci ove ne ricorrano i presupposti previsti 
dall'ordinamento amministrativo nei limiti previsti dallo 
stesso ordinamento con le forme e le modalità dallo 
stesso consentite. 
Art. 31 
Modifiche all'articolo 46 della l.r. 38/2004 


1. Il comma 1 dell'articolo 46 della l.r. 38/2004 è 
sostituito dal seguente: 
"1. Il controllo ufficiale sull'attività di utilizzazione 
delle acque minerali naturali e di sorgente è effettuato 
dalle aziende USL in conformità alle disposizioni del 
regolamento (CE) n. 882/2004 del Parlamento e del 
Consiglio, del29 aprile 2004 relativo ai controlli ufficiali 
intesi a verificare la conformità alla normativa in materia 
di mangimi e di alimenti e alle norme sulla salute e sul 
benessere degli animali.". 

2. Dopo il comma 1 dell'articolo 46 della l.r. 38/2004 
è aggiunto il seguente: 
"1 bis. Con regolamento d'attuazione sono individuate 
le modalità di svolgimento del controllo ufficiale sulle 
acque minerali naturali e di sorgente, e in particolare: 

a) le procedure e le modalità del prelievo dei campioni 
delle acque minerali naturali e di sorgente e dell'esecuzione 
delle relative analisi compresi i criteri e le 
modalità per l'aggiornamento anticipato delle analisi in 
etichetta; 

b) le modalità di trasporto dei campioni e la definizione 
del personale competente all'esecuzione dei prelievi 
e delle ispezioni; 

c) le frequenze minime di controllo nelle varie parti 
della filiera; 

d) le modalità di effettuazione dei controlli, ivi compresi 
quelli analitici, e di ripartizione dei costi; 

e) i metodi analitici per la determinazione dei parametri 
chimici, chimico-fisici e microbiologici; 

f) le procedure per l'emissione del giudizio di accettabilità 
sui campioni prelevati e per l'invio dei referti 
analitici; 

g) le procedure di verifica della corretta applicazione 
del piano di autocontrollo.". 

Art. 32 
Modifiche all'articolo 47 della l.r. 38/2004 


1. Il comma 1 dell'articolo 47 della l.r. 38/2004 è 
sostituito dal seguente: 
"1. Le sanzioni per il mancato rispetto delle disposizioni 
del regolamento (CE) 852/2004 sono indicate 
all'articolo 6 del decreto legislativo 6 novembre 2007, n. 
193, (Attuazione della direttiva 2004/41/CE relativa ai 
controlli in materia di sicurezza alimentare e applicazione 
dei regolamenti comunitari nel medesimo settore.". 

2. Dopo ilcomma 1 dell'articolo 47 della l.r. 38/2004, 
è inserito il seguente comma: 
"1 bis. Chiunque intraprenda l'esecuzione di operazioni 
sull'acqua diverse da quelle consentite ai sensi 
dell'articolo 33 è soggetto alla sanzione amministrativa 
del pagamento di una somma da euro 20.000,00 ad euro 
50.000,00 ed alla contestuale sospensione dell'attività.". 

3. La lettera b) del comma 2 dell'articolo 47 della l.r. 
38/2004 è sostituita dalla seguente: 
"b) il confezionamento di acqua minerale naturale 

o di acqua di sorgente in contenitori difformi rispetto a 
quanto previsto dall'articolo 37.". 
4. Il comma 6 dell'articolo 47 della l.r. 38/2004, è 
soppresso. 
Art. 33 
Modifiche all'articolo 48 della l.r. 38/2004 


1. Nel comma 1 dell'articolo 48 della l.r. 38/2004, le 
parole: "in atto alla data di entrata in vigore della presente 
legge" sono sostituite dalle seguenti: "in atto alla 
data di entrata in vigore del regolamento regionale di cui 
all'articolo 49"; le parole: "dodici mesi" sono sostituite 
dalle seguenti: "ventiquattro mesi"; alla fine del comma 
1, le parole: "comma 5" sono soppresse. 
2. Nel comma 1 dell'articolo 48 della l.r. 38/2004 
dopo le parole: "pena la decadenza della concessione di 
cui si tratta." sono aggiunte le seguenti: " In tal caso la 
decadenza della concessione è pronunciata previo parere 
 

obbligatorio espresso dalla competente struttura amministrativa 
della Regione.". 

3. Nel comma 2 dell'articolo 48 della l.r. 38/2004, le 
parole: "un anno" sono sostituite dalle seguenti: "ventiquattro 
mesi.". 
4. Nel comma 4 dell'articolo 48 della l.r. 38/2004, 
le parole "previo accertamento delle condizioni previste 
dagli articoli 14 e 15" sono sostituite dalle seguenti: 
"previa verifica delle condizioni risultanti dalla presentazione 
della documentazione di cui all'articolo 14, 
comma 5, lettere a), b), c), d), e), e dell'articolo 15". Alla 
fine del comma 4 dell'articolo 48 della l.r. 38/2004, dopo 
le parole: "ed hanno la durata massima prevista dallo 
stesso articolo 14, comma 1.", sono inserite le seguenti: 
"La conferma è subordinata alla stipula della convenzione 
di cui all'articolo 22, comma 5, lettera a)." 
5. Nel comma 5 dell'articolo 48 della l.r. 38/2004, le 
parole: "entro un anno dall'entrata in vigore della presente 
legge", sono sostituite dalle seguenti: "entro dodici 
mesi dall'entrata in vigore del regolamento regionale di 
cui all'articolo 49" e le parole: "dodici mesi" sono sostituite 
dalle seguenti: "ventiquattro mesi". 
6. Il comma 6 dell'articolo 48 della l.r. 38/2004 è 
sostituito dal seguente: 
"6. Fatto salvo quanto disposto alcomma 5, la Regione 
provvede alla definizione dei procedimenti in corso 
alla data di entrata in vigore della presente legge nel 
rispetto delle disposizioni della l.r. 86/1994 e della convenzione 
di cui all'articolo 22, comma 5, lettera a); successivamente 
all'entrata in vigore della presente legge, 
le domande sono presentate ai comuni con le procedure 
di cui al capo I (Disposizioni relative alla ricerca) ed al 
capo II (Disposizioni relative alla coltivazione) della 
presente legge.". 

7. Dopo ilcomma 7 dell'articolo 48 della l.r. 38/2004, 
è aggiunto il seguente: 
"7 bis. Le aziende USL provvedono a trasferire i 
dati relativi alle autorizzazioni all'utilizzazione di acqua 
minerale naturale e di sorgente nell'anagrafe delle registrazioni 
prevista dal d.p.g.r 40/2006 ai fini del regolamento 
(CE) n. 852/2004, assegnando agli stabilimenti un 
numero di registrazione.". 

Art. 34 
Modifiche all'articolo 49 della l.r. 38/2004 


1. Dopo la lettera a) del comma 1 dell'articolo 49 
della l.r. 38/2004 è inserita la seguente: 
"a bis) le modalità di delimitazione del territorio 
oggetto di permesso di ricerca e di concessione;". 

2. Dopo la lettera a bis) del comma 1 dell'articolo 49 
della l.r. 38/2004 è inserita la seguente: 
"a ter) i contenuti del permesso di ricerca e della 
concessione di coltivazione;". 

3. Dopo la lettera a ter) del comma 1 dell'articolo 49 
della l.r. 38/2004 è inserita la seguente: 
"a quater) l'indicazione della documentazione che 
l'istante deve presentare per la richiesta di permesso di 
ricerca e di concessione di coltivazione;". 

4. Dopo la lettera a quater) del comma 1 dell'articolo 
49 della l.r. 38/2004 è inserita la seguente: 
"a quinquies) le modalità di pubblicazione di cui 
all'articolo 8 quater;". 

5. Dopo la lettera a quinquies) del comma 1 dell'articolo 
49 della l.r. 38/2004, è inserita la seguente: 
"a sexies) le modalità di chiusura dei pozzi;". 

6. Dopo la lettera a sexies) del comma 1 dell'articolo 
49 della l.r. 38/2004 è inserita la seguente: 
"a septies) le misure per la definizione della portata 
dei pozzi;". 

7. Dopo la lettera a septies) del comma 1 dell'articolo 
49 della l.r. 38/2004 è inserita la seguente: 
"a octies) le modalità per l'effettuazione del monitoraggio.". 


La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 3 giugno 2008 

La presente legge è stata approvata dal Consiglio Regionale 
nella seduta del 
27.05.2008.
