Legge Regionale 29 aprile 2008, n. 21 

Promozione dell'imprenditoria giovanile. 

Il Consiglio Regionale ha approvato 

Il Presidente della Giunta promulga 

la seguente legge: 



Art. 1 
Finalità 


1. La presente legge promuove la costituzione e 
l'espansione di imprese di giovani con potenziale di sviluppo 
a contenuto tecnologico e innovativo, in coerenza 
con gli atti della programmazione economica regionale e 
del piano di indirizzo generale integrato di cui all'articolo 
31 della legge regionale 26 luglio 2002, n. 32 (Testo 
unico della normativa della Regione Toscana in materia 
di educazione, istruzione, orientamento, formazione professionale 
e lavoro). 
2. I procedimenti attuativi assicurano la semplificazione 
e lo snellimento amministrativo ed il minore 
impatto sui costi delle imprese. 
Art. 2 
Beneficiari 


1. Sono beneficiarie delle agevolazioni previste dalla 
presente legge le piccole e medie imprese di cui all'articolo 
1 che abbiano sede legale e operativa nel territorio 
della Regione Toscana. 
2. Ai fini della presente legge, sono piccole e medie 
imprese quelle corrispondenti ai parametri previsti dalle 
disposizioni dell'Unione europea. 
3. Le imprese di cui al comma 1, possono essere di 
nuova costituzione. In tal caso, la loro costituzione deve 
avvenire nel corso dei sei mesi precedenti alla data di 
presentazione della domanda di accesso alle agevolazioni 
previste dalla presente legge, ovvero entro sei mesi 
dalla data di presentazione della domanda stessa. 
4. Le imprese di cui al comma 1, diverse da quelle 
di nuova costituzione, devono essere costituite nel corso 
dei cinque anni precedenti la data di presentazione della 
domanda di accesso alle agevolazioni previste dalla 
presente legge. 
5. Dalle agevolazioni della presente legge sono 
escluse le imprese nelle quali gli immobilizzi tecnici, 
materiali e immateriali sono costituiti per oltre il 50 per 
cento da beni provenienti da cessione o conferimento di 
azienda o rami di azienda. 
Art. 3 
Condizioni di ammissibilità alle agevolazioni per le 
imprese di nuova costituzione 


1. L'impresa di nuova costituzione, come indicata 
dall'articolo 2, comma 3, per l'accesso alle agevolazioni 
previste dalla presente legge deve essere in possesso di 
uno dei seguenti requisiti: 
a) l'età del titolare dell'impresa non deve essere 
superiore a trentacinque anni al momento della costituzione 
dell'impresa medesima; 

b) l'età dei rappresentanti legali e di almeno il 50 per 
cento dei soci, che detengono almeno il 51 per cento del 
capitale sociale, ad esclusione delle società cooperative, 
non deve essere superiore a trentacinque anni al momento 
della costituzione della società medesima; 

c) l'età dei rappresentanti legali e di almeno il 50 per 
cento dei soci lavoratori che detengono almeno il 51 per 
cento del capitale sociale delle società cooperative non 
deve essere superiore a trentacinque anni al momento 
della costituzione della società medesima. L'assunzione 
di partecipazioni nel capitale sociale dei fondi mutualistici 
per la promozione e lo sviluppo della cooperazione, 
di cui agli articoli 11 e 12 della legge 31 gennaio 1992, n. 
59 (Nuove norme in materia di società cooperative), non 
è preclusiva dell'accesso alle agevolazioni. 

2. I soggetti indicati al comma 1, non possono essere 
titolari, legali rappresentanti o soci di altra impresa o 
società che abbia usufruito delle agevolazioni previste 
dalla presente legge. 

3. Nel caso di variazione del titolare dell'impresa, 
dei legali rappresentanti o della compagine sociale, il 
requisito anagrafico previsto dal comma 1 deve essere 
comunque rispettato; a tal fine, l'impresa è tenuta a 
comunicare alla Giunta regionale le avvenute variazioni 
entro il termine massimo di trenta giorni dalle stesse. 
4. Per le società indicate al comma 1, lettera b), il 
capitale sociale deve essere interamente sottoscritto da 
persone fisiche. 
Art. 4 
Condizioni di ammissibilità alle agevolazioni per le 
imprese in espansione 


1. Le imprese in espansione, come definite all'articolo 
2, comma 4, per l'accesso alle agevolazioni previste 
dalla presente legge devono essere in possesso di uno dei 
seguenti requisiti: 
a) l'età del titolare dell'impresa non deve essere 
superiore a trentacinque anni al momento della presentazione 
della domanda; 

b) l'età dei rappresentanti legali e di almeno il 50 per 
cento dei soci, che detengono almeno il 51 per cento del 
capitale sociale, ad esclusione delle società cooperative, 
non deve essere superiore a trentacinque anni al momento 
della presentazione della domanda; 

c) l'età dei rappresentanti legali e di almeno il 50 per 
cento dei soci lavoratori che detengono almeno il 51 per 
cento del capitale sociale delle società cooperative non 
deve essere superiore a trentacinque anni al momento 
della presentazione della domanda. L'assunzione di partecipazioni 
nel capitale sociale dei fondi mutualistici per 
la promozione e lo sviluppo della cooperazione, di cui 
agli articoli 11 e 12 della legge 59/1992, non è preclusiva 
dell'accesso alle agevolazioni. 

2. I soggetti indicati al comma 1, non possono essere 
titolari, legali rappresentanti o soci di altra impresa o 
società che abbia usufruito delle agevolazioni previste 
dalla presente legge. 
3. Nel caso di variazione del titolare dell'impresa, 
dei legali rappresentanti o della compagine sociale, il 
requisito anagrafico previsto dal comma 1 deve essere 
comunque rispettato; a tal fine, l'impresa è tenuta a 
comunicare alla Giunta regionale le avvenute variazioni 
entro il termine massimo di trenta giorni dalle stesse. 
4. Per le società indicate al comma 1, lettera b), il 
capitale sociale deve essere interamente sottoscritto da 
persone fisiche. 

Art. 5 
Tipologia delle agevolazioni 


1. Le agevolazioni per l'avvio e per l'espansione dell'attività 
imprenditoriale sono erogate mediante il fondo 
di rotazione di cui all'articolo 6, e consistono in: 
a) finanziamento diretto a tasso zero nella percentuale 
massima del 70 per cento dell'investimento in 
beni materiali e immateriali; la percentuale massima 
dell'investimento è elevabile al 75 per cento nel caso di 
registrazione di marchi e brevetti; 

b) assunzione di partecipazioni di minoranza da parte 
dell'organismo di cui all'articolo 6, comma 1. 

2. Alle imprese di cui all'articolo 2, comma 3, che 
ricevono le agevolazioni previste dalla presente legge è 
garantito un tutoraggio per i primi due anni dall'inizio 
dell'attività. 
3. Con decreto del dirigente della struttura regionale 
competente sono stabilite le modalità per la presentazione 
della domanda di accesso alle agevolazioni e la 
relativa documentazione. 
4. Gli aiuti di cui alla presente legge sono disposti 
nel rispetto della normativa comunitaria in applicazione 
degli articoli 87 e 88 del Trattato dell'Unione europea 
per gli aiuti di Stato a favore delle piccole e medie imprese, 
nonché per gli aiuti di Stato di importanza rientrante 
nel regime "de minimis". 
Art. 6 
Gestione delle agevolazioni e fondo di rotazione 

1. Per la concessione delle agevolazioni indicate 
all'articolo 5, è istituito il fondo di rotazione per la legge 
sull'imprenditoria giovanile; la gestione del fondo è 
affidata, nel rispetto delle normative vigenti, ad un organismo 
individuato dalla Giunta regionale. 
2. La Giunta regionale stabilisce con propria deliberazione: 
a) la durata del piano di rientro in relazione alle agevolazioni 
concesse, non superiore ad un periodo massimo 
di sette anni; 

b) la quota dello stanziamento destinata alle imprese 
di nuova costituzione e quella destinata alle imprese in 
espansione; 

c) la quota degli stanziamenti destinati agli interventi 
indicati all'articolo 5, comma 1, lettere a) e b); 

d) i criteri per la determinazione dell'entità delle 
agevolazioni; 

e) le condizioni per l'erogazione del finanziamento; 

f) le modalità di accertamento delrequisito delpoten


ziale di sviluppo a contenuto tecnologico e innovativo 
dei progetti presentati. 

Art. 7 
Controlli 


1. La Regione esercita il controllo in ordine alla realizzazione 
dei progetti di sviluppo tecnologico per cui 
siano state concesse le agevolazioni di cui alla presente 
legge. 
2. Ai fini di cui al comma 1, la Regione può disporre 
controlli ed ispezioni presso le imprese, informandone 
con congruo anticipo i soggetti interessati. 
3. Nel corso dei tre anni successivi alla chiusura del 
piano di rientro, i soggetti beneficiari tengono a disposizione 
della Regione tutta la documentazione relativa alle 
agevolazioni ricevute. 
Art. 8 
Riduzione o revoca delle agevolazioni 


1. Nei casi di mancata, parziale o difforme realizzazione 
dei progetti è disposta la revoca, totale o parziale, 
delle agevolazioni medesime. 
2. Con il provvedimento di revoca è disposta la restituzione 
delle somme erogate, maggiorate degli interessi 
maturati al tasso ufficiale di riferimento. 
Art. 9 
Regolamento di attuazione 


1. Entro centoventi giorni dalla data di entrata in 
vigore della presente legge, la Regione approva un regolamento 
di attuazione che stabilisce: 
a) i criteri per la determinazione del potenziale di sviluppo 
a contenuto tecnologico e innovativo dei progetti, 
di cui all'articolo 1; 

b) le spese ammissibili per investimenti materiali e 

immateriali; 
c) l'importo minimo e massimo del finanziamento; 
d) le modalità di gestione del fondo di rotazione di 

cui all'articolo 6; 
e) le modalità di individuazione del soggetto gestore 
delle agevolazioni previste all'articolo 5; 
f) la riduzione e la revoca delle agevolazioni nel 
rispetto dei principi di cui all'articolo 8; 

g) i controlli in merito all'attuazione delle finalità 
della presente legge, nel rispetto dei principi di cui all'articolo 
7; 

h) le modalità di raccordo con le banche dati regionali 
al servizio delle imprese. 

Art. 10 
Valutazione di efficacia 


1. La Giunta regionale presenta al Consiglio regionale, entro il 30 giugno di ogni anno, una relazione di 
monitoraggio e valutazione degli interventi finanziati 
con la presente legge. 

Art. 11 
Norma finanziaria 


1. Il finanziamento del fondo di rotazione di cui 
all'articolo 6, ivi comprese le spese di gestione, è assicurato, 
in coerenza con il bilancio regionale, nell'ambito 
delle risorse previste dal piano di indirizzo generale integrato 
di cui all'articolo 31 della l.r. 32/2002. 
2. Le risorse di cui al comma 1, ammontano per il 
triennio 2008-2010 a 5 milioni di euro annui e fanno 
riferimento alle previsioni di cui al piano di indirizzo 
generale integrato approvato con deliberazione del 
Consiglio regionale 20 settembre 2006, n. 93 (Piano di 
indirizzo generale integrato 2006-2010, di cui all'articolo 
31 della legge regionale 26 luglio 2002, n. 32 "Testo 
unico della normativa della Regione Toscana in materia 
di educazione, istruzione, orientamento, formazione professionale 
e lavoro"), e stanziate sulla unità previsionale 
di base (UPB) 612 "Lavoro - Spese correnti" del bilancio 
di previsione 2008 e pluriennale a legislazione vigente 
2008-2010. 
3. Agli oneri per gli esercizi successivi si fa fronte 
con legge di bilancio. 
Art. 12 
Abrogazioni 


1. Alla data di entrata in vigore della presente legge, 
sono abrogate le seguenti leggi e disposizioni regionali: 
a) legge regionale 26 aprile 1993, n. 27 (Agevolazioni 
per la creazione di nuove imprese a sostegno dell'imprenditoria 
giovanile); 

b) legge regionale 22 dicembre 1994, n. 106 (Modificazioni 
ed interpretazione autentica della L.R. 26 aprile 
1993, n. 27 "Agevolazioni per la creazione di nuove 
imprese a sostegno dell'imprenditoria giovanile"); 

c) l'articolo 2 della legge regionale 11 agosto 1995, 

n. 87 (Liquidazione del fondo speciale rischi di cui alle 
LL.RR. n. 62/90, 27/93 e 61/95. Destinazione delle risorse 
della Regione Toscana al fondo ordinario rischi della 
Fidi Toscana S.p.A. di cui alla L.R. 5 giugno 1974, n. 32. 
Modificazioni alla L.R. 27/93). 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 29 aprile 2008 

La presente legge è stata approvata dal Consiglio Regionale 
nella seduta del 22.04.2008. 
