

LEGGE REGIONALE 20 febbraio 2008, n. 9 

Norme in materia di tutela e difesa dei consumatori 
e degli utenti. 

Il Consiglio Regionale 
ha approvato 

Il Presidente della Giunta 
promulga 

la seguente legge: 

 
Art. 1 
Finalità 


1. La Regione Toscana tutela e promuove i diritti dei 
cittadini come consumatori e utenti, ed è impegnata nella 
salvaguardia dei loro interessi individuali e collettivi. 
2. La Regione Toscana promuove ogni forma di associazione 
e aggregazione fra i consumatori e gli utenti e, 
in conformità con la normativa comunitaria e statale e 
nell'esercizio delle funzioni di competenza, persegue, 
anche favorendo l'iniziativa delle associazioni dei consumatori 
e degli utenti, i seguenti obiettivi: 
a) tutela e promozione della salute; 

b) tutela e promozione della sicurezza, igienicità e 
qualità dei prodotti, della sicurezza e qualifi cazione dei 
processi produttivi, della salvaguardia dell'ambiente, 
della valorizzazione del paesaggio e dello sviluppo 
sostenibile; 

c) tutela degli interessi economici e giuridici dei 
consumatori e degli utenti, sviluppando una cultura 
della correttezza e dell'equità nei rapporti contrattuali e 
promuovendo sedi di risoluzione alternativa, anche telematica, 
delle controversie; 

d) promozione della formazione e dell'informazione 
dei consumatori e degli utenti, anche in funzione dello 
sviluppo di un rapporto socio economico più consapevole 
e influente con gli attori della produzione, della 
distribuzione e dei servizi; 

e) riconoscimento del rilievo dell'associazionismo tra 
i cittadini, quali consumatori e utenti, anche per realizzare 
iniziative effi caci di carattere unitario e coordinato; 

f) sostegno dei servizi rivolti ai cittadini, su autonoma 
iniziativa delle associazioni dei consumatori e degli 
utenti; 

g) promozione dell'affermazione dei diritti di cittadinanza; 


h) promozione della collaborazione e di accordi fra 
associazioni di consumatori e utenti, pubbliche amministrazioni, 
imprese costituite anche in forma cooperativa 
ed altri soggetti, pubblici e privati, per l'erogazione dei 
servizi pubblici conformemente a standard di qualità e 
di effi cienza. 

Art. 2 
Comitato regionale dei consumatori e degli utenti 

1. Il Comitato regionale dei consumatori e degli 
utenti, di seguito denominato "Comitato" è organo di 

  

supporto della Regione per il perseguimento delle fi nalità 
di cui all'articolo 1. 

2. Il Comitato è nominato con decreto del Presidente 
della Giunta regionale e rimane in carica per la durata 
della legislatura; fanno parte del Comitato: 
a) l'assessore regionale competente in materia, che 
lo presiede; 

b) due consiglieri regionali, senza diritto di voto; 

c) un membro titolare ed un membro supplente per 
ogni associazione iscritta nell'elenco di cui all'articolo 4, 
su designazione delle stesse associazioni; 

d) un rappresentante dell'Unione regionale delle 
Camere di commercio, industria, artigianato e agricoltura. 


3. Il Presidente della Giunta regionale provvede alla 
nomina del Comitato entro novanta giorni dall'insediamento 
del Consiglio regionale e, comunque, non appena 
sia stata designata almeno la metà dei componenti. In tal 
caso il Comitato è validamente costituito per lo svolgimento 
dei suoi compiti. 
4. Qualora, dopo la nomina del Comitato, nuove 
associazioni vengano iscritte nell'elenco di cui all'articolo 
4, oppure associazioni già iscritte ne vengano 
cancellate, il Presidente della Giunta regionale, entro 
novanta giorni dalla pubblicazione dell'elenco annuale 
aggiornato, provvede a modificare la composizione del 
Comitato. 
5. I membri nominati ai sensi del comma 4 rimangono 
in carica fi no alla scadenza del Comitato. 
6. Il Presidente del Comitato è coadiuvato da un 
vicepresidente scelto dal Comitato al proprio interno fra 
i membri designati dalle associazioni di cui al comma 2, 
lettera c). 
7. I membri del Comitato designati dalle associazioni 
non possono essere confermati per più di due legislature 
consecutive successive al primo insediamento ai sensi 
della presente legge. 
8. Il regolamento di cui all'articolo 9 disciplina le 
modalità di funzionamento del Comitato. 
Art. 3 
Funzioni del Comitato regionale dei 
consumatori e degli utenti 


1. Il Comitato svolge i seguenti compiti: 
a) esprime pareri su atti di programmazione e proposte 
di legge che, direttamente o indirettamente, interessino 
i consumatori e gli utenti; 

b) propone alla Giunta regionale studi e ricerche, 

gruppi di lavoro, conferenze ed altre iniziative sui problemi 
inerenti la produzione di beni, il loro consumo e la 
fruizione di servizi; 

c) propone iniziative di raccordo e collaborazione 
con analoghi organismi regionali, nazionali e dell'Unione 
europea; 

d) propone azioni coordinate con imprese e pubblica 
amministrazione per sviluppare e sostenere migliori 
standard di qualità nella produzione, distribuzione ed 
erogazione di beni e servizi; 

e) favorisce e promuove il confronto con le rappresentanze 
delle imprese, degli enti locali e delle organizzazioni 
sindacali su tematiche inerenti beni o servizi. 

2. Ai membri del Comitato di cui all'articolo 2 
comma 2, lettere c) e d), è corrisposto esclusivamente 
il rimborso delle spese sostenute, nella misura e con le 
modalità definite dalla Giunta regionale, in analogia a 
quanto previsto per gli organismi simili operanti nella 
Regione. 
Art. 4 
Elenco regionale delle associazioni dei 
consumatori e degli utenti 


1. Ai fini della presente legge, è istituito l'elenco 
regionale delle associazioni dei consumatori e degli 
utenti, al quale possono iscriversi le associazioni senza 
fini di lucro, costituite da almeno tre anni, il cui statuto 
prevede come scopo la tutela dei consumatori e degli 
utenti, e che possiedono i seguenti requisiti: 
a) effettiva rappresentanza sociale; 
b) strutturazione regionale e decentrata nel territorio; 
c) svolgimento di un'attività continuativa sul territorio 
regionale da almeno tre anni. 

2. Il regolamento di cui all'articolo 9 specifi ca gli 
indicatori e gli standard dei requisiti di cui al comma 1 
e disciplina il procedimento per l'iscrizione delle associazioni 
nell'elenco e per l'aggiornamento annuale dello 
stesso. 
3. L'elenco aggiornato delle associazioni regionali 
dei consumatori e utenti è pubblicato annualmente sul 
Bollettino uffi ciale della Regione Toscana. 
4. La perdita di uno dei requisiti necessari per 
l'iscrizione comporta la cancellazione dell'associazione 
dall'elenco. 
Art. 5 
Piano di indirizzo 


1. Il piano di indirizzo per la tutela e la difesa dei 
consumatori e degli utenti è lo strumento che, su propo

  

sta della Giunta regionale, previo parere del Comitato, 
approva gli indirizzi per definire le priorità di intervento 
e i criteri per la scelta delle iniziative da realizzare 
annualmente, nonché i criteri per l'assegnazione dei 
contributi da riservare alle associazioni dei consumatori 
e utenti, al fine di perseguire gli obiettivi di cui all'articolo 
1. 

2. Il piano di cui al comma 1 è approvato dal Consiglio 
regionale con le procedure e le modalità di cui alla 
legge regionale 11 agosto 1999, n. 49 (Norme in materia 
di programmazione regionale). 
3. Il piano ha, di norma, validità di legislatura, è 
soggetto ad eventuali aggiornamenti e resta in ogni caso 
in vigore fino a sei mesi successivi alla data di approvazione 
del programma regionale di sviluppo (PRS) della 
legislatura regionale successiva. 
4. Il piano si articola in documenti di attuazione 
approvati annualmente dalla Giunta regionale ai sensi 
dell'articolo 10 bis della l.r. 49/1999 introdotto dalla 
legge regionale 15 novembre 2004, n. 61. 
Art. 6 
Documento di attuazione 


1. Le associazioni iscritte nell'elenco di cui all'articolo 
4 presentano annualmente alla competente struttura 
della Giunta regionale le iniziative che intendono realizzare 
e le domande per ottenere contributi a sostegno della 
loro funzionalità, in aderenza e con espresso riferimento 
alle priorità di intervento sancite nel piano di indirizzo di 
cui all'articolo 5. 
2. Le associazioni di cui all'articolo 4, attraverso 
un'unica associazione senza fini di lucro costituita esclusivamente 
dalle stesse, possono presentare alla competente 
struttura della Giunta regionale iniziative volte a 
realizzare interventi di carattere unitario e coordinato a 
vantaggio dei consumatori e degli utenti. 
3. Entro centoventi giorni dall'approvazione del 
bilancio annuale di previsione, la Giunta regionale, in 
base agli indirizzi di cui all'articolo 5 e alle domande ed 
iniziative pervenute ai sensi dei commi 1 e 2, approva il 
documento di attuazione annuale, ai sensi dell'articolo 
10 bis della l.r. 49/1999. 
4. Il documento di attuazione, che fi ssa l'elenco delle 
iniziative ammesse, le quote di finanziamento ed i contributi 
da erogare, si articola in quattro parti: 
a) iniziative che la Giunta regionale intende realizzare 
direttamente; 
b) iniziative ammesse a finanziamento su domanda 
delle singole associazioni, ai sensi del comma 1; 

c) iniziative ammesse a fi nanziamento su domanda 
del soggetto di cui al comma 2; 

d) contributi da erogare per la funzionalità delle associazioni 
dei consumatori e degli utenti. 

5. Le modalità e i termini per la presentazione delle 
iniziative e delle domande di contributo di cui ai commi 
1 e 2 sono fissate nel regolamento di cui all'articolo 9 
della presente legge. 
6. L'ammontare dei contributi assegnati ai sensi del 
comma 4, lettera d), non può eccedere il 30 per cento 
dei fondi disponibili annualmente per la copertura degli 
oneri derivanti dall'applicazione della presente legge. 
7. Al fine di garantire la trasparenza dell'azione 
amministrativa e la conoscenza dei risultati conseguiti, 
la Giunta regionale effettua il monitoraggio delle attività 
svolte dalle associazioni destinatarie dei fi nanziamenti 
previsti nel documento di attuazione; a tal fi ne le associazioni 
sono tenute a trasmettere annualmente alla Giunta 
regionale un rendiconto delle attività svolte e delle spese 
sostenute, con le modalità ed i termini defi niti dal regolamento 
di cui all'articolo 9. 
Art. 7 
Convenzioni 


1. Per la realizzazione degli interventi previsti nel 
documento di attuazione sono stipulate convenzioni 
fra la Regione e le associazioni dei consumatori e degli 
utenti. 
2. Le convenzioni di cui al comma 1 hanno per 
oggetto i termini e le modalità di collaborazione e realizzazione 
delle iniziative previste nell'articolo 6, comma 
4, lettere b) e c). 
Art. 8 
Revoca dei fi nanziamenti 


1. I finanziamenti erogati ai sensi dell'articolo 6 sono 
revocati in tutto o in parte e le somme corrisposte sono 
recuperate con le modalità previste nel regolamento di 
cui all'articolo 9, nei seguenti casi: 
a) mancata realizzazione dell'iniziativa per la quale il 
fi nanziamento è stato concesso; 

b) destinazione dei fi nanziamenti per fi nalità diverse 
da quelle previste negli atti di programmazione di cui 
agli articoli 5 e 6; 

c) omessa rendicontazione o irregolarità delle spese. 

2. In caso di realizzazione dell'iniziativa in modo difforme 
da quanto previsto dalla convenzione di cui all'articolo 
7, o di inosservanza delle previsioni della stessa, le 
associazioni sono escluse in tutto o in parte dall'accesso 

  

ai finanziamenti per l'anno successivo, secondo le modalità 
previste dal regolamento di cui all'articolo 9. 

3. Nel caso in cui ad un'associazione dei consumatori 
e degli utenti siano revocati i finanziamenti nei casi di 
cui al comma 1, lettere b) e c), l'associazione medesima 
è cancellata dall'elenco regionale di cui all'articolo 4 e 
non potrà esservi riscritta prima di tre anni. 
Art. 9 
Regolamento regionale 


1. Il regolamento regionale disciplina fra l'altro: 
a) le modalità di funzionamento del Comitato di cui 
all'articolo 2; 
b) gli indicatori e gli standard dei requisiti e il procedimento 
per l'iscrizione e la cancellazione delle associazioni 
dei consumatori e degli utenti nell'elenco regionale 
di cui all'articolo 4, e le procedure per l'aggiornamento 
dell'elenco; 

c) le modalità e i termini per la presentazione delle 
iniziative e delle domande di contributo di cui all'articolo 
6, commi 1 e 2; 

d) le modalità e i termini di monitoraggio e rendiconto 
ai sensi dell'articolo 6 comma 7; 

e) le modalità di concessione dei fi nanziamenti e contributi 
di cui all'articolo 6, nonché le modalità di revoca 
degli stessi ai sensi dell'articolo 8. 

2. La Giunta regionale approva il regolamento entro 
novanta giorni dall'entrata in vigore della presente 
legge. 
Art. 10 
Formazione ed informazione dei 
consumatori e degli utenti 


1. La Regione, avvalendosi anche del Comitato e 
degli strumenti di programmazione di cui agli articoli 5 
e 6, persegue le finalità di una corretta informazione dei 
consumatori e utenti, ricercando la collaborazione degli 
organi di stampa e di informazione radio-televisiva e di 
eventuali altri mezzi di informazione ritenuti idonei per 
realizzare la più ampia sensibilizzazione e socializzazione 
di notizie su questioni di interesse per i cittadini. 
2. Per l'attività di educazione e formazione dei consumatori 
e degli utenti, la Giunta regionale, nell'ambito 
delle iniziative di cui all'articolo 6, comma 4, d'intesa 
con le autorità scolastiche e sanitarie e lo stesso Comitato, 
predispone programmi di educazione al consumo 
per il personale docente, per i giovani in età scolare e 
nell'ambito dell'educazione permanente. I programmi 
e le attività di educazione al consumo fanno parte degli 
interventi educativi di competenza regionale in ambito 
curricolare scolastico. 
3. La Regione, nell'ambito di quanto previsto dalla 
normativa regionale in materia di educazione, istruzione, 
orientamento, formazione professionale e lavoro, promuove 
la qualificazione e l'aggiornamento professionale 
dei soggetti interessati sulle materie di maggior rilievo 
agli effetti della tutela e della promozione dei diritti di 
cittadinanza. 
Art. 11 
Clausola valutativa 


1. La Giunta regionale presenta annualmente al Consiglio 
regionale una relazione che illustra: 
a) lo stato di attuazione delle iniziative di cui all'artico 
6, comma 4; 
b) i contenuti delle convenzioni di cui all'articolo 7; 
c) le iniziative di informazione, educazione e forma


zione, di cui all'articolo 10; 

d) i risultati del monitoraggio di cui all'articolo 6, 
comma 7, con particolare riferimento ad eventuali revoche 
di fi nanziamenti ai sensi dell'articolo 8. 

Art. 12 
Norma fi nanziaria 


1. Gli oneri per il funzionamento del Comitato di 
cui agli articoli 2 e 3 della presente legge sono stimati 
in euro 5.000,00 per ciascuno degli anni 2008 e 2009 e 
trovano copertura sulla unità previsionale di base (UPB) 
711 "Funzionamento della struttura regionale – Spese 
correnti" del bilancio pluriennale a legislazione vigente 
2007/2009. 
2. Le ulteriori risorse per l'attuazione della presente 
legge sono definite, in coerenza con gli stanziamenti del 
bilancio regionale, con il programma di cui all'articolo 
5 e nel corrispondente documento di attuazione annuale 
di cui all'articolo 6. 
3. Per gli anni 2008 e 2009 le risorse sono quelle 
previste dal piano di indirizzo per la tutela e la difesa dei 
consumatori e degli utenti approvato con deliberazione 
del Consiglio regionale 13 marzo 2007, n. 31. 
4. Agli oneri per gli esercizi successivi si fa fronte 
con legge di bilancio. 
Art. 13 
Norme fi nali e transitorie 


1. Il piano di indirizzo per la tutela e la difesa dei 
consumatori e degli utenti approvato dal Consiglio regionale 
con deliberazione 13 marzo 2007, n. 31 ai sensi 
dell'articolo 4, comma 1, della legge regionale 1 gennaio 
2000, n. 1 (Norme per la tutela dei consumatori e degli 
utenti), rimane in vigore per la presente legislatura e fi no 

  

allo scadere dei sei mesi successivi all'approvazione del 
nuovo PRS. 

2. Entro centoventi giorni dall'entrata in vigore del 
regolamento di cui all'articolo 9 il Presidente della Giunta 
regionale provvede alla nomina del Comitato per il 
primo insediamento ai sensi della presente legge. 
Art. 14 
Abrogazioni 


1. A decorrere dalla data di entrata in vigore del regolamento 
regionale di cui all'articolo 9 sono abrogate le 
seguenti leggi: 
a) legge regionale 12 gennaio 2000, n. 1 (Norme per 
la tutela dei consumatori e degli utenti); 

b) legge regionale 25 ottobre 2000, n. 74 (Norme 
per la tutela e la difesa dei consumatori e degli utenti. 
Integrazioni); 

c) legge regionale 16 febbraio 2006, n. 4 (Interpretazione 
autentica dell'articolo 4 legge regionale 1/2000). 

Art. 15 
Applicabilità delle norme 


1. Le disposizioni di cui alla presente legge si applicano 
dalla data di entrata in vigore del regolamento di 
cui all'articolo 9. 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

Il Vicepresidente 

GELLI 

Firenze, 20 febbraio 2008 

La presente legge è stata approvata dal Consiglio Regionale 
nella seduta del 12.02.2008. 

 
