 

LEGGE REGIONALE 16 giugno 2008, n. 36 

Disciplina dell'attività di trasporto di viaggiatori 
effettuato mediante noleggio di autobus con conducente. 


Il Consiglio regionale 
ha approvato 

Il Presidente della Giunta 
promulga 

la seguente legge: 

 

Art. 1 
Oggetto 


1. La presente legge disciplina, nel rispetto dei principi 
di cui alla legge 11 agosto 2003, n. 218 (Disciplina 
dell'attività di trasporto di viaggiatori effettuato mediante 
noleggio di autobus con conducente), l'esercizio dell'attività 
di trasporto di viaggiatori effettuato mediante 
noleggio di autobus con conducente. 
Art. 2 
Funzioni delle province 


1. Le province esercitano le seguenti funzioni amministrative: 
a) rilascio dell'autorizzazione per l'esercizio dell'attività 
di trasporto di viaggiatori effettuato mediante 
noleggio di autobus, previo accertamento della sussistenza 
dei requisiti di cui al decreto legislativo 22 dicembre 
2000, n. 395 (Attuazione della direttiva del Consiglio 

dell'Unione europea n. 98/76/CE), nonché della dotazione 
di idonee soluzioni tecniche per la rimessa del parco 
autobus; 

b) sospensione e revoca dell'autorizzazione di cui 
alla lettera a) ai sensi degli articoli 8 e 9; 

c) verifiche triennali sulla permanenza dei requisiti di 
cui alla lettera a). 

Art. 3 
Obblighi di comunicazione delle imprese 


1. Le imprese sono tenute a comunicare entro quindici 
giorni alle province le eventuali variazioni rispetto a 
quanto dichiarato nella domanda di autorizzazione. 
2. La immatricolazione ad uso noleggio di nuovi 
autobus è comunicata entro quindici giorni alla provincia 
che ha rilasciato l'autorizzazione. 
Art. 4 
Abilitazione all'esercizio dell'attività del trasporto di 
persone mediante autoservizi pubblici non di linea 


1. Le imprese, in qualsiasi forma costituite, in posses-
so dell'autorizzazione di cui all'articolo 2 comma 1, sono 
abilitate all'esercizio dei servizi di noleggio con conducente 
di cui alla legge 15 gennaio 1992, n. 21 (Legge 
quadro per il trasporto di persone mediante autoservizi 
pubblici non di linea); resta fermo l'obbligo di iscrizione 
al ruolo dei conducenti dei veicoli adibiti ad autoservizi 
pubblici non di linea di cui all'articolo 3 della legge 
regionale 6 settembre 1993, n. 67 (Norme in materia di 
trasporto di persone mediante servizio di taxi e servizio 
di noleggio). 
Art. 5 
Registro regionale 


1. E' istituito presso la competente struttura della 
Giunta regionale il registro regionale delle imprese 
esercenti l'attività di trasporto di viaggiatori mediante 
noleggio di autobus con conducente; l'iscrizione al registro 
è subordinata al possesso dell'autorizzazione di cui 
all'articolo 2. 
2. Le province, nel rispetto degli standard tecnologici 
e informativi regionali, inviano ogni centottanta 
giorni alla Regione l'elenco delle nuove imprese titolari 
delle autorizzazioni rilasciate, con la specifi cazione del 
numero di autobus in dotazione e con l'annotazione degli 
autobus acquistati con fi nanziamenti pubblici. 
Art. 6 
Autobus acquistati con sovvenzioni pubbliche 


1. Gli autobus acquistati con sovvenzioni pubbliche 

 

non possono essere utilizzati per il servizio di noleggio 
con conducente fino al completo ammortamento del 
contributo pubblico. Il contributo pubblico si intende 
ammortato quando sia trascorso il periodo del vincolo di 
non alienabilità e di destinazione al trasporto pubblico 
locale e in ogni caso non prima degli otto anni dalla data 
di prima immatricolazione. 

2. Gli autobus di proprietà degli enti locali possono 
essere utilizzati per le attività di rilevanza sociale proprie 
dell'ente medesimo. 
Art. 7 
Regime di contabilità 


1. Le imprese esercenti l'attività di noleggio autobus 
con conducente che svolgono altresì servizio di trasporto 
pubblico locale sono tenute ad adottare un regime di 
contabilità separata tra le diverse attività. 
Art. 8 
Sospensione dell'autorizzazione all'esercizio del 
servizio di noleggio autobus con conducente 


1. La provincia applica la sanzione della sospensione 
dell'autorizzazione all'esercizio del servizio di noleggio 
autobus con conducente quando l'impresa commette nel 
corso di un anno: 
a) violazione dell'articolo 179, comma 3 del decreto 
legislativo 30 aprile 1992, n. 285 (Nuovo codice della 
strada): la sospensione dell'autorizzazione varia da un 
minimo di venti giorni ad un massimo di quaranta giorni 
sulla base del numero di violazioni sanzionate nel corso 
dell'anno; il numero minimo delle violazioni da prendere 
a riferimento è di quattro per le imprese con un numero 
di autobus disponibili da uno a cinque. Tale numero di 
violazioni aumenta di una unità ogni cinque autobus in 
più disponibili, fi no ad un massimo di dieci violazioni; 

b) violazione dell'articolo 6 della l. 218/2003: la 
sospensione dell'autorizzazione varia da un minimo di 
venti giorni ad un massimo di quaranta giorni sulla base 
del numero di violazioni sanzionate nel corso dell'anno; 
il numero minimo delle violazioni da prendere a riferimento 
è di quattro per le imprese con un numero di 
autobus disponibili da uno a cinque. Tale numero di violazioni 
aumenta di una unità ogni cinque autobus in più 
disponibili, fi no ad un massimo di dieci violazioni; 

c) violazione dell'articolo 3 comma 1 della presente 
legge: la sospensione è stabilita in misura pari ad un 
terzo dei giorni di ritardo con cui viene effettuata la 
comunicazione della variazione. Oltre i trenta giorni di 
ritardo la sospensione è stabilita nella misura fi ssa di 
venti giorni. 

2. Le violazioni di cui alle lettere a) e b) del comma 1 
sono comunicate dall'autorità che le ha accertate alla provincia 
che ha rilasciato l'autorizzazione. 

Art. 9 
Revoca dell'autorizzazione all'esercizio del servizio di 
noleggio autobus con conducente 


1. La provincia applica la sanzione della revoca 
dell'autorizzazione all'esercizio del servizio di noleggio 
autobus con conducente nei seguenti casi: 
a) qualora l'impresa a cui sia stata sospesa l'autorizzazione 
ai sensi dell'articolo 8 effettui ugualmente il 
servizio di noleggio autobus con conducente; 

b) qualora l'impresa incorra in provvedimenti di 
sospensione dell'autorizzazione comminati ai sensi dell'articolo 
8 per un periodo complessivamente superiore 
a centottanta giorni nell'arco di cinque anni. 

2. La fattispecie di cui al comma 1, lettera a), è comunicata 
dall'autorità che la ha accertata alla provincia che 
ha rilasciato l'autorizzazione. 
3. La revoca dell'autorizzazione comporta l'impossibilità 
per l'impresa sanzionata di richiedere una nuova 
autorizzazione per il periodo di un anno a decorrere dalla 
data della revoca. 
Art. 10 
Licenze di noleggio 


1. Entro centottanta giorni dall'entrata in vigore della 
presente legge i titolari delle licenze di noleggio di auto-
bus con conducente rilasciate dai comuni richiedono alla 
provincia nel cui territorio l'impresa ha la sede legale o 
la principale organizzazione aziendale, il rilascio dell'autorizzazione 
di cui all'articolo 2. 
2. Decorso il termine di cui al comma 1 le licenze di 
noleggio di autobus con conducente rilasciate dai comuni 
cessano di avere efficacia e la richiesta di autorizzazione 
non può essere presentata prima di un anno, pena 
l'inammissibilità della richiesta stessa. 
Art. 11 
Regolamento di attuazione 


1. Con il regolamento di attuazione della presente 
legge la Giunta regionale stabilisce: 
a) le modalità per il rilascio dell'autorizzazione 
all'esercizio del servizio di noleggio autobus con conducente; 


b) le modalità e le procedure per la verifica della permanenza 
dei requisiti di cui al d.lgs. 395/2000; 
c) le modalità della tenuta del registro regionale delle 
imprese di cui all'articolo 5. 


 

La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 16 giugno 2008 

La presente legge è stata approvata dal Consiglio Regionale 
nella seduta del 10.06.2008. 

 
