 

LEGGE REGIONALE 20 febbraio 2008, n. 10 

Disciplina delle strade della ceramica, della terracotta 
e del gesso in Toscana. Modifi che alla legge 
regionale 28 marzo 2000, n. 45 (Norme in materia di 
promozione delle attività nel settore dello spettacolo 
in Toscana). 

Il Consiglio Regionale ha approvato 


Il Presidente della Giunta promulga  


la seguente legge 

 

Art. 1 
Oggetto e fi nalità 


1. La Regione Toscana, attraverso l'istituzione di 
appositi itinerari, promuove la conoscenza e la valorizzazione 
dei territori interessati dalle produzioni di cui 
alla legge 9 luglio 1990, n. 188 (Tutela della ceramica 
artistica e tradizionale e della ceramica italiana di qualità), 
al decreto del Ministro dell'industria, del commercio 
e dell'artigianato 26 giugno 1997 (Istituzione dei marchi 
"ceramica artistica e tradizionale" e "ceramica di qualità"), 
nonché da altre produzioni di ceramica, terracotta e 
gesso frutto di lavorazioni artistiche e tradizionali di cui 
all'articolo 2, comma 2 della legge regionale 20 novembre 
1999, n. 58 (Norme sulla tutela dell'artigianato artistico 
e tradizionale toscano e disposizioni in materia di 
oneri contributivi per gli apprendisti artigiani). 
2. Gli itinerari di cui al comma 1 assumono la denominazione 
di "strade della ceramica, della terracotta e del 
gesso in Toscana", di seguito indicate come "strade". 
 

Art. 2 
Defi nizione delle strade della ceramica, della 
terracotta e del gesso in Toscana 


1. Le strade sono costituite da itinerari segnalati e 
promossi con finalità turistiche, economiche e culturali, 
funzionali alla valorizzazione dei luoghi della Toscana 
caratterizzati dalla presenza di opere e produzioni storiche 
e contemporanee di ceramica, terracotta e gesso e 
possono interessare i territori di comuni diversi. 
2. Le strade mettono in comunicazione, secondo un 
progetto organico ed integrato di valorizzazione turistica, 
culturale ed economica predisposto dal comitato 
promotore di cui all'articolo 3, i luoghi della produzione 
e commercializzazione della ceramica, della terracotta 
e del gesso di cui all'articolo 1, comma 1, i luoghi di 
formazione degli operatori e degli artisti, le botteghe di 
scuola artigiane di cui all'articolo 9 della l.r. 58/1999, 
i musei e le raccolte, i centri di documentazione e gli 
archivi storici delle produzioni, i luoghi di esposizione 
permanente o temporanea. 
3. Possono far parte delle strade anche infrastrutture 
di servizio, con particolare riguardo a quelle di carattere 
informativo, esercizi, attività economiche ed altri punti 
di interesse, funzionali o complementari al percorso di 
valorizzazione. 
Art. 3 
Comitato promotore e riconoscimento delle strade 

1. Il comitato promotore può essere costituito da: 
a) enti locali in forma singola o associata; 
b) operatori economici nella produzione e nel commercio 
della ceramica, della terracotta e del gesso di cui 
all'articolo 1, comma 1, anche in forma associativa; 

c) associazioni riconosciute ai sensi della vigente 
normativa in materia di riconoscimento della personalità 
giuridica privata o organizzazioni non lucrative di utilità 
sociale, operanti nell'ambito della valorizzazione e promozione 
della ceramica, della terracotta e del gesso e dei 
territori caratterizzati dalla loro produzione; 

d) organismi pubblici o privati con fi nalità di formazione 
professionale accreditati dalla Regione Toscana 
ai sensi dell'articolo 17, comma 1 della legge regionale 
26 luglio 2002, n. 32 (Testo unico della normativa della 
Regione Toscana in materia di educazione, istruzione, 
orientamento, formazione professionale e lavoro); 

e) istituzioni museali, centri di documentazione, 
archivi specializzati, o comunque istituti aventi carattere 
culturale collegati alla ceramica, alla terracotta e al 
gesso. 

2. L'istituzione delle strade avviene per iniziativa dei 
comitati promotori formati secondo quanto disposto dal 
comma 1. 

3. Il riconoscimento delle strade avviene a seguito 
di istanza presentata dai comitati promotori alla Giunta 
regionale, secondo quanto disposto dal regolamento di 
cui all'articolo 9. 
4. L'istanza di riconoscimento è subordinata alla sussistenza 
di almeno due delle seguenti condizioni: 
a) che al comitato promotore aderisca una percentuale 
non inferiore al 51 per cento delle imprese operanti 
nell'ambito territoriale di riferimento della strada per le 
produzioni di cui all'articolo 1, comma 1; 

b) che al comitato promotore aderiscano, anche in 
forma associata, almeno i due terzi dei comuni presenti 
nell'ambito territoriale di riferimento della strada; 

c) che al comitato promotore aderisca un'associazione 
costituita da comuni di antica tradizione nella produzione 
di ceramica, terracotta e gesso. 

5. La strada riconosciuta acquisisce una denominazione, 
scelta dal comitato promotore, caratterizzante la 
realtà territoriale, produttiva e culturale interessata. 
Art. 4 
Gestione delle strade 


1. Entro sessanta giorni dal riconoscimento della strada 
il comitato promotore acquisisce la denominazione di 
comitato di gestione. 
2. Il comitato di gestione è un organismo associativo 
senza scopo di lucro operante sulla base di regole di 
autofi nanziamento e finalizzato alla realizzazione e alla 
gestione della strada. 
Art. 5 
Contributi fi nanziari 


1. La Regione concorre con altri soggetti pubblici 
e privati alla realizzazione delle fi nalità della presente 
legge erogando contributi in conto capitale ai comitati 
di gestione per i seguenti interventi, valutati con priorità 
decrescente: 
a) realizzazione e, previa intesa con gli enti territoriali 
competenti, messa in opera e manutenzione della 
segnaletica delle strade e delle relative componenti 
caratterizzanti, individuate sulla base delle indicazioni 
del regolamento di cui all'articolo 9; 

b) realizzazione e diffusione di materiale informativo 
sulle strade, sia su supporto cartaceo che multimediale, 
anche in sinergia con il sistema locale delle agenzie per il 
turismo di cui alla legge regionale 23 marzo 2000, n. 42 
(Testo unico delle leggi regionali in materia di turismo); 

c) realizzazione di sistemi informativi integrati, 

 

anche di tipo digitale o virtuale, e progetti di comunicazione 
e promozione delle strade; 

d) sostegno all'azione di coordinamento e di integrazione 
delle strade. 

2. I contributi di cui al comma 1 sono erogati con gli 
strumenti e le modalità previste dalle linee di indirizzo di 
cui all'articolo 6 e dal regolamento di cui all'articolo 9. 
3. I contributi di cui alla presente legge sono conformi 
al regolamento della Comunità europea 15 dicembre 
2006, n. 1998/2006 (Regolamento della Commissione 
relativo all'applicazione degli articoli 87 e 88 del trattato 
agli aiuti di importanza minore "de minimis"). 
4. I contributi erogati ai sensi della presente legge 
non possono essere cumulati con agevolazioni o contributi 
per lo stesso progetto o intervento a valere su altre 
norme comunitarie, statali o regionali. 
Art. 6 
Modalità di accesso ai contributi 


1. Il Consiglio regionale, entro il 31 marzo di ogni 
anno, su proposta della Giunta regionale, stabilisce le 
linee di indirizzo per la ripartizione delle risorse fi nanziarie 
tra le varie tipologie di intervento di cui all'articolo 
5, comma 1 e per l'assegnazione dei contributi. 
2. Le modalità di accesso ai contributi da parte dei 
comitati di gestione, di erogazione e di rendicontazione, 
e l'esercizio delle funzioni di vigilanza sul corretto utilizzo 
dei contributi sono disciplinate dal regolamento di 
cui all'articolo 9. 
Art. 7 
Revoca dei contributi 


1. I contributi erogati ai sensi dell'articolo 5 sono 
revocati in tutto o in parte e le somme corrisposte sono 
recuperate con le modalità previste nel regolamento di 
cui all'articolo 9 nei seguenti casi: 
a) mancata realizzazione dell'iniziativa per la quale il 
contributo è stato concesso; 
b) destinazione dei contributi per fi nalità diverse da 
quelle previste; 
c) omessa rendicontazione o irregolarità delle spese. 

Art. 8 
Ulteriori interventi di sostegno fi nanziario 


1. Il comitato di gestione della strada può accedere ai 
benefici previsti dagli atti regionali di programmazione 
settoriale per: 
a) attività di promozione economica, nell'ambito 
della disciplina di cui alla legge regionale 14 aprile 1997, 

n. 28 (Disciplina delle attività di promozione economica 
delle risorse toscane e di supporto al processo di internazionalizzazione 
nei settori produttivi dell'agricoltura, 
artigianato, piccola e media impresa industriale e turismo); 
b) attività di sostegno al turismo ed alle attività economiche 
nell'ambito della disciplina di cui alla legge 
regionale 20 marzo 2000, n. 35 (Disciplina degli interventi 
regionali in materia di attività produttive); 

c) attività di sostegno alle iniziative culturali e dello 
spettacolo, nell'ambito delle discipline di cui alla legge 
regionale 29 giugno 2006, n. 27 (Disciplina degli atti e 
delle procedure della programmazione e degli interventi 
fi nanziari regionali in materia di beni culturali e paesaggistici, 
attività culturali e spettacolo); 

d) attività di sostegno allo sviluppo locale sostenibile, 
nell'ambito della disciplina di cui alla legge regionale 
29 luglio 1998, n. 41 (Incentivazione a sostegno di programmi 
locali di sviluppo sostenibile). 

Art. 9 
Regolamento di attuazione 


1. Entro centottanta giorni dall'entrata in vigore della 
presente legge la Giunta regionale approva il regolamento 
di attuazione. 
2. Il regolamento di attuazione disciplina, in particolare: 
a) le modalità ed i termini della procedura per il riconoscimento 
della strada; 
b) i contenuti e le caratteristiche dei progetti di valorizzazione 
dei luoghi interessati ai sensi dell'articolo 2, 
necessari per l'istanza di riconoscimento; 

c) le modalità per l'esercizio da parte della Regione 
delle funzioni di vigilanza sul rispetto delle condizioni 
che legittimano la sussistenza del riconoscimento della 
strada; 

d) le modalità di presentazione e i contenuti della 
domanda per l'accesso ai contributi di cui all'articolo 5, 
le modalità e i termini per la loro rendicontazione e la 
vigilanza sul corretto utilizzo dei contributi erogati; 

e) le modalità di attuazione della revoca dei contributi 
e di recupero delle somme erogate; 

f) gli standard delle caratteristiche grafi che, tecniche 
e di contenuto informativo della segnaletica delle 
strade. 

Art. 10 
Monitoraggio e valutazione 


1. Entro il 28 febbraio di ogni anno la Giunta regionale 
presenta al Consiglio regionale una relazione in merito 
all'utilizzo delle risorse erogate ai sensi dell'articolo 5 
nell'anno precedente, con particolare riferimento a: 
a) l'elenco delle strade istituite ai sensi della pre


 

sente legge e la composizione dei relativi comitati di 
gestione; 

b) la specifi cazione dei casi di revoca dei contributi. 

Art. 11 
Norma fi nanziaria 


1. Agli oneri derivanti dall'attuazione della presente 
legge, stimati in complessivi euro 250.000,00, si fa fronte 
per l'esercizio finanziario 2008 con le risorse allocate 
sulle seguenti unità previsionali di base (UPB): 
a) UPB 513 (Interventi per lo sviluppo del sistema 
economico e produttivo – Spese correnti) per euro 
50.000,00; 

b) UPB 514 (Interventi per lo sviluppo del sistema 
economico e produttivo – Spese di investimento) per 
euro 200.000,00. 

2. Agli oneri per gli esercizi successivi si fa fronte 
con legge di bilancio. 
Art. 12 
Modifi che all'articolo 4 della l.r. 45/2000 


1. Dopo la lettera e) del comma 1 dell'articolo 4 della 
legge regionale 28 marzo 2000, n. 45 (Norme in materia 
di promozione delle attività nel settore dello spettacolo 
in Toscana) è aggiunta la seguente: 
"e bis) i comitati di gestione di cui alla legge regionale 
20 febbraio 2008, n. 10 (Disciplina delle strade della 
ceramica, della terracotta e del gesso in Toscana. Modi-
fiche alla legge regionale 28 marzo 2000, n. 45 "Norme 
in materia di promozione delle attività nel settore dello 
spettacolo in Toscana"). 

Art. 13 
Decorrenza degli effetti 


1. Le norme di cui alla presente legge si applicano 
dall'entrata in vigore del regolamento di attuazione di 
cui all'articolo 9. 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

Il Vicepresidente 

GELLI 

Firenze, 20 febbraio 2008 

La presente legge è stata approvata dal Consiglio Regionale 
nella seduta del 12.02.2008. 

 
