31.12.2008 - BOLLETTINO UFFICIALE DELLA REGIONE TOSCANA - N. 46 

LEGGE REGIONALE 30 dicembre 2008, n. 72 

Modifiche alla legge regionale 5 maggio 1994, n. 34 
(Norme in materia di bonifica). 

Il Consiglio Regionale ha approvato 
Il Presidente della Giunta 
promulga 


la seguente legge: 

Art. 1 
Modifiche all'articolo 24 della l.r. 34/1994 


1. Dopo il comma 8 dell'articolo 24 della legge 
regionale 5 maggio 1994, n. 34 (Norme in materia di 
bonifica), è aggiunto il seguente: 
"8 bis. Ai membri del consiglio dei delegati e della 
deputazione amministrativa è corrisposto esclusivamente 
il rimborso delle spese sostenute.". 

Art. 2 
Modifiche all'articolo 25 della l.r. 34/1994 


1. Dopo il comma 3 dell'articolo 25 della l.r. 34/1994 
sono aggiunti i seguenti commi: 
"3 bis. Al presidente può essere attribuita una indennità 
di funzione omnicomprensiva non superiore a quella 
percepita dal sindaco di un comune fino a diecimila 
abitanti, qualora lo Statuto preveda la figura del vicepresidente, 
allo stesso potrà essere attribuita un'indennità 
di funzione pari al 25 per cento di quella attribuita al 
presidente.". 

"3 ter. Le indennità attualmente percepite dai presidenti 
dei consorzi, dovranno essere adeguate solo se 
di importo superiore a quello stabilito al precedente 
comma.". 

Art. 3 
Norme transitorie 


1. Le commissioni provvisorie e i commissari straordinari 
nominati ai sensi degli articoli 52 e 30 della l.r. 
34/1994 continuano ad esercitare le rispettive funzioni 
fino allo svolgimento delle elezioni consortili. 
Art. 4 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino ufficiale 
della Regione Toscana. 
2. Le disposizioni di cui alla presente legge si attuano 
a far data dal 1° gennaio 2009. 
La presente legge è pubblicata sul Bollettino Ufficiale 
della Regione. È fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 30 dicembre 2008 

La presente legge è stata approvata dal Consiglio Regionale 
nella seduta del 30.12.2008. 
