Legge Regionale 28 aprile 2008, n. 19 

Disposizioni in materia di commissari. Modifiche 
alla legge regionale 31 ottobre 2001, n. 53 (Disciplina 
dei commissari nominati dalla Regione). 

Il Consiglio Regionale ha approvato 

Il Presidente della Giunta promulga 

la seguente legge: 



Art. 1 
Modifiche all'articolo 2 della l.r. 53/2001 


1. Dopo la lettera c) del comma 1 dell'articolo 2 
della legge regionale 31 ottobre 2001, n. 53 (Disciplina 
dei commissari nominati dalla Regione), è inserita la 
seguente: 
"c bis) relativamente agli enti, aziende, agenzie e 
altri organismi pubblici dipendenti, istituiti e ordinati con 
legge regionale, oltre che nei casi di cui alla lettera c), 
anche per assicurare la continuità amministrativa qualora 
i loro organi ordinari siano decaduti o disciolti ovvero 
impossibilitati al regolare funzionamento per dimissioni 
dei titolari;". 

Art. 2 
Modifiche all'articolo 3 della l.r. 53/2001 


1. Dopo il comma 4 dell'articolo 3 della l.r. 53/2001 
sono inseriti i seguenti: 
"4 bis. Nel caso in cui il Presidente della Giunta 
regionale debba procedere alla nomina di commissari 
per la sostituzione degli organi di comuni, province, 
città metropolitane a seguito di inadempimento di atti 

obbligatori per legge regionale, la diffida ad adempiere è 
effettuata, di norma, entro sessanta giorni dall'istanza di 
avvio del procedimento sostitutivo o dall'accertamento 
d'ufficio dei presupposti per procedere. Entro tale termine, 
nel caso di procedimento su istanza, la Regione può 
richiedere ulteriori elementi all'ente locale per accertare 
la sussistenza dell'inadempimento. 

4 ter. L'ente locale interessato, qualora abbia adottato 
proprie disposizioni per l'autonomo esercizio dei poteri 
sostitutivi nei confronti dei propri organi, ne dà comunicazione 
alla Regione entro il termine di cui al comma 
4 bis oppure dopo il ricevimento dell'atto di diffida. In 
tali casi la Regione adotta l'atto di diffida nel rispetto 
delle disposizioni medesime che individuano l'organo 
dell'ente locale competente all'adozione dell'atto in via 
sostitutiva, oppure, se l'atto di diffida è già stato adottato, 
acquisisce il provvedimento con cui l'ente locale adempie 
all'obbligo di legge ai sensi delle medesime disposizioni, 
fermo restando il termine disposto dalla diffida.". 

Art. 3 
Modifiche all'articolo 5 della l.r. 53/2001 


1. Al comma 1 dell'articolo 5 della l.r. 53/2001 è 
aggiunto, infine, il seguente periodo:"Per gli enti, aziende, 
agenzie e altri organismi pubblici dipendenti, istituiti 
e ordinati con legge regionale, alla nomina dei commissari 
provvede esclusivamente il Presidente della Giunta 
regionale.". 
2. Dopo il comma 1 dell'articolo 5 della l.r. 53/2001 
è inserito il seguente: 
"1 bis. Nei casi di cui all'articolo 4, comma 4 bis, il 
Presidente procede alla nomina del commissario entro 
trenta giorni successivi all'inutile decorso del termine 
disposto dalla diffida, ovvero entro il termine diverso 
stabilito dalla legge regionale, anche quando il comune, 
la provincia o la città metropolitana hanno disposizioni 
sull'esercizio dei poteri sostitutivi e non hanno adempiuto 
entro il termine disposto dalla diffida.". 

3. La lettera b) del comma 2 dell'articolo 5 è sostituita 
dalla seguente: 
"b) la durata del mandato commissariale; nel caso di 
decadenza di cui all'articolo 2, comma 1, lettera c bis), 
della presente legge, derivante dal decorso del termine 
di cui all'articolo 2, comma 1, della legge regionale 30 
dicembre 1992, n. 61 (Disciplina transitoria del rinnovo 
degli organi amministrativi di competenza della Regione 
Toscana e norme per la prima costituzione del Comitato 
di controllo di cui all'articolo 54 della legge regionale 
7 luglio 1992, n. 31 "Disciplina del controllo sugli atti 
degli Enti Locali"), il mandato non eccede la durata di 
quarantacinque giorni dal giorno successivo al decorso 
del termine medesimo;". 

Art. 4 
Modifiche all'articolo 10 della l.r. 53/2001 


1. Il primo periodo del comma 3 dell'articolo 10 
della l.r. 53/2001 è sostituito dal seguente: "I commissari 
sono scelti tra soggetti dotati di adeguata qualificazione 
professionale o esperienza amministrativa, anche in 
virtù della carica ricoperta, in relazione all'incarico da 
conferire.". 
Art. 5 
Modifiche all'articolo 13 della l.r. 53/2001 


1. Il comma 3 dell'articolo 13 della l.r. 53/2001 è 
abrogato. 
2. Al comma 6 dell'articolo 13 della l.r. 53/2001 le 
parole: "provvedono ai sensi dei propri ordinamenti" 
sono sostituite dalle seguenti: "provvedono ai sensi della 
legge medesima e, per quanto da essa non disposto, dei 
propri ordinamenti". 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 28 aprile 2008 

La presente legge è stata approvata dal Consiglio Regionale 
nella seduta del 22.04.2008. 
