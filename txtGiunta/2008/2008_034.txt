

LEGGE REGIONALE 4 giugno 2008, n. 34 

Costituzione e funzionamento del Collegio di garanzia. 


Il Consiglio regionale ha approvato 


Il Presidente della Giunta promulga 


la seguente legge: 

 

Titolo I 
COLLEGIO DI GARANZIA 


Art. 1 
Costituzione e sede 


1. La presente legge, in attuazione dell'articolo 57 
dello Statuto, disciplina la costituzione ed il funzionamento 
del Collegio di garanzia, di seguito denominato 
Collegio. 
2. Il Collegio è organo ausiliario della Regione a 
supporto delle funzioni degli organi regionali inerenti 
all'attuazione dello Statuto ed a garanzia del rispetto 
delle norme, dei principi e delle fi nalità in esso sanciti. 
3. Il Collegio svolge le funzioni ad esso attribuite 
dallo Statuto in autonomia e indipendenza, secondo le 
disposizioni della presente legge e del proprio regolamento 
interno. 
4. Il Collegio ha sede presso il Consiglio regionale. 
Art. 2 
Composizione e modalità di nomina 


1. Ciascun componente del Collegio è nominato dal 
Consiglio regionale a maggioranza dei tre quarti dei suoi 
componenti. 
2. Il Collegio è composto di sette componenti, di 
cui uno nominato fra tre designati dal Consiglio delle 
autonomie locali, individuati all'interno delle seguenti 
categorie: 
a) professori universitari ordinari di materie giuridiche 
delle università toscane, con alta e riconosciuta 
competenza nel campo del diritto pubblico; 

b) magistrati a riposo della giurisdizione ordinaria e 
delle giurisdizioni amministrative o ex componenti della 
Corte costituzionale; 

c) avvocati, anche di avvocature di enti pubblici, con 
almeno quindici anni di esercizio effettivo della professione 
con particolare esperienza nell'ambito costituzionale 
o amministrativo; 

d) ex dirigenti dell'amministrazione regionale o di 
altre pubbliche amministrazioni con almeno quindici 
anni di esercizio effettivo della funzione dirigenziale e in 
possesso di diploma di laurea in giurisprudenza. 

3. Deve necessariamente essere nominato nel Colle

 
gio almeno un componente di ciascuna categoria di cui 
al comma 2. 

4. La presentazione delle candidature ai fi ni della 
nomina è effettuata ai sensi della legge regionale 8 
febbraio 2008, n. 5 (Norme in materia di nomine e 
designazioni e di rinnovo degli organi amministrativi di 
competenza della Regione). 
5. Non si applicano le norme inerenti l'obbligo di 
osservanza delle direttive previste per i soggetti nominati 
dalla Regione. 
Art. 3 
Durata in carica 


1. Ciascun componente del Collegio dura in carica 
sei anni e non è immediatamente rieleggibile. 
2. Il componente del Collegio cessa dall'esercizio 
delle sue funzioni alla scadenza della carica. 
3. In caso di decesso, impedimento permanente, 
dimissioni o decadenza di un componente del Collegio, 
il Consiglio regionale nomina il nuovo componente ai 
sensi dell'articolo 2. Il nuovo componente dura in carica 
per sei anni. 
Art. 4 
Ineleggibilità, incompatibilità e decadenza 


1. Ai componenti del Collegio si applicano, per 
quanto non in contrasto con le disposizioni della presente 
legge, le norme in materia di ineleggibilità e di incompatibilità 
previste dalla normativa sui consiglieri regionali. 
2. Le cause di incompatibilità, anche sopraggiunte, 
comportano la decadenza dalla carica. 
3. Il componente assente ingiustifi cato dalle sedute 
dell'organo per tre volte consecutive decade dalla carica. 
4. Spetta al Collegio l'accertamento delle cause di 
incompatibilità, impedimento permanente e decadenza 
dei propri componenti. 
Art. 5 
Presidente e Vicepresidente 


1. Il Collegio elegge al proprio interno, a scrutinio 
segreto, con separate votazioni e a maggioranza dei suoi 
componenti, il Presidente ed il Vicepresidente. 
2. Il Presidente ed il 
Vicepresidente durano in tali 
cariche per tre anni e possono essere riconfermati, fermo 
restando il 
limite della durata della carica di cui all'articolo 
3. 

3. Il 
Vicepresidente coadiuva il Presidente e lo sostituisce 
in caso di impedimento, secondo quanto previsto 
dal regolamento interno del Collegio. 
4. La prima seduta del Collegio è convocata dal 
componente più anziano per età. 
Titolo II 
FUNZIONI 


Capo I 
Verifi ca di conformità allo statuto 


Art. 6 
Oggetto della verifi ca 


1. Il Collegio valuta la conformità allo Statuto delle 
leggi e dei regolamenti della Regione. 
2. Il Collegio esprime il proprio giudizio sulle leggi 
ed i regolamenti dopo la loro approvazione e prima della 
loro entrata in vigore. 
Art. 7 
Procedimento della verifi ca 


1. Il giudizio sulla conformità delle fonti regionali 
allo Statuto è espresso su richiesta del Presidente della 
Giunta, del Presidente del Consiglio, di almeno tre 
presidenti di gruppi consiliari, di almeno un quinto dei 
consiglieri regionali nonché del Presidente del Consiglio 
delle autonomie locali, previa deliberazione dell'Uffi cio 
di presidenza dello stesso Consiglio, quando riguardi la 
presunta violazione delle disposizioni statutarie in mate-
ria di enti locali. 
2. La richiesta, in forma scritta e motivata, è presentata 
al Presidente del Collegio entro sette giorni dall'approvazione 
della delibera legislativa o della delibera 
regolamentare, dandone contestuale informazione agli 
altri titolari del potere di richiesta. Per gli atti di cui è 
dichiarata l'urgenza il termine è ridotto a tre giorni. 
3. Fino alla scadenza del termine del comma 2 o fi no 
alla conclusione del procedimento relativo al giudizio 
del Collegio: 
a) il Presidente del Consiglio sospende la trasmissione 
della delibera legislativa o della delibera regolamentare 
di competenza del Consiglio al Presidente della 
Giunta ai fini, rispettivamente, della promulgazione o 
della emanazione; 

b) il Presidente della Giunta sospende l'emanazione 
dei regolamenti di competenza della Giunta. 


 
4. Il Collegio, valutata preliminarmente la non manifesta 
infondatezza della richiesta, esprime il proprio 
giudizio e lo trasmette al soggetto richiedente entro il 
termine massimo di trenta giorni dal ricevimento della 
richiesta, dandone contestuale informazione agli altri 
titolari delpotere di richiesta. Iltermine per l'espressione 
e la trasmissione del giudizio è abbreviato a dieci giorni 
per le leggi o i regolamenti di cui è dichiarata l'urgenza. 
5. Nel giudizio del Collegio è indicato se la decisione 
è stata assunta all'unanimità o a maggioranza. 
6. Il giudizio del Collegio è pubblicato sul Bollettino 
uffi ciale della Regione Toscana. 
7. Trascorso il termine di cui al comma 4 senza che 
il Collegio abbia trasmesso il giudizio o qualora il Collegio 
si sia espresso dichiarando la conformità allo Statuto 
dell'atto esaminato: 
a) il Presidente del Consiglio trasmette la delibera 
legislativa o la delibera regolamentare di competenza 
del Consiglio al Presidente della Giunta regionale ai fi ni, 
rispettivamente, della promulgazione o dell'emanazione; 


b) il Presidente della Giunta emana il regolamento di 
competenza della Giunta. 

Art. 8 
Effetti del giudizio di non conformità statutaria 
di un atto normativo del Consiglio 


1. Nel caso in cui il Collegio ritenga non conforme 
allo Statuto un atto normativo approvato dal Consiglio 
regionale, il Presidente del Consiglio assegna nuovamente 
tale atto alla commissione consiliare competente 
perché, nella prima seduta successiva, lo riesamini limitatamente 
alle parti oggetto del giudizio di non conformità 
e ne riferisca al Consiglio entro trenta giorni. Per 
gli atti di cui è dichiarata l'urgenza il termine è ridotto a 
quindici giorni. 
2. Il Consiglio riesamina l'atto discutendo e deliberando 
sulle sole parti oggetto del giudizio di non conformità 
statutaria ed esprime voto fi nale sull'intero atto. 
Sono proponibili solo emendamenti o proposte di modifi 
che direttamente connessi alle parti in discussione. 
Art. 9 
Effetti del giudizio di non conformità statutaria 
di un atto normativo della Giunta 


1. Nel caso in cui il Collegio ritenga non conforme 
allo Statuto un atto normativo approvato dalla Giunta, 
quest'ultima delibera nuovamente l'atto in questione, 
che può essere modifi cato limitatamente alle parti oggetto 
del giudizio di non conformità statutaria. 
2. La nuova deliberazione non è soggetta alla procedura 
di parere obbligatorio del Consiglio. 
Art. 10 
Motivazione 


1. Qualora il Consiglio o la Giunta ritengano di non 
adeguare l'atto ai rilievi del Collegio, approvandolo nuovamente 
senza modifi che, la motivazione del mancato 
adeguamento è espressa ai sensi della legge regionale 
che disciplina la motivazione delle leggi e dei regolamenti 
ai sensi dell'articolo 39 dello Statuto. Fino all'entrata 
in vigore di tale legge, la motivazione è contenuta 
in apposito ordine del giorno di accompagnamento della 
legge regionale oppure nella deliberazione di approvazione 
del regolamento regionale. 
Art. 11 
Conclusione del procedimento 


1. Le deliberazioni assunte ai sensi degli articoli 8, 
9 e 10 sono comunicate, rispettivamente, dal Presidente 
del Consiglio o dal Presidente della Giunta al Collegio 
ed al soggetto che ne aveva richiesto il giudizio, dandone 
contestuale informazione agli altri titolari del potere di 
richiesta. 
2. Sulle deliberazioni assunte ai sensi degli articoli 8, 
9 e 10 non può essere ulteriormente richiesto il giudizio 
del Collegio. 
Capo II 
Confl itti di attribuzione 


Art. 12 
Confl itti di attribuzione 


1. Il Collegio esprime il proprio giudizio sui confl itti 
di attribuzione fra organi regionali su richiesta dei soggetti 
di cui all'articolo 7, comma 1. 
2. Il conflitto è sollevato avverso atti non normativi 
o condotte, anche omissive, ritenuti lesivi delle norme 
statutarie regolanti il riparto delle competenze fra gli 
organi regionali. 
3. La richiesta, in forma scritta e motivata, è presentata 
al Presidente del Collegio entro quindici giorni 
decorrenti dal momento in cui l'atto ha conseguito la sua 
effi cacia o la condotta è stata posta in essere, dandone 
contestuale informazione agli altri titolari del potere di 
richiesta. 
4. Il Collegio esprime ilproprio giudizio e lo trasmette 
al soggetto richiedente entro venti giorni dal ricevimento 
della richiesta, dandone contestuale informazione 

 
agli altri titolari del potere di richiesta. Si applicano i 
commi 5 e 6 dell'articolo 7. 

Art. 13 
Effetti del giudizio sul confl itto di attribuzione 

1. Il giudizio che riconosce fondate le ragioni del 
richiedente il conflitto di attribuzione comporta per 
l'organo interessato l'obbligo di riesaminare l'atto o di 
riconsiderare la condotta, entro quindici giorni dal ricevimento 
del giudizio del Collegio. 
2. Ove ritenga di accogliere i rilevi del Collegio, 
l'organo interessato assume, entro il termine di cui al 
comma 1, le decisioni idonee alla rimozione del confl itto 
dandone comunicazione al Collegio ed al soggetto che 
ha sollevato il conflitto e contestuale informazione agli 
altri titolari del potere di richiesta. 
3. Ove ritenga di non accogliere i rilievi del Collegio, 
l'organo interessato, entro il termine di cui al comma 1, 
ne dà comunicazione scritta e motivata al Collegio ed al 
soggetto che ha sollevato il confl itto e contestuale informazione 
agli altri titolari del potere di richiesta. 
4. Sugli atti di cui ai commi 2 e 3 non può essere 
sollevato un nuovo confl itto di attribuzione. 
Capo III 
Funzioni in materia di referendum regionali 


Art. 14 
Ammissibilità e regolarità dei referendum: rinvio 

1. Il Collegio esercita le funzioni relative alla verifi ca 
di ammissibilità e di regolarità dei referendum attribuite 
dalla legge regionale 23 novembre 2007, n. 62 (Disciplina 
dei referendum regionali previsti dalla Costituzione e 
dallo Statuto). 
Titolo III 
AUTONOMIA 


Art. 15 
Funzionamento 


1. Il Collegio ha autonomia funzionale ed amministrativa. 
2. Il funzionamento del Collegio è disciplinato dal 
regolamento interno, approvato dal Collegio a maggioranza 
dei suoi componenti, sentito l'Ufficio di presidenza 
del Consiglio per i profili attinenti al raccordo con il 
regolamento interno del Consiglio. 
3. Il regolamento interno disciplina, in particolare: 
a) lo svolgimento dei lavori; 
b) la nomina del relatore, incaricato anche della reda


zione dell'atto; 
c) la verbalizzazione delle sedute; 
d) la comunicazione delle decisioni; 
e) le modalità di accertamento delle cause di incom


patibilità, di impedimento permanente e di decadenza. 

4. Il regolamento interno del Collegio è pubblicato 
sul Bollettino uffi ciale della Regione Toscana. 
5. Il Collegio si riunisce validamente con almeno cinque 
componenti e delibera validamente a maggioranza 
dei componenti. 
6. Il Collegio è presieduto dal Presidente o, in caso 
di sua assenza, dal 
Vicepresidente o, in caso di assenza 
anche di quest'ultimo, dal membro più anziano di età. 
In caso di parità prevale il voto espresso dal presidente 
della seduta. 
Art. 16 
Relazione annuale 


1. Il Collegio, entro il 31 marzo di ogni anno, trasmette 
al Presidente del Consiglio regionale ed al Presidente 
della Giunta una relazione sull'attività svolta, 
eventualmente corredata da osservazioni e proposte. Il 
Presidente del Consiglio regionale ne cura la trasmissione 
ai consiglieri. 
Art. 17 
Risorse 


1. L'Ufficio di presidenza del Consiglio regionale, 
sentito il Presidente del Collegio, provvede all'assegnazione 
del personale, ai locali ed ai mezzi necessari per il 
funzionamento del Collegio. 
2. Il responsabile della struttura di supporto al Collegio, 
o il funzionario da lui individuato, è segretario 
del Collegio stesso e incaricato dei procedimenti e dei 
provvedimenti attinenti al funzionamento delCollegio. Il 
segretario cura la redazione dei verbali, la custodia degli 
atti e la pubblicazione dei giudizi. 
Art. 18 
Indennità e rimborso spese 


1. Per ogni parere trasmesso nei termini, ai componenti 
del Collegio che hanno partecipato alle sedute 
relative a tale atto è corrisposto un compenso lordo di 
euro 800,00, elevato ad euro 1.200,00 per il redattore 
dell'atto. 
2. Ai componenti del Collegio che non risiedono o 

 
non hanno la propria sede abituale di lavoro nel 
luogo di 
seduta del Collegio è dovuto, per ogni giornata di seduta, 
il rimborso delle spese previsto per i dirigenti regionali. 

Art. 19 
Norma fi nanziaria 


1. Agli oneri derivanti dall'attuazione della presente 
legge, determinati in euro 15.000,00, si fa fronte con le 
risorse stanziate sull'unità previsionale di base (UPB) 
134 "Funzionamento del Consiglio regionale - spese 
correnti" del bilancio dell'esercizio 2008. 
2. Per gli esercizi finanziari successivi si fa fronte con 
legge di bilancio. 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 4 giugno 2008 

La presente legge è stata approvata dal Consiglio Regionale 
nella seduta del 
27.05.2008. 

 
