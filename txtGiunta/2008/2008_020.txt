
LEGGE REGIONALE 28 aprile 2008, n. 20 

Disciplina della partecipazione regionale a società, 
associazioni, fondazioni e altri organismi di diritto 
privato, ai sensi dell'articolo 51, comma 1 dello 
Statuto. Norme in materia di componenti degli organi 
amministrativi delle società a partecipazione regionale. 


Il Consiglio Regionale ha approvato 


Il Presidente della Giunta promulga 


la seguente legge: 

  

Capo I 
Norme generali 



 

Art. 1 
Oggetto 


1. La presente legge disciplina le condizioni e le 
modalità della partecipazione regionale a soggetti di 
diritto privato, in attuazione dell'articolo 51, comma 1, 
dello Statuto e detta norme in materia di numero e compensi 
dei componenti degli organi amministrativi delle 
società a partecipazione regionale. 
Art. 2 
Finalità 


1. La disciplina contenuta nella presente legge è fi nalizzata 
al perseguimento dei seguenti obiettivi: 
a) definire, in conformità con lo Statuto regionale, 
le competenze degli organi della Regione riguardo la 
partecipazione, anche in fase di costituzione, a soggetti 
di diritto privato; 

b) rendere omogenee le modalità di partecipazione 
della Regione per tipologia di soggetto al quale si intende 
partecipare; 

c) semplifi care gli strumenti di partecipazione della 
Regione; 

2. La presente legge costituisce inoltre attuazione 
dei principi in materia di coordinamento della fi nanza 
pubblica di cui all'articolo 1, commi 587-591 e 725-735, 
della legge 27 dicembre 2006, n. 296 (Disposizioni per 
la formazione del bilancio annuale e pluriennale dello 
Stato) e delle disposizioni di cui all'articolo 3, commi 
27-32, della legge 24 dicembre 2007, n. 244 (Disposizioni 
per la formazione del bilancio annuale e pluriennale 
dello Stato). 
Art. 3 
Principi 


1. La partecipazione della Regione, anche nella fase 
costitutiva, a soggetti di diritto privato avviene in coerenza 
con gli obiettivi delle politiche regionali stabiliti 
negli atti di programmazione ed è limitata, nel rispetto 
del principio di sussidiarietà di cui all'articolo 59 dello 
Statuto, alle ipotesi in cui si renda necessaria per il perseguimento 
di un interesse di rilievo regionale. 
2. La partecipazione della Regione ad associazioni 
avviene di norma quando l'attività dell'associazione 
abbia dimensione territoriale almeno regionale. 
3. La Regione non può costituire, assumere o mantenere 
direttamente o indirettamente partecipazioni anche 
di minoranza in società aventi per oggetto produzione di 
beni o di servizi non strettamente necessari per perseguire 
le proprie fi nalità istituzionali. 
4. E'ammessa la costituzione o la partecipazione in 
società che producono servizi di interesse generale. 
Capo II 
Partecipazione ad associazioni 


Art. 4 
Adesione ad associazioni esistenti 


1. L'adesione della Regione ad associazioni esistenti 
è disposta, con deliberazione, dal Consiglio regionale, 
qualora l'associazione svolga un'attività funzionale ai 
compiti istituzionali del Consiglio. Nella deliberazione 
sono indicati gli oneri relativi all'adesione. 
2. L'adesione della Regione ad associazioni esistenti 
è disposta dalla Giunta regionale qualora l'associazione 
svolga un'attività funzionale ai compiti istituzionali 
degli organi di governo. 
3. Ai fini di cui al comma 2, ogni anno la Giunta 
regionale approva, per ciascuna delle sue direzioni generali, 
una deliberazione con cui dispone le nuove partecipazioni 
alle associazioni, indicandone i relativi oneri, 
nonchè eventuali recessi. La deliberazione è comunicata 
alla commissione consiliare competente in materia. 
4. Il pagamento annuale della quota di partecipazione 
della Regione ai soggetti di cui al presente articolo è 
disposto con atto dirigenziale. 
Art. 5 
Costituzione di associazioni nuove 


1. La promozione della costituzione, da parte della 
Regione, di nuove associazioni è disposta dal Consiglio 
regionale negli atti di programmazione di cui all'articolo 
10 della legge regionale 11 agosto 1999, n. 49 (Norme 
in materia di programmazione regionale), come sostituito 
dall'articolo 10 della legge regionale 15 novembre 
2004, n. 61, nei quali sono quantifi cati gli oneri a carico 
del bilancio regionale, è individuato il relativo fi nanziamento 
e possono essere fi ssate particolari condizioni e 
modalità della partecipazione. 
2. La Giunta regionale approva, con deliberazione, lo 
schema dello statuto dell'associazione, nonché le eventuali 
successive modifi che dello stesso. L'approvazione è 
preceduta dal parere della commissione consiliare competente 
in materia, che si esprime nel termine di trenta 
giorni dall'assegnazione dell'atto, decorsi inutilmente i 
quali la Giunta può comunque procedere all'approvazione. 
3. Il Presidente della Giunta regionale, quale legale 
rappresentante della Regione, o un assessore da lui dele

 

gato, sono competenti a compiere gli atti necessari al 
perfezionamento della costituzione dell'associazione. 

Art. 6 
Recesso 


1. Il recesso della Regione dalle associazioni di cui 
all'articolo 4, è disposto dalla Giunta regionale con la 
deliberazione di cui all'articolo 4, comma 2. 
2. In ogni altro caso il recesso della Regione dalle 
associazioni è disposto dal Consiglio regionale negli 
atti di programmazione di cui all'articolo 10 della l.r. 
49/1999. 
Capo III 
Partecipazione a fondazioni 


Art. 7 
Adesione a fondazioni esistenti 


1. L'adesione della Regione a fondazioni esistenti è 
disposta dal Consiglio regionale negli atti di programmazione 
di cui all'articolo 10 della l.r. 49/1999, nei quali 
sono quantifi cati gli oneri a carico del bilancio regionale 
ed è individuato il relativo fi nanziamento. 
Art. 8 
Costituzione di fondazioni nuove 


1. La promozione, da parte della Regione, della 
costituzione di fondazioni nuove è disposta dalConsiglio 
regionale, nel rispetto di quanto previsto dall'articolo 3, 
negli atti di programmazione di cui all'articolo 10 della 
l.r. 49/1999, nei quali sono quantifi cati gli oneri a carico 
del bilancio regionale, è individuato il relativo fi nanziamento 
e possono essere fi ssate particolari condizioni e 
modalità della partecipazione. 
2. La Giunta regionale approva con deliberazione lo 
schema dello statuto della fondazione nonché le eventuali 
successive modifi che dello stesso. L'approvazione è 
preceduta dal parere della commissione consiliare competente 
in materia, che si esprime nel termine di trenta 
giorni dall'assegnazione dell'atto, decorsi inutilmente i 
quali la Giunta può comunque procedere all'approvazione. 
3. Il Presidente della Giunta regionale, quale legale 
rappresentante della Regione, o un assessore da lui delegato, 
sono competenti a compiere gli atti necessari al 
perfezionamento della costituzione della fondazione. 
Capo IV 
Partecipazione a società 


Art. 9 
Partecipazione a società esistenti 


1. La partecipazione della Regione a società esistenti 
è disposta dal Consiglio regionale, nel rispetto dell'articolo 
3 e delle disposizioni di cui all'articolo 3, commi 30, 
31 e 32, della l. 244/2007, negli atti di programmazione 
di cui all'articolo 10 della l.r. 49/1999, nei quali è individuata 
l'entità della partecipazione, sono quantifi cati gli 
oneri a carico del bilancio regionale, è indicato il relativo 
fi nanziamento e possono essere fi ssate particolari condizioni 
e modalità della partecipazione. Il Consiglio regionale, 
in particolare, dà espressamente atto del rispetto dei 
principi di cui all'articolo 3, commi 3 e 4. 
Art. 10 
Costituzione di società nuove 


1. La promozione, da parte della Regione, della 
costituzione di società nuove è disposta dal Consiglio 
regionale, nel rispetto dell'articolo 3 e delle disposizioni 
di cui all'articolo 3, commi 30, 31 e 32 della l. 244/2007, 
negli atti di programmazione di cui all'articolo 10 della 
l.r. 49/1999, nei quali è individuata l' entità della partecipazione, 
sono quantifi cati gli oneri a carico del bilancio 
regionale, è indicato il relativo finanziamento e possono 
essere fi ssate particolari condizioni e modalità della 
partecipazione. Il Consiglio regionale, in particolare, dà 
espressamente atto del rispetto dei principi di cui all'articolo 
3, commi 3 e 4. 
2. La Giunta regionale approva con deliberazione lo 
schema dello statuto della società di nuova costituzione, 
nonché le eventuali successive modifi che dello stesso. 
L'approvazione è preceduta dal parere della commissione 
consiliare competente in materia, che si esprime 
nel termine di trenta giorni dall'assegnazione dell'atto, 
decorsi inutilmente i quali la Giunta può comunque procedere 
all'approvazione. 
3. Il Presidente della Giunta regionale, quale legale 
rappresentante della Regione, o un assessore da lui delegato, 
sono competenti a compiere gli atti necessari al 
perfezionamento della costituzione della società. 
Art. 11 
Dismissione, riduzione e incremento 
delle partecipazioni 


1. La dismissione, l'incremento o la riduzione, da 
parte della Regione, della partecipazione a società di 
cui detiene la maggioranza del capitale è disposta dal 
Consiglio regionale negli atti di programmazione di cui 
all'articolo 10 della l.r. 49/1999. 
2. In ogni altro caso di dismissione, incremento o 

 

riduzione dell'entità della partecipazione regionale in 
società, la determinazione relativa è assunta dalla Giunta 
regionale con deliberazione, previo parere della commissione 
consiliare competente in materia, che si esprime 
nel termine di trenta giorni dall'assegnazione dell'atto, 
decorsi inutilmente i quali la Giunta può comunque 
procedere. 

3. Le determinazioni di cui ai commi 1 e 2 sono 
assunte tenuto conto delle relazioni di cui all'articolo 15. 
Art. 12 
Scelta dei soci 


1. La scelta dei soci partecipanti alle società di 
cui all'articolo 10 o interessate dalle variazioni di cui 
all'articolo 11 avviene mediante procedure di evidenza 
pubblica. 
Capo V 
Governo delle partecipazioni 


Art. 13 
Esercizio delle prerogative di socio nelle associazioni 

1. La Regione esercita le prerogative di socio nelle 
associazioni tramite il Presidente della Giunta, o l'assessore 
da lui delegato. 
2. In caso di impedimento dell'assessore delegato 
il Presidente può delegare a rappresentarlo il dirigente 
competente. 
Art. 14 
Esercizio delle prerogative di socio nelle società 

1. La Regione partecipa all'assemblea dei soci nelle 
società tramite il Presidente della Giunta regionale o 
l'assessore da lui delegato. 
2. In caso di impedimento dell'assessore delegato 
il Presidente può delegare a rappresentarlo il dirigente 
competente. 
Art. 15 
Relazioni al Consiglio regionale 


1. Fermo restando quanto previsto dall'articolo 4, 
comma 7, della legge regionale 6 agosto 2001, n. 36 
(Ordinamento contabile della Regione Toscana), per 
ogni altra partecipazione ai soggetti di cui ai capi III e IV, 
la Giunta regionale presenta annualmente al Consiglio 
regionale una relazione sull'andamento dell'attività di 
tali soggetti e sulla rispondenza dei relativi risultati agli 
indirizzi regionali. 
Art. 16 
Coordinamento delle partecipazioni 


1. Ai fi ni dell'elaborazione delle relazioni di cui 
all'articolo 15, la Giunta regionale defi nisce con deliberazione 
una procedura di monitoraggio delle partecipazioni, 
realizzata attraverso la raccolta e l'elaborazione, 
da parte di un'unica struttura, dei dati e delle informazioni 
fornite dai dirigenti competenti nella materia cui le 
partecipazioni si riferiscono, o acquisite direttamente dai 
soggetti partecipati. 
Capo VI 
Disposizioni in materia di componenti degli organi 
amministrativi delle società partecipate 
dalla Regione 


Art. 17 
Componenti degli organi amministrativi delle società 
partecipate dalla Regione 


1. Nelle società a totale partecipazione regionale, 
anche indiretta, il numero dei componenti degli organi 
amministrativi è compreso fra tre e cinque. 
2. Nelle società di cui al comma 1 in luogo del Consiglio 
di amministrazione può essere previsto l'amministratore 
unico. 
3. Nelle società miste a partecipazione regionale, il 
numero dei componenti degli organi societari designati 
dai soci pubblici, compresi quelli designati dalla Regione, 
non può essere superiore a cinque. 
Art. 18 
Modifi che alla legge regionale 8 febbraio 2008, n. 5 
(Norme in materia di nomine e designazioni e di 
rinnovo degli organi amministrativi di 
competenza della Regione) 


1. Dopo l'articolo 10 della l.r. 5/2008 è inserito il 
seguente: 
"Art.10 bis 
Causa di esclusione dalla nomina ad amministratore di 
società a partecipazione regionale 

1. Non può essere nominato amministratore di società 
a partecipazione regionale chi, avendo ricoperto nei 
cinque anni precedenti alla nomina incarichi analoghi, 
abbia chiuso in perdita tre esercizi consecutivi." 
Capo VII 
Disposizioni in materia di compensi degli organi 
amministrativi delle società partecipate 
dalla Regione 



 

Art. 19 
Compensi degli organi amministrativi delle società 
totalmente partecipate dalla Regione 


1. Il compenso annuale lordo, omnicomprensivo, 
spettante al presidente e ai membri del consiglio di 
amministrazione delle società partecipate totalmente 
dalla Regione non può essere superiore rispettivamente 
al 25 per cento e al 10 per cento dell'indennità spettante 
al Presidente della Giunta regionale. 
2. Per i soggetti di cui al comma 1 gli statuti societari 
possono prevedere indennità di risultato solo in caso di 
produzione di utili e in misura ragionevole e proporzionata. 
3. Le disposizioni di cui al presente articolo si applicano 
agli organi amministrativi comunque denominati. 
4. Il compenso annuale lordo, omnicomprensivo, 
spettante al presidente del collegio dei revisori e ai membri 
del collegio non può essere superiore rispettivamente 
al 7 per cento e al 5 per cento dell'indennità spettante al 
Presidente della Giunta regionale. 
Art. 20 
Compensi degli organi amministrativi delle società 
totalmente partecipate dalla Regione 
e da enti locali 


1. Nelle società totalmente partecipate dalla Regione 
e da enti locali, nelle quali la Regione detiene la maggior 
quota di partecipazione, il compenso annuale lordo, 
omnicomprensivo, spettante alpresidente e ai membri del 
consiglio di amministrazione non può essere superiore al 
limite massimo determinato ai sensi dell'articolo 19. 
2. Nelle società totalmente partecipate dalla Regione 
e da enti locali, nelle quali la Regione non detiene la 
maggior quota di partecipazione, il compenso annuale 
lordo, omnicomprensivo, spettante al presidente e ai 
membri del consiglio di amministrazione è determinato 
come previsto per il rappresentante degli enti locali dalla 
normativa statale in materia. 
3. Nel caso di parità di quote, il compenso annuale 
lordo, omnicomprensivo, spettante al presidente e ai 
membri del consiglio di amministrazione è determinato 
rispettivamente nella misura massima del 40 per cento e 
del 15 per cento dell'indennità di maggiore importo fra 
quelle spettanti ai rappresentanti dei soci pubblici. 
4. Le disposizioni di cui al presente articolo si applicano 
agli organi amministrativi comunque denominati. 
5. L'indennità dei membri del collegio dei revisori 
nei casi di cui ai commi 1 e 3, è determinata nel massimo 
come previsto dall'articolo 19, comma 4. 

Art. 21 
Compensi degli organi amministrativi 
delle società miste 


1. Nelle società a partecipazione mista, nelle quali 
la Regione detiene la maggior quota di partecipazione, 
la misura massima dei compensi del Presidente e dei 
membri del consiglio di amministrazione è determinata 
ai sensi dell'articolo 19. 
2. Nelle società a partecipazione mista regionale, 
nelle quali gli enti locali detengono la maggior quota di 
partecipazione, la misura massima dei compensi del Presidente 
e dei membri del consiglio di amministrazione è 
determinata ai sensi dell'articolo 20, comma 2. 
3. I compensi di cui alpresente articolo possono essere 
aumentati in misura non superiore al 10 per cento. 
4. Le disposizioni di cui al presente articolo si applicano 
agli organi amministrativi comunque denominati. 
5. L'indennità dei membri del collegio dei revisori 
nelle società di cui al comma 1 è determinata nel massimo 
come previsto dall'articolo 19, comma 4. 
Art. 22 
Emolumenti 


1. Agli amministratori delle società di cui al presente 
capo è dovuto il rimborso delle spese effettivamente 
sostenute in ragione delloro mandato, nella misura fi ssata 
con deliberazione della Giunta regionale, in analogia a 
quanto stabilito per i dirigenti regionali. 
Capo VIII 
Pubblicità dei dati 


Art. 23 
Pubblicità dei dati 


1. La Giunta regionale pubblica sul proprio sito 
web l'elenco delle società totalmente o parzialmente 
partecipate indicando la ragione sociale, la misura della 
partecipazione, la durata dell'impegno, l'onere complessivo 
a qualsiasi titolo gravante per l'anno sul bilancio 
regionale. 
2. Il Consiglio e la Giunta regionale, ai sensi dell'articolo 
5, comma 3, della l.r. 5/2008 pubblicano, ciascuno 
sul proprio sito web, gli incarichi da essi conferiti nelle 
società cui la Regione partecipa e l'ammontare dei relativi 
compensi. Tali elenchi sono tra loro opportunamente 

 

collegati in modo da garantire all'utente agevole consultazione 
e lettura. 

3. I dati di cui al presente articolo sono aggiornati 
ogni sei mesi. 
Capo IX 
Norma transitoria 


Art. 24 
Norma transitoria 


1. Il Consiglio regionale valuta, entro il 31 ottobre 
2008, la conformità delle partecipazioni societarie esistenti 
con le disposizioni contenute nella presente legge, 
tenuto conto delle ricadute occupazionali; in caso di non 
conformità, la Giunta regionale provvede entro il 30 
giugno 2009 alla dismissione delle stesse, con procedure 
di evidenza pubblica. 
2. La Giunta regionale assume le opportune iniziative 
affinché entro sei mesi dalla data di entrata in vigore 
della presente legge le società partecipate dalla Regione 
adeguino gli statuti alle disposizioni in essa contenute, 
eventualmente provvedendo alla modifica dei patti parasociali. 
3. I compensi degli organi amministrativi delle 
società partecipate dalla Regione ai sensi degli articoli 
19, 20, commi 1 e 3, e 21, comma 1, sono rideterminati 
entro i limiti massimi stabiliti nel capo VII e comunque 
in misura non superiore a quanto percepito alla data di 
entrata in vigore della presente legge, con decorrenza 
dalla stessa data. 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 28 aprile 2008 

La presente legge è stata approvata dal Consiglio Regionale 
nella seduta del 22.04.2008. 

 
