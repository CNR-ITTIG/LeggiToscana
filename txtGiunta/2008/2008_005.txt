

LEGGE REGIONALE 8 febbraio 2008, n. 5 

Norme in materia di nomine e designazioni e di 
rinnovo degli organi amministrativi di competenza 
della Regione. 

Il Consiglio Regionale 
ha approvato 

Il Presidente della Giunta 
promulga 

la seguente legge: 

 
Art. 1 
Finalità 


1. La presente legge disciplina i criteri e le procedu

 

re per le nomine e le designazioni di competenza della 
Regione, in attuazione delle disposizioni degli articoli 
11, comma 6, 50 e 51 dello Statuto. 

2. La Regione provvede alle nomine e designazioni 
informandosi ai principi di trasparenza, pubblicità, partecipazione, 
rispetto del principio della rappresentanza di 
genere e, per quelle di competenza del Consiglio regionale, 
di garanzia del ruolo delle minoranze. 
Art. 2 
Competenze del Consiglio e degli organi di governo 


1. Sono di competenza del Consiglio le nomine e 
designazioni spettanti alla Regione: 
a) attinenti a funzioni in cui la rappresentanza politica 
e istituzionale sia esclusiva o, comunque, prevalente; 
b) negli organi di amministrazione attiva e consultiva 
di società, associazioni, fondazioni ed altri organismi di 
diritto privato cui la Regione partecipa, salvi i casi di cui 
al comma 2, lettera b); 

c) negli organi di controllo contabile ed amministrativo 
di enti e organismi pubblici e privati; 
d) in tutti i casi non espressamente riservati alla competenza 
degli organi di governo ai sensi del comma 2. 

2. Sono di competenza degli organi di governo le 
nomine e designazioni spettanti alla Regione: 
a) negli organi di amministrazione attiva e consultiva 
di enti, aziende, agenzie ed altri organismi pubblici 
dipendenti dalla Regione; 

b) di amministratori unici e di amministratori delegati 
con funzioni di direzione in società, associazioni, 
fondazioni ed altri organismi di diritto privato cui la 
Regione partecipa; 

c) per incarichi direzionali; 

d) negli organismi che svolgono funzioni di natura 
tecnica, fatta eccezione per quelli di supporto al Consiglio 
regionale. 

3. Ai fini della lettera a) del comma 2, gli enti, aziende, 
agenzie ed altri organismi pubblici dipendenti dalla 
Regione sono quei soggetti giuridici, comunque denominati, 
che svolgono funzioni esclusive o comunque prevalenti 
strumentali all'esercizio delle funzioni regionali di 
governo e che, pur se dotati di propria autonomia, sono 
soggetti alla potestà regionale esclusiva o comunque 
prevalente in ordine ai seguenti profi li: 
a) costituzione o scioglimento; 
b) nomina degli organi; 
c) approvazione dei bilanci; 
d) esercizio di funzioni di vigilanza o controllo; 
e) defi nizione di indirizzi e direttive; 
f) disciplina dell'ordinamento interno; 
g) disciplina del personale. 


4. Per gli organismi pubblici aventi le caratteristiche 
di cui al comma 3 ed alla costituzione dei cui organi 
partecipano gli enti locali, la nomina o designazione dei 
componenti dell'organo di amministrazione è di competenza 
del Consiglio regionale e la nomina o designazione 
del presidente è di competenza degli organi di governo. 
5. Tutte le nomine e designazioni di competenza 
degli organi di governo sono effettuate dal Presidente 
della Giunta regionale. 
6. Disposizioni in materia di nomine e designazioni 
della Regione, in contrasto con il presente articolo, contenute 
in statuti, atti costitutivi, regolamenti o qualsiasi 
altro atto di organismi esterni non impegnano la Regione, 
le cui nomine e designazioni restano soggette esclusivamente 
alla presente legge. 
7. Nei casi in cui gli statuti di società, associazioni, 
fondazioni od altri organismi di diritto privato attribuiscono 
nomine riconducibili alle fattispecie di cui al 
comma 1, ad organi di dette società od organismi ai quali 
partecipa, in rappresentanza della Regione, il Presidente 
della Giunta regionale o suo delegato, quest'ultimo, nell'espressione 
del voto per dette nomine, si conforma ad 
una preventiva deliberazione del Consiglio regionale. 
8. Nel caso in cui nomine o designazioni di competenza 
del Consiglio regionale ai sensi della presente 
legge debbano essere effettuate, per disposizione di statuti 
di società, associazioni, fondazioni od altri organismi 
di diritto privato, d'intesa con altri soggetti, alla defi nizione 
di tali intese provvede il Presidente del Consiglio 
regionale. 
Art. 3 
Procedura delle nomine e designazioni 
di competenza del Consiglio 


1. Le proposte per le nomine e designazioni di competenza 
del Consiglio, presentate ai sensi dell'articolo 7, 
sono sottoposte al parere della commissione consiliare 
competente che, almeno quindici giorni prima della scadenza 
del termine entro cui il Consiglio deve provvedere 
alla nomina o designazione, trasmette il relativo provvedimento 
al Presidente del Consiglio per l'iscrizione 
all'ordine del giorno del Consiglio. 
2. La commissione consiliare competente può procedere, 
su richiesta di un terzo dei suoi componenti, ad 
audizioni al fine di acquisire elementi utili alla valutazione 
della proposta. 
3. Il Consiglio garantisce la rappresentanza delle 
minoranze con il sistema di elezione a voto limitato. In 
assenza di diverse specifi che disposizioni normative, il 

 

voto è limitato a due terzi, se non altrimenti deliberato 
dal Consiglio prima di procedere alla votazione. 

4. In caso di parità di voti tra due o più candidati si 
procede al ballottaggio tra gli stessi ed è eletto il candidato 
che ottiene il maggior numero di voti. 
Art. 4 
Controllo preventivo del Consiglio 


1. Le nomine e designazioni di competenza degli 
organi di governo di cui all'articolo 2, comma 2, lettere 
a), b) e c) sono effettuate, ai sensi dello Statuto, previo 
controllo da parte del Consiglio. 
2. A tal fine, il Presidente della Giunta comunica al 
Consiglio le nomine o designazioni che intende effettuare, 
nel rispetto del principio della rappresentanza di 
genere, almeno quarantacinque giorni prima della scadenza, 
corredate del curriculum del candidato e di una 
relazione illustrativa delle ragioni della proposta. 
3. Il Consiglio, entro 20 giorni dal ricevimento della 
comunicazione di cui al comma 2 e secondo le modalità 
definite dal proprio regolamento interno, che prevedono 
la possibile audizione del candidato, può formulare 
eventuali osservazioni. Trascorso tale termine senza che 
il Consiglio si sia espresso, il Presidente della Giunta può 
procedere ad effettuare la nomina o designazione. 
4. In caso di osservazioni del Consiglio, l'atto di nomina 
deve dare atto del loro accoglimento oppure esplicitare 
le motivazioni del loro mancato accoglimento. 
5. Nei casi in cui, secondo la normativa di riferimento, 
una nomina di competenza del Presidente della 
Giunta avvenga a seguito di designazione vincolante da 
parte di altri soggetti o sia riservata a chi è titolare di 
determinate cariche oppure riguardi gli organismi tecnici 
di cui all'articolo 2, comma 2, lettera d), le procedure di 
controllo consiliare preventivo di cui al presente articolo 
non si applicano e il Presidente della Giunta comunica 
tempestivamente al Consiglio la nomina effettuata. 
6. La stipula da parte della Giunta di patti parasociali 
relativi a società nei cui organi di amministrazione siano 
presenti componenti nominati o designati dal Consiglio 
non può comportare alcuna deroga alle competenze del 
Consiglio in materia di nomine. 
Art. 5 
Elenchi regionali degli incarichi 


1. Entro il 30 settembre di ogni anno, l'Uffi cio di 
presidenza del Consiglio e il Presidente della Giunta 
pubblicano, ciascuno per la propria competenza, un elenco 
delle nomine e designazioni da effettuare nell'anno 
solare successivo. 

2. Gli elenchi contengono: 
a) gli organismi cui le nomine o designazioni si riferiscono; 


b) la fonte normativa dell'incarico; 

c) la data entro cui la nomina o designazione deve 
essere effettuata e la durata dell'incarico; 

d) i requisiti richiesti per l'incarico; 

e) le eventuali incompatibilità specifi camente previ


ste per l'incarico dalla normativa di riferimento; 
f) l'indennità prevista. 

3. Gli elenchi sono pubblicati sul Bollettino uffi ciale 
della Regione Toscana e sono inseriti sui siti web del 
Consiglio e della Giunta. Il Consiglio e il Presidente 
della Giunta possono dare ulteriori idonee forme di pubblicità 
a tali elenchi. 
4. Gli elenchi sono redatti e pubblicati secondo un 
modello unitario definito d'intesa fra le strutture tecniche 
di cui all'articolo 6. 
5. Ove, nel corso dell'anno, si renda necessario procedere 
a nomine o designazioni non previste negli elenchi 
di cui al comma 1, i soggetti competenti ai sensi del 
medesimo comma 1 compilano elenchi integrativi, cui si 
applicano le stesse forme di pubblicità. 
Art. 6 
Strutture tecniche di supporto 


1. Le competenti strutture tecniche istituite presso il 
Consiglio e la presidenza della Giunta: 
a) definiscono il modello unitario degli elenchi delle 
nomine e designazioni; 
b) curano la tenuta degli elenchi delle nomine e designazioni 
di rispettiva competenza, i relativi aggiornamenti 
e la loro pubblicazione secondo modalità omogenee; 

c) assicurano il costante aggiornamento della situazione 
degli incarichi in essere; 
d) effettuano il monitoraggio sul rispetto del principio 
di pari rappresentanza di genere. 

2. Le medesime strutture, inoltre: 
a) raccolgono le indicazioni di candidati di cui all'articolo 
7; 
b) verificano la completezza della documentazione 
prevista dall'articolo 8. 

Art. 7 
Avviso di selezione, indicazioni di candidati 
e proposte di nomina 


1. La pubblicazione sul Bollettino uffi ciale della 

 

Regione Toscana degli elenchi di cui all'articolo 5 costituisce 
avviso pubblico per l'indicazione di candidature 
per le nomine e designazioni di competenza regionale, 
ad eccezione di quelle inerenti a: 

a) commissioni giudicatrici di concorso presso aziende 
sanitarie locali ed aziende ospedaliero - universitarie 
i cui membri sono individuati mediante sorteggio tra gli 
iscritti nel ruolo sanitario regionale; 

b) organismi in seno ai quali si è nominati in ragione 
dell'ufficio ricoperto all'interno dell'amministrazione 
dello Stato, della Regione o di altri enti pubblici; 

c) organismi a far parte dei quali si accede a seguito 
di designazioni vincolanti espresse dai soggetti aventi 
titolo; 

d) organismi per far parte dei quali la legge di settore 
già prevede l'espletamento di avviso pubblico; 

e) commissioni esaminatrici istituite da enti diversi 
dalla Regione la cui durata si esaurisce con la conclusione 
degli esami; 

f) organismi la cui costituzione ha carattere d'urgenza; 


g) organismi di cui all'articolo 2, comma 2, lettera d), 
se non già ricompresi nelle lettere da a) ad f). 

2. Nel caso di cui alla lettera f) del comma 1, il 
provvedimento di nomina o designazione dà conto delle 
motivazioni d'urgenza che hanno imposto la deroga 
all'avviso pubblico. 
3. Le indicazioni di candidature, corredate del curriculum 
degli studi e delle esperienze professionali, 
devono essere presentate all'organo competente per la 
nomina o designazione non più tardi di settantacinque 
giorni antecedenti la data in cui la nomina o designazione 
deve essere effettuata, da parte: 
a) delle organizzazioni sindacali regionali; 

b) delle associazioni riconosciute, fondazioni ed enti 
pubblici e privati operanti in Toscana nei settori interessati; 


c) delle università ed istituti di ricerca della Toscana; 


d) degli ordini professionali aventi sede in Toscana; 

e) della persona direttamente interessata alla candi


datura. 

4. Le nomine e designazioni sono effettuate di norma 
tra i candidati indicati ai sensi dei commi 1 e 3, salvo 
che, per mancanza di indicazioni di candidature o per 
altra causa eccezionale, oltre che per le ragioni di urgenza 
di cui alla lettera f) del comma 1, l'organo competente 
ritenga, motivatamente, di dover provvedere in deroga, 
fermo restando il rispetto dei criteri e dei principi della 
presente legge. 
5. Il Consiglio delibera le nomine e designazioni di 
propria competenza su proposta, effettuata ai sensi del 

comma 4, da parte: 

a) dei presidenti dei gruppi consiliari; 

b) di ciascun consigliere; 

c) della Giunta regionale, ai sensi dell'articolo 23, 
comma 1, dello Statuto. 

6. Le proposte di cui al comma 5, escluse quelle relative 
agli organi di controllo contabile, devono contenere, 
a pena di inammissibilità, un numero pari di nominativi 
di entrambi i generi, qualunque sia il numero di nomine o 
designazioni da effettuare. L'inammissibilità è dichiarata 
dal Presidente del Consiglio regionale. 
7. Le proposte di cui al comma 5 relative agli organi 
di controllo contabile devono attenersi al principio di 
parità di genere per quanto possibile, tenuto conto della 
composizione degli albi o elenchi professionali dei soggetti 
legittimati ad essere nominati. 
Art. 8 
Documentazione per la proposta di nomina 


1. Per le proposte di nomina o designazione di 
competenza del Consiglio regionale e per le nomine di 
competenza del Presidente della Giunta regionale sono 
acquisiti: 
a) dati anagrafici e di residenza della persona proposta; 


b) curriculum degli studi e delle esperienze professionali; 


c) elenco delle cariche e degli incarichi ricoperti in 
enti, aziende, società ed organismi; 

d) attestazione di possesso dei requisiti richiesti per 
la nomina o designazione, ivi compresa l'iscrizione ad 
albi professionali; 

e) dichiarazione di disponibilità ad accettare l'incarico; 


f) dichiarazione di appartenenza ad associazioni che 
abbiano finalità dichiarate o svolgano di fatto attività 
di carattere politico, culturale, sociale, assistenziale e 
di promozione economica, precisandone la denominazione; 


g) dichiarazione sostitutiva dell'atto di notorietà, ai 
sensi dell'articolo 47 del decreto del Presidente della 
Repubblica 28 dicembre 2000, n. 445 (Testo unico delle 
disposizioni legislative e regolamentari in materia di 
documentazione amministrativa), con la quale il candidato 
attesta di non trovarsi in alcuna delle cause di esclusione, 
incompatibilità o conflitto di interesse previste 
dalla presente legge o dalle leggi che regolano le singole 
nomine o designazioni ovvero dichiarazione con cui il 
candidato attesta l'eventuale sussistenza di una causa 
rimuovibile di incompatibilità o di conflitto di interesse 
esprimendo contestualmente la propria disponibilità, 
se nominato, a rimuovere detta causa entro il termine 


 

di dieci giorni dal ricevimento della comunicazione di 
avvenuta nomina. 

2. Qualora la documentazione di cui al comma 1 sia 
incompleta, è consentito integrarla entro il quindicesimo 
giorno successivo alla presentazione della proposta. 
3. Sono dichiarate inammissibili dal Presidente del 
Consiglio le proposte prive della documentazione di cui 
al comma 1 o risultate incomplete allo scadere del termine 
di cui al comma 2. 
4. Per le nomine o designazioni di competenza del 
Presidente della Giunta regionale la documentazione di 
cui al comma 1 deve essere prodotta prima dell'adozione 
del decreto di nomina o designazione. 
5. I dati raccolti sono trattati ai fi ni esclusivi della 
presente legge e secondo quanto previsto dal decreto 
legislativo 30 giugno 2003, n. 196 (Codice in materia di 
protezione dei dati personali) e dalla conseguente normativa 
regionale. 
6. Le disposizioni del presente articolo si applicano 
anche alle nomine di competenza regionale da effettuarsi 
su designazione o in una rosa di nominativi da parte di 
altri soggetti. 
Art. 9 
Requisiti professionali 


1. I soggetti candidati devono essere in possesso dei 
requisiti specifici stabiliti dalle norme vigenti e dagli 
ordinamenti degli enti interessati. 
2. I soggetti candidati agli incarichi di revisore dei 
conti o di membro di collegio sindacale con funzioni 
anche di revisione dei conti devono essere iscritti nel 
registro dei revisori contabili. 
Art. 10 
Cause di esclusione 


1. Non possono essere nominati o designati a ricoprire 
gli incarichi previsti dalla presente legge: 
a) coloro che si trovino in stato di interdizione legale 
ovvero di interdizione temporanea dagli uffi ci direttivi 
delle persone giuridiche e delle imprese; 

b) coloro che siano stati condannati con sentenza 
definitiva, salvi gli effetti della riabilitazione, a pena 
detentiva per uno dei reati previsti nel decreto legislativo 
1 settembre 1993, n. 385 (Testo unico delle leggi in 
materia bancaria e creditizia) e successive modifi cazioni 
oppure alla reclusione per uno dei delitti previsti nel 
titolo XI del libro V del codice civile e nel regio decreto 
16 marzo 1942, n. 267 (Disciplina del fallimento, del 

concordato preventivo, dell'amministrazione controllata 
e della liquidazione coatta amministrativa) e successive 
modifi cazioni; 

c) coloro che siano stati condannati con sentenza 
definitiva, o sottoposti a misura di prevenzione con provvedimento 
definitivo, in relazione alle situazioni richiamate 
dall'articolo 15 della legge 19 marzo 1990, n. 55 
(Nuove disposizioni per la prevenzione della delinquenza 
di tipo mafioso e di altre gravi forme di manifestazione 
di pericolosità sociale) e successive modifi cazioni; 

d) coloro che siano stati condannati con sentenza 
definitiva per violazione della legge 25 gennaio 1982, n. 
17 (Norme di attuazione dell'art. 18 della Costituzione 
in materia di associazioni segrete e scioglimento della 
associazione denominata Loggia P2), come previsto 
dall'articolo 8 della legge regionale 29 agosto 1983, n. 
68 (Norme di attuazione dell'art. 18 della Costituzione 
e della legge 25 gennaio 1982, n. 17 in materia di associazioni 
segrete e norme per garantire la pubblicità della 
situazione associativa dei titolari di cariche elettive o di 
nomine e designazioni regionali); 

e) coloro che ricadono nelle previsioni dell'articolo 2 
della legge 23 aprile 1981, n. 154 (Norme in materia di 
ineleggibilità ed incompatibilità alle cariche di consigliere 
regionale, provinciale, comunale e circoscrizionale e 
in materia di incompatibilità degli addetti al Servizio 
sanitario nazionale). 

2. Le disposizioni del comma 1 concernono anche 
le sentenze di applicazione della pena su richiesta delle 
parti, emesse ai sensi dell'articolo 444 del codice di 
procedura penale. 
Art. 11 
Incompatibilità 


1. Le nomine o designazioni di cui alla presente legge 
sono incompatibili con le seguenti cariche e funzioni: 
a) sindaco e assessore dei comuni della Toscana con 
popolazione residente superiore alle 15.000 unità; asses-
sore e presidente di provincia della Toscana; presidente e 
membro di giunta delle comunità montane della Toscana 
e dei circondari istituiti per legge regionale; componente 
degli organi delle autorità di ambito territoriale ottimale 
di cui alle leggi regionali 21 luglio 1995, n. 81 (Norme 
di attuazione della legge 5 gennaio 1994 n. 36. "Disposizioni 
in materia di risorse idriche") e 18 maggio 1998, 

n. 25 (Norme per la gestione dei rifiuti e la bonifi ca dei 
siti inquinati); 
b) giudice costituzionale, magistrato ordinario, amministrativo, 
contabile, tributario e di ogni giurisdizione 
speciale, fatte salve specifi che disposizioni di legge; 

c) avvocato o procuratore presso l'Avvocatura dello 
Stato o di altri enti pubblici; 
d) appartenente alle forze armate in servizio permanente 
effettivo; 


 

e) difensore civico di regione, provincia o comune; 

f) titolare di due incarichi in collegi sindacali e organi 
di controllo, la cui designazione o nomina sia di competenza 
di enti pubblici anche economici; 

g) titolare di incarico professionale di studio, consulenza 
o ricerca conferito dalla Regione. 

Art. 12 
Confl itto di interesse 


1. Non possono essere nominati o designati nelle 
cariche di cui alla presente legge, versando in una situazione 
di confl itto di interesse: 
a) i dipendenti dello Stato, della Regione e degli 
enti locali che comunque assolvano a mansioni inerenti 
l'esercizio della vigilanza sull'ente o organismo cui si 
riferisce la nomina; 

b) i dipendenti o consulenti dell'ente o organismo per 
il quale il nominativo è proposto, ovvero di enti o organismi 
da esso dipendenti o ad esso strumentali; 

c) i membri di organi consultivi tenuti ad esprimere 
parere su provvedimenti degli organi dell'ente o organismo 
cui si riferisce la nomina; 

d) chi ha parte, direttamente o indirettamente, in 
servizi, esazioni di diritti, somministrazioni o appalti 
nell'interesse dell'ente o organismo cui si riferisce la 
nomina; 

e) chi ha lite pendente, come individuato ai sensi della 
legge 2 luglio 2004, n. 165 (Disposizioni di attuazione 
dell'articolo 122, primo comma, della Costituzione), in 
quanto parte in un procedimento civile od amministrativo, 
con l'ente o organismo cui si riferisce la nomina; 

f) chi abbia prestato opera di consulenza a favore dell'ente 
o organismo cui si riferisce la nomina nei dodici 
mesi precedenti; 

g) chi ha parte in attività di carattere imprenditoriale, 
commerciale o professionale riguardanti l'ente o 
organismo cui si riferisce la nomina e che possano trarre 
vantaggio diretto dalle decisioni del soggetto medesimo; 
egualmente la nomina è preclusa se nelle attività suddette 
hanno parte il coniuge o i parenti o affini entro il 
secondo grado; 

h) il coniuge, i parenti e gli affini entro il secondo 
grado dei consiglieri regionali, del Presidente della Giunta 
regionale e degli assessori regionali, nonché i conviventi 
dei medesimi soggetti, se e in quanto dichiarati ai 
sensi dell'articolo 14 della legge regionale 13 giugno 
1983, n. 48 (Norme sulla previdenza, l'assicurazione 
infortuni e l'indennità di fi ne mandato ai consiglieri della 
Regione Toscana) e successive modifi cazioni; 

i) il coniuge, i parenti e gli affini entro il secondo 
grado dei soggetti di cui all'articolo 11, comma 1, lettera 
a); 

j) i dirigenti regionali in quiescenza, prima che 
siano trascorsi dodici mesi dalla data del collocamento 
a riposo; 

k) negli organi degli enti dipendenti della Regione, di 
cui all'articolo 50 dello Statuto, i dirigenti e i dipendenti 
regionali, se non collocati in aspettativa previamente 
all'assunzione dell'incarico, fatta eccezione per quanto 
previsto dalla legge regionale relativa alla disciplina dei 
commissari nominati dalla Regione. 

Art. 13 
Limitazioni per l'esercizio degli incarichi 


1. Gli incarichi disciplinati dalla presente legge, fatta 
eccezione per quelli non retribuiti e salvo quanto previsto 
al comma 3, non sono tra loro cumulabili. 
2. In caso di conferimento di una nuova nomina l'interessato 
deve dimettersi dal precedente incarico entro 
dieci giorni dalla notifica del provvedimento. In assenza 
di dimissioni l'interessato è dichiarato decaduto dalla 
carica ai sensi dell'articolo 15, comma 2. 
3. E' consentita l'attribuzione alla stessa persona di 
non più di due incarichi di membro effettivo di collegi 
sindacali e di organi di controllo contabile. 
4. Non è consentita la nomina per più di due mandati 
consecutivi nello stesso incarico. 
5. Non è consentita, per un periodo di due anni, la 
nomina in un incarico compreso fra quelli disciplinati 
dalla presente legge qualora vi sia stata permanenza in 
uno stesso incarico per due mandati consecutivi. 
Art. 14 
Doveri inerenti il mandato 


1. Nell'espletamento del proprio mandato i soggetti 
nominati o designati ai sensi della presente legge rappresentano 
la Regione e sono tenuti ad attenersi alle direttive 
impartite dall'organo che li ha nominati, ferma restando 
l'osservanza delle disposizioni di legge. Nel caso di 
nomine effettuate dal Consiglio regionale, le direttive 
dello stesso Consiglio tengono conto del principio di 
rappresentanza delle minoranze sulla cui base sono stati 
nominati i soggetti alle quali esse sono dirette. 
2. I soggetti nominati ai sensi della presente legge 
sono tenuti ad inviare all'organo regionale da cui sono 
stati nominati o designati una relazione annuale sull'attività 
svolta. Sono, altresì, tenuti a riferire sull'attività, 
ogni volta che ne sono richiesti dal Presidente del Consiglio, 
su iniziativa propria o di almeno tre presidenti di 
gruppo o di almeno un terzo dei componenti del Consiglio, 
o dal Presidente della Giunta. 
3. Il nominato ha l'obbligo: 
a) di astenersi dal prendere parte alle decisioni degli 

 

organi dei quali è componente, quando le stesse possano 
procurare, direttamente o indirettamente, vantaggi patrimoniali 
o di altro genere a sé medesimo, al coniuge e ai 
parenti o affi ni entro il quarto grado; 

b) di non adottare, rispetto ad obblighi derivanti 
dalla legge o da altra fonte del diritto, condotte omissive 
suscettibili di determinare i medesimi effetti di cui alla 
lettera a). 

4. Durante l'espletamento del mandato l'interessato è 
tenuto a comunicare all'organo regionale che ha provveduto 
alla nomina o designazione il sopravvenire di cause 
di esclusione, di incompatibilità, di confl itto di interesse 
o di sospensione di cui rispettivamente agli articoli 10, 
11, 12 e 16. 
Art. 15 
Decadenza e revoca 


1. L'organo che ha provveduto alla nomina o designazione, 
ove accerti, d'ufficio o su segnalazione di terzi 
o dello stesso interessato, l'esistenza o la sopravvenienza 
di una delle cause di esclusione di cui all'articolo 10, 
procede alla dichiarazione di decadenza dell'interessato 
dall'incarico con provvedimento motivato. 
2. L'organo che ha provveduto alla nomina o designazione, 
ove accerti, d'ufficio o su segnalazione di terzi 
o dello stesso interessato, l'esistenza o la sopravvenienza 
di una delle cause di incompatibilità o di confl itto di 
interesse di cui agli articoli 11 e 12, invita l'interessato 
a rimuovere la situazione di incompatibilità o confl itto. 
Qualora tale situazione non sia rimossa entro dieci giorni 
dal ricevimento dell'invito, l'interessato è dichiarato 
decaduto dalla carica con provvedimento motivato. 
3. La decadenza dall'incarico è altresì pronunciata: 
a) nel caso di cui all'articolo 13, comma 2; 
b) nel caso di cui all'articolo 8, comma 3, della legge 
regionale 21 giugno 1983, n. 49 (Disposizioni per la pubblicità 
della situazione patrimoniale dei titolari di cariche 
elettive e di cariche direttive in alcuni enti); 

c) nel caso in cui si accerti che il nominato ha reso 
dichiarazioni mendaci nelle attestazioni di cui all'articolo 
8, comma 1. 

4. La revoca può essere disposta: 
a) ove la funzione affidata risulti espletata in modo 
gravemente irregolare, ovvero in contrasto con i fi ni del 
soggetto giuridico presso cui è svolta la funzione; 

b) ove la funzione affidata risulti espletata disattendendo 
le direttive dettate dalla Regione o in contrasto 
con esse. 

5. La revoca è disposta, con provvedimento motivato, 
dallo stesso organo competente alla nomina o designazione. 
In caso di nomina o designazione di competenza 
del Consiglio regionale la revoca è disposta previa istruttoria 
svolta dalla commissione consiliare competente. 

6. I provvedimenti di decadenza e di revoca vengono 
adottati a seguito di contraddittorio con l'interessato e 
vengono pubblicati sul Bollettino uffi ciale della Regione 
Toscana. 
7. I soggetti che nel corso del mandato vengano a 
trovarsi nelle condizioni di cui all'articolo 10, comma 1, 
lettere b), c) e d), decadono di diritto dall'incarico dalla 
data del passaggio in giudicato della sentenza di condanna 
o dalla data in cui diviene definitivo il provvedimento 
che applica la misura di prevenzione. 
Art. 16 
Sospensione dall'incarico 


1. Coloro che sono stati condannati o sottoposti a 
misure di prevenzione con provvedimento non defi nitivo 
per una delle fattispecie di cui all'articolo 10, comma 1, 
lettere b), c) e d), sono sospesi di diritto dagli incarichi 
conferiti a norma della presente legge fi no all'emanazione 
del provvedimento defi nitivo. 
2. L'organo che ha provveduto alla nomina o designazione, 
ove accerti, d'ufficio o su segnalazione di terzi 
o dello stesso interessato, l'esistenza o la sopravvenienza 
della causa di sospensione provvede a dichiarare la 
sospensione ed a effettuare la sostituzione a norma dell'articolo 
17, comma 1, per la durata della sospensione 
stessa. 
Art. 17 
Sostituzione 


1. In caso di cessazione dall'incarico per qualsiasi 
causa prima della scadenza del mandato di un soggetto 
nominato, l'organo regionale competente provvede alla 
sostituzione. 
2. A tal fine, entro il termine di quindici giorni dalla 
cessazione l'organo regionale competente provvede alla 
nuova nomina o designazione sulla base, ove presenti, 
delle candidature già indicate in precedenza per tale 
incarico ovvero ai sensi dell'articolo 7, comma 4. 
3. Salvo quanto previsto dall'articolo 16, comma 2, 
l'incarico del soggetto subentrante cessa alla scadenza 
dell'organismo di cui è chiamato a far parte. 
Art. 18 
Durata degli incarichi 


1. Gli incarichi per i quali la legge prevede una durata 

 

coincidente con quella della legislatura regionale scadono 
il centocinquantesimo giorno successivo alla data 
della prima seduta del nuovo Consiglio regionale. 

2. Quanto disposto dal comma 1 si applica altresì 
agli incarichi per i quali non è previsto alcun termine di 
scadenza. 
Art. 19 
Rappresentanza di genere 


1. Ai fini del rispetto del principio della differenza di 
genere, le strutture tecniche di cui all'articolo 6 provvedono 
a verificare che, sul totale delle nomine effettuate 
nell'anno solare di riferimento dal Consiglio e dagli 
organi di governo, escluse quelle di cui all'articolo 2, 
comma 1, lettera c), sia stata rispettata la percentuale del 
cinquanta per cento di presenza per ogni genere. 
2. Le strutture tecniche comunicano semestralmente i 
risultati degli accertamenti effettuati ai fi ni della verifi ca 
agli organi che hanno provveduto alle nomine e designazioni 
nonché alla Commissione regionale per le pari 
opportunità. 
3. Ove dalla verifica stessa risulti non rispettato 
quanto previsto al comma 1, l'organo che ha provveduto 
alle nomine e designazioni è tenuto, nell'anno solare 
successivo a quello cui si riferisce la verifi ca, a nominare 
o designare un numero maggiore di persone del genere 
sottorappresentato, in modo da favorire il riequilibrio 
della presenza dei due generi. 
Art. 20 
Norme transitorie 


1. I soggetti nominati dalla Regione in carica all'entrata 
in vigore della presente legge che si trovino in una 
delle condizioni di incompatibilità o di confl itto di interesse 
stabilite dalla legge stessa sono tenuti a rimuovere 
detta causa o a dimettersi dalla carica ricoperta entro sessanta 
giorni dall'entrata in vigore della presente legge. 
2. Entro novanta giorni dall'entrata in vigore della 
presente legge, la Giunta regionale presenta al Consiglio 
una o più proposte di legge di revisione delle normative 
vigenti in modo da uniformarle e renderle coerenti con le 
disposizioni dello Statuto e della presente legge. 
3. Fino alla revisione delle normative di cui al 
comma 2, le nomine e designazioni continuano ad essere 
effettuate in conformità alle normative stesse. 
4. In sede di revisione delle proprie normative ai 
sensi del comma 2, la Regione provvede ad uniformare i 
compensi per gli incarichi assegnati ai sensi della presente 
legge, tenendo conto dell'impegno che l'incarico 
comporta e della strategicità dell'ente ed organismo 
rispetto ai fi ni perseguiti dalla Regione. 

5. Fatto salvo quanto disposto dai commi da 1 a 4, la 
presente legge si applica alle nomine e designazioni con 
scadenza successiva al 30 giugno 2008. 
6. In prima attuazione della presente legge, gli elenchi 
delle nomine e designazioni in scadenza nell'anno 2008, 
pubblicati sul Bollettino ufficiale della Regione ai sensi 
dell'articolo 3 della legge regionale 8 marzo 1979, n. 11 
(Norme sulle nomine e designazioni dei rappresentanti 
della Regione in enti ed organismi esterni), sostituiscono 
l'avviso di cui all'articolo 7 della presente legge. 
7. Per le nomine e designazioni in scadenza nel secondo 
semestre 2008, il termine di cui all'articolo 4, comma 
2, è ridotto a trenta giorni ed il termine di cui all'articolo 
7, comma 3, è ridotto a quarantacinque giorni. 
Art. 21 
Rinnovo degli organi amministrativi 
di competenza della Regione 


1. Gli organi amministrativi di competenza della 
Regione, attivi, consultivi e di controllo, comunque 
denominati, devono essere ricostituiti entro il termine 
della loro scadenza. 
2. Gli organi amministrativi non ricostituiti entro il 
termine della loro scadenza sono prorogati per quarantacinque 
giorni successivi. Decorso tale termine senza che 
si sia provveduto al rinnovo, gli organi decadono. 
3. Nei quarantacinque giorni di cui al comma 2, gli 
organi scaduti possono adottare solo gli atti di ordinaria 
amministrazione, nonché gli atti urgenti e indifferibili 
con indicazione espressa dei motivi di urgenza e indifferibilità. 
4. Gli atti diversi da quelli di cui al comma 3 adottati 
nel periodo di proroga nonché quelli adottati dopo la 
decadenza dell'organo sono nulli. 
5. Nei casi in cui il rinnovo degli organi amministrativi 
è di competenza del Consiglio e questi non provvede 
almeno tre giorni prima della scadenza del termine di cui 
al comma 2, la competenza a provvedere è trasferita al 
Presidente del Consiglio. 
6. Qualora la nomina debba essere effettuata su 
designazione da parte di soggetti terzi e questi non provvedono 
in tempo utile, il Consiglio o il Presidente della 
Giunta possono effettuare comunque la nomina, previa 
verifi ca della sussistenza dei requisiti richiesti. 

 

Art. 22 
Nomine e designazioni di rappresentanti 
degli enti locali 


1. Le nomine e designazioni dei rappresentanti dell'insieme 
degli enti locali o di una o più categorie di enti 
locali negli organismi regionali sono effettuate, ai sensi 
dell'articolo 66, comma 6, dello Statuto, dal Consiglio 
delle autonomie locali secondo le disposizioni del proprio 
regolamento interno, sentite le associazioni degli 
enti locali interessate. 
2. Le disposizioni del comma 1 non si applicano alle 
nomine e designazioni che le fonti normative attribuiscono 
direttamente ad uno o più enti locali specifi camente 
individuati. 
Art. 23 
Abrogazioni 


1. Sono abrogate le seguenti leggi: 
a) legge regionale 8 marzo 1979, n. 11 (Norme sulle 
nomine e designazioni dei rappresentanti della Regione 
in enti ed organismi esterni); 

b) legge regionale 15 maggio 1980, n. 55 (Norme sul 
rinnovo delle nomine e designazioni di competenza degli 
organi della Regione); 

c) legge regionale 30 dicembre 1992, n. 61 (Disciplina 
transitoria del rinnovo degli organi amministrativi di 
competenza della Regione Toscana e norme per la prima 
costituzione del Comitato di Controllo di cui all'art. 54 
della L.R. 7 luglio 1992, n. 31: "Disciplina del controllo 
sugli atti degli Enti Locali"); 

d) legge regionale 18 aprile 1995, n. 45 (Modifi che 
e integrazioni alla legge regionale 8 marzo 1979, n. 11, 
concernente "Norme sulle nomine e designazioni dei rappresentanti 
della Regione in enti ed organismi esterni"). 

2. Sono abrogate le norme regionali che attribuiscono 
nomine e designazioni di rappresentanti degli enti locali 
negli organismi regionali in contrasto con l'articolo 22 
della presente legge. 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 8 febbraio 2008 

La presente legge è stata approvata dal Consiglio Regionale 
nella seduta del 29.01.2008. 


