

LEGGE REGIONALE 31 luglio 2008, n. 43 

Modifiche alla legge regionale 10 giugno 2002, 

n. 20 (Calendario venatorio e modifiche alla legge 
regionale 12 gennaio 1994, n. 3 "Recepimento della 
legge 11 febbraio 1992, n. 157 Norme per la protezione 
della fauna selvatica omeoterma e per il prelievo 
venatorio"). 
Il Consiglio Regionale 
ha approvato 

Il Presidente della Giunta 
promulga 

la seguente legge: 

Art. 1 

Modifica all'articolo 1 della l.r. 20/2002 

1. Dopo il comma 3 dell'articolo 1 della legge 
regionale 10 giugno 2002, n. 20 (Calendario venatorio 
e modifiche alla legge regionale 12 gennaio 1994, n. 
3 "Recepimento della legge 11 febbraio 1992, n. 157 
Norme per la protezione della fauna selvatica omeoterma 
e per il prelievo venatorio"), é aggiunto il seguente: 

"3 bis. In tutte le zone di protezione speciale (ZPS) 
individuate dalla Regione Toscana l'attività venatoria è 
consentita nel rispetto della normativa regionale di attuazione 
del decreto del Ministro dell'ambiente e della tutela 
del territorio e del mare 17 ottobre 2007 recante criteri 
minimi per la definizione di misure di conservazione 
relative a zone speciali di conservazione e a zone di pro


tezione speciali. Nel mese di gennaio l'attività venatoria 
nelle ZPS è consentita, fatta eccezione per la caccia agli 
ungulati, nei soli giorni di domenica e giovedì.". 

Art. 2 

Modifica all'articolo 8 della l.r. 20/2002 

1. Il comma 1 dell'articolo 8 della l.r. 20/2002 è sostituito 
dal seguente: 
"1. La Giunta regionale può consentire, sulla base 
delle scelte effettuate nei piani faunistico-venatori provinciali, 
su richiesta delle province, nel primo giorno 
utile di settembre e nella domenica successiva la 
caccia da appostamento alle seguenti specie: tortora 
(Streptopelia turtur), colombaccio, merlo, gazza, ghiandaia, 
cornacchia grigia. La Giunta regionale può altresì 
consentire, su richiesta delle province, nei laghi artificiali 

o altre superfici allagate artificialmente la caccia solo da 
appostamento fisso, all'alzavola, al germano reale e alla 
marzaiola. Nei giorni di apertura anticipata della caccia il 
prelievo giornaliero del colombaccio non può superare i 
cinque capi, del merlo da appostamento temporaneo non 
può superare i quattro capi e per i palmipedi non può 
superare i quattro capi complessivi. La Giunta regionale 
individua gli orari di caccia e i territori ove questa può 
essere svolta, nel rispetto dell'arco temporale di cui 
all'articolo 18 comma 2 della l. 157/1992 .". 

La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 31 luglio 2008 

La presente legge è stata approvata dal Consiglio 
Regionale nella seduta del 23.07.2008. 


