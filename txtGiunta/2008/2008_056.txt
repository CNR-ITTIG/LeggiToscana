  

LEGGE REGIONALE 24 ottobre 2008, n. 56 

Modifiche alla legge regionale 8 febbraio 2008, n. 
5 (Norme in materia di nomine e designazioni e di 
rinnovo degli organi amministrativi di competenza 
della Regione). Revisione della normativa regionale 
in materia di nomine e designazioni ai sensi dell'articolo 
20, comma 2, della l.r. 5/2008. 

Il Consiglio Regionale ha approvato 
Il Presidente della Giunta promulga 



la seguente legge: 

 
Capo I 


Modifiche alla legge regionale 8 febbraio 2008, n. 5 
(Norme in materia di nomine e designazioni e di 
rinnovo degli organi amministrativi di 
competenza della Regione) 


Art. 1 
Modifiche all'articolo 1 della l.r. 5/2008 


1. La rubrica dell'articolo 1 della legge regionale 
8 febbraio 2008, n. 5 (Norme in materia di nomine e 
designazioni e di rinnovo degli organi amministrativi di 
competenza della Regione), è sostituita dalla seguente: 
"Finalità e ambito di applicazione". 
2. Dopo il comma 1 dell'articolo 1 della l.r. 5/2008 è 
inserito il seguente: 
"1 bis. La presente legge non si applica: 
a) alle commissioni di concorso e alle commissioni 

esaminatrici la cui durata si esaurisce con la conclusione 
delle prove o degli esami; 

b) alle designazioni vincolanti effettuate da soggetti 
esterni alla Regione, fatta eccezione per le nomine in 
seno ad organismi disciplinati esclusivamente dalla normativa 
regionale; 

c) alle nomine effettuate in ragione dell'ufficio ricoperto 
dal soggetto nominato; 

d) alle determinazioni di carattere organizzativo dei 
dirigenti regionali, assunte nell'ambito dei rispettivi 
poteri di gestione, che comportano l'individuazione di 
personale regionale ad essi assegnato a partecipare ad 
organismi con compiti istruttori o consultivi; 

e) agli organismi di garanzia previsti nei contratti 
collettivi nazionali di lavoro; 
f) ai commissari nominati dalla Regione.". 

Art. 2 
Modifica all'articolo 2 della l.r. 5/2008 


 
1. Al comma 4 dell'articolo 2 della l.r. 5/2008 sono 
aggiunte, in fine, le parole: "Tale disciplina si applica 
anche agli organismi pubblici aventi le caratteristiche di 
cui al comma 3 e svolgenti funzioni di consulenza sia per 
la Giunta che per il Consiglio regionale.". 
Art. 3 
Modifiche all'articolo 7 della l.r. 5/2008 


1. Il comma 1 dell'articolo 7 della l.r. 5/2008 è sostituito 
dal seguente: 
"1. La pubblicazione sul Bollettino ufficiale della 
Regione Toscana degli elenchi di cui all'articolo 5 costituisce 
avviso pubblico per l'indicazione di candidature 
per le nomine e designazioni di competenza regionale, 
ad eccezione di quelle inerenti a: 

a) organismi disciplinati esclusivamente dalla normativa 
regionale, ai quali si accede a seguito di designazioni 
vincolanti espresse dai soggetti aventi titolo; 

b) organismi per i quali la legge di settore già prevede 
l'espletamento di uno specifico avviso pubblico; 

c) organismi la cui costituzione ha carattere di urgenza; 


d) nomine e designazioni da effettuarsi previa intesa 
della Regione con organi dello Stato, delle regioni o di 
altri soggetti; 

e) organismi che svolgono funzioni di natura tecnica, 
se non già ricompresi nelle lettere da a) a d).". 

2. Nel comma 2 dell'articolo 7 della l.r. 5/2008 le parole: 
"lettera f)" sono sostituite dalle seguenti: "lettera c)". 
Art. 4 
Modifica all'articolo 10 della l.r. 5/2008 


1. Alla lettera e) del comma 1 dell'articolo 10 della 
l.r. 5/2008 sono aggiunte,in fine, le parole: ", ad esclusione 
dei dipendenti regionali, fermo restando quanto per 
essi previsto dalle lettere a) e k) del comma 1 dell'articolo 
12. I casi in cui le previsioni dell'articolo 2 della l. 
154/1981 sono riferite al territorio nel quale il titolare di 
una determinata carica esercita le sue funzioni costituiscono 
causa di esclusione limitatamente ad organismi il 
cui ambito operativo è esattamente coincidente con detto 
territorio o compreso in esso." 
Art. 5 
Modifiche all'articolo 11 della l.r. 5/2008 


1. La lettera f) del comma 1 dell'articolo 11 della l.r. 
5/2008 è sostituita dalla seguente: 
"f) titolare di due incarichi di membro effettivo in 
collegi sindacali e organi di controllo, la cui designazione 
o nomina sia di competenza di enti pubblici anche 
economici o di società di capitali da essi partecipate in 
modo esclusivo o prevalente;" 

2. Dopo la lettera g) del comma 1 dell'articolo 11 
della l.r. 5/2008 è aggiunta la seguente: 
"g bis) soggetti nominati dalla Regione a seguito 
delle designazioni di cui all'articolo 1, comma 1 bis, 
lettera b)." 

Art. 6 
Modifica all'articolo 13 della l.r. 5/2008 


1. Al comma 4 dell'articolo 13 della l.r. 5/2008 sono 
aggiunte, in fine, le parole: "A tale fine si considerano 
anche i mandati svolti prima dell'entrata in vigore della 
presente legge.". 
Art. 7 
Modifiche all'articolo 15 della l.r. 5/2008 


1. Al comma 5 dell'articolo 15 della l.r. 5/2008 il 
secondo periodo è soppresso. 
2. Dopo il comma 6 dell'articolo 15 della l.r. 5/2008 
è inserito il seguente: 
"6 bis. Per le nomine o designazioni di competenza 
del Consiglio regionale, anche nei casi in cui esse siano 
state esercitate dal Presidente dello stesso Consiglio ai 
sensi dell'articolo 21, comma 5, l'invito di cui al comma 
2 è effettuato dal Presidente del Consiglio regionale e la 
revoca o la decadenza sono disposte dal Consiglio regionale 
previa istruttoria e contraddittorio con l'interessato 
svolti dalla commissione consiliare competente.". 

3. Il comma 7 dell'articolo 15 della l.r. 5/2008 è sostituito 
dal seguente: 
"7. I soggetti che nel corso del mandato vengono a 
trovarsi nelle condizioni di cui all'articolo 10, comma 1, 
lettere a), b), c), d), decadono di diritto dall'incarico dalla 
data del passaggio in giudicato della sentenza di condanna 
o dalla data in cui diviene definitivo il provvedimento 
che applica l'interdizione o la misura di prevenzione. 
L'organo competente alla nomina o designazione, ove 
accerti, d'ufficio o su segnalazione di terzi o dello stesso 
interessato, il verificarsi di tali condizioni provvede a 
dichiarare la decadenza ed a effettuare la sostituzione a 
norma dell'articolo 17.". 

Art. 8 
Modifica all'articolo 22 della l.r. 5/2008 


1. Dopo il comma 2 dell'articolo 22 della l.r. 5/2008 
è aggiunto il seguente: 
"2 bis. Le nomine e designazioni di rappresentanti 
degli enti locali in organismi regionali o comunque 
sottoposti alla disciplina regionale sono soggette alle 
disposizioni della presente legge, ad eccezione di quanto 
previsto dalla lettera a) del comma 1 dell'articolo 11.". 

 
Capo II 
Revisione della normativa regionale in materia di 
nomine e designazioni ai sensi dell'articolo 20, 
comma 2, della l.r. 5/2008 


Art. 9 
Modifiche all'articolo 19 della l.r. 1/2005 


1. Al comma 2 dell'articolo 19 della legge regionale 
3 gennaio 2005, n. 1 (Norme per il governo del territorio), 
le parole: "ad esclusione del responsabile del procedimento" 
sono soppresse. 
2. Dopo il comma 2 dell'articolo 19 della l.r. 1/2005 
è aggiunto il seguente: 
"2 bis. Non può essere nominato garante della comunicazione 
il responsabile del procedimento di cui al capo 
II del presente titolo. Non può essere nominato garante 
regionale della comunicazione il soggetto che si trovi 
nelle situazioni di incompatibilità, ineleggibilità o di 
conflitto di interessi di cui alla legge regionale 8 febbraio 
2008, n. 5 (Norme in materia di nomine e designazioni 
e di rinnovo degli organi amministrativi di competenza 
della Regione).". 

Art. 10 
Modifica all'articolo 24 della l.r. 87/1998 


1. Il comma 4 dell'articolo 24 della legge regionale 
1 dicembre 1998, n. 87 (Attribuzione agli enti locali e 
disciplina generale delle funzioni e dei compiti amministrativi 
in materia di artigianato, industria, fiere e mercati, 
commercio, turismo, sport, internazionalizzazione 
delle imprese e camere di commercio, industria, artigianato 
e agricoltura, conferiti alla Regione dal decreto 
legislativo 31 marzo 1998, n. 112), da ultimo modificata 
dalla legge regionale 22 dicembre 2003, n. 61, è sostituito 
dal seguente: 
"4. Il Consiglio regionale designa i rappresentanti 
della Regione nei collegi dei revisori delle camere di 
commercio.". 

Art. 11 
Modifica all'articolo 4 della l.r. 91/1998 


1. Il comma 2 dell'articolo 4 della legge regionale 11 
dicembre 1998, n. 91 (Norme per la difesa del suolo), è 
sostituito dal seguente: 
"2. Il comitato tecnico è nominato dal Presidente 
della Giunta regionale ed è composto da un numero di 
membri designati dalle province, uno per ciascuna, e da 
un egual numero di membri scelti fra i dipendenti pubblici 
con profilo professionale adeguato.". 

Art. 12 
Inserimento dell'articolo 4 bis nella l.r. 65/1997 

1. Dopo l'articolo 4 della legge regionale 11 agosto 
1997, n. 65 (Istituzione dell'Ente per la gestione del 
"Parco regionale delle Alpi Apuane". Soppressione del 
relativo Consorzio), è inserito il seguente: 
"Art. 4 bis 
Rinvio 

1. Per quanto non disposto dalla presente legge 
si applicano alle cariche di Presidente e membro del 
Consiglio direttivo le disposizioni della legge regionale 
8 febbraio 2008, n. 5 (Norme in materia di nomine e 
designazioni e di rinnovo degli organi amministrativi di 
competenza della Regione), in materia di ineleggibilità, 
incompatibilità e conflitto di interessi.". 
Art. 13 
Modifica all'articolo 5 della l.r. 65/1997 


1. Il comma 1 dell'articolo 5 della l.r. 65/1997 è sostituito 
dal seguente: 
"1. Il Presidente è nominato dal Presidente della 
Giunta regionale sulla base di un elenco di almeno tre 
nominativi designati dalla Comunità del Parco e dotati 
di comprovata esperienza amministrativa, risultante da 
documentato curriculum.". 

Art. 14 
Modifica all'articolo 8 della l.r. 65/1997 


1. Il comma 2 dell'articolo 8 della l.r. 65/1997 è sostituito 
dal seguente: 
"2. Il Collegio è costituito con decreto del Presidente 
del Consiglio regionale.". 

Art. 15 
Modifica all'articolo 34 della l.r. 65/1997 


1. Al comma 1 dell'articolo 34 della l.r. 65/1997, 
dopo le parole: "art. 4" sono inserite le seguenti: 
"dell'art. 4 bis". 
Art. 16 
Modifiche all'articolo 6 della l.r. 67/1993 


1. Il comma 7 dell'articolo 6 della legge regionale 6 
settembre 1993, n. 67 (Norme in materia di trasporto di 
persone mediante servizio di taxi e servizio di noleggio), 
è sostituito dal seguente: 
"7. Il membro della Commissione è revocato, oltre 
che nei casi previsti dal comma 4 dell'articolo 15 della 
legge regionale 8 febbraio 2008, n. 5 (Norme in materia 
di nomine e designazioni e di rinnovo degli organi amministrativi 
di competenza della Regione), anche qualora, 
senza giustificato motivo, non sia intervenuto a tre sedute 
consecutive della Commissione stessa.". 

 
2. Al comma 8 dell'articolo 6 della l.r. 67/1993 le 
parole: "La decadenza è pronunciata" sono sostituite 
dalle seguenti: "La revoca è pronunciata". 
Art. 17 
Modifica all'articolo 5 della l.r. 24/1994 


1. Il comma 1 dell'articolo 5 della legge regionale 
16 marzo 1994, n. 24 (Istituzione degli enti parco per 
la gestione dei parchi regionali della Maremma e di 
Migliarino, San Rossore, Massaciuccoli. Soppressione 
dei relativi consorzi), è sostituito dal seguente: 
"1. Il Presidente è nominato dal Presidente della 
Giunta regionale sulla base di un elenco di almeno cinque 
nominativi designati dalla Comunità del Parco.". 

Art. 18 
Modifica all'articolo 8 della l.r. 24/1994 


1. Il comma 2 dell'articolo 8 della l.r. 24/1994 è sostituito 
dal seguente: 
"2. Il Collegio è costituito con decreto del Presidente 
del Consiglio regionale." 

Art. 19 
Sostituzione dell'articolo 4 della l.r. 83/1995 


1. L'articolo 4 della legge regionale 27 luglio 1995, 
n. 83 (Istituzione dell'Azienda Regionale Agricola di 
Alberese), è sostituito dal seguente: 
"Art. 4 
Amministratore 

1. L'Amministratore è nominato dal Presidente della 
Giunta regionale tra soggetti esperti in organizzazione 
ed amministrazione con competenze nel settore agricolo, 
commerciale e finanziario. 
2. Nel caso in cui l'Azienda, a norma dell' articolo 2, 
comma 1, costituisca società, la carica di amministratore 
delle stesse è attribuita dal Presidente della Giunta regionale 
all' amministratore dell'Azienda o a soggetti dallo 
stesso proposti. 
3. L'Amministratore resta in carica per tre anni ed è 
confermabile per un solo mandato consecutivo. I risultati 
inerenti la sua attività devono essere espressamente valutati 
ogni anno al momento dell'approvazione del bilancio 
dell'Azienda. Il mancato o parziale raggiungimento dei 
risultati economici e di gestione prefissati costituisce 
motivo per la revoca anticipata dell'incarico da parte del 
Presidente della Giunta regionale.". 
Art. 20 
Modifica all'articolo 5 della l.r. 83/1995 


1. Al comma 1 dell'articolo 5 della l.r. 83/1995 le 
parole: "E' tenuto ad attuare le direttive del Consiglio 
regionale e gli indirizzi della Giunta regionale" sono 
sostituite dalle seguenti: "E' tenuto ad attuare le direttive 
degli organi di governo". 

Art. 21 
Modifica all'articolo 7 della l.r. 83/1995 


1. Dopo il comma 3 dell'articolo 7 della l.r. 83/1995 
è aggiunto il seguente: 
"3 bis. Per quanto non disposto dalla presente legge 
si applicano alla carica di amministratore e di direttore 
tecnico le disposizioni della legge regionale 8 febbraio 
2008, n. 5 (Norme in materia di nomine e designazioni 
e di rinnovo degli organi amministrativi di competenza 
della Regione), in materia di ineleggibilità, incompatibilità, 
conflitto di interessi.". 

Art. 22 
Modifiche all'articolo 12 della l.r. 83/1995 


1. La rubrica dell'articolo 12 della l.r. 83/1995 è 
sostituita dalla seguente: "Comitato consultivo". 
2. Il comma 2 dell'articolo 12 della l.r. 83/1995 è 
sostituito dal seguente: 
"2. Il Comitato consultivo è nominato dal Presidente 
della Giunta regionale, che ne individua il presidente, ed 
è composto da sei membri, tre dei quali designati rispettivamente 
dal Comune di Grosseto, dalla Provincia di 
Grosseto e dall'Ente Parco della Maremma. Il Comitato 
resta in carica per la durata della legislatura regionale.". 

3. Al comma 3 dell'articolo 12 della l.r. 83/1995 le 
parole: "La Presidenza del Comitato consultivo è affidata 
dal Consiglio regionale" sono soppresse. 
Art. 23 
Modifica all'articolo 14 della l.r. 83/1995 


1. Il comma 3 dell'articolo 14 della l.r. 83/1995 è 
sostituito dal seguente: 
"3. Entro il termine di sessanta giorni dall'adozione 
dell'atto di cui al comma 1, il Presidente della Giunta 
regionale e il Consiglio regionale, per quanto di rispettiva 
competenza, provvedono alla ricostituzione degli 
organi.". 

Art. 24 
Modifiche all'articolo 100 della l.r. 28/2005 


1. Al comma 4 dell'articolo 100 della legge regionale 
7 febbraio 2005, n. 28 (Codice del Commercio. Testo 
Unico in materia di commercio in sede fissa, su aree 
pubbliche, somministrazione di alimenti e bevande, vendita 
di stampa quotidiana e periodica e distribuzione di 
 
carburanti), le parole: "Apposita commissione nominata 
dalla Giunta regionale" sono sostituite dalle seguenti: 
"Una commissione tecnica, la cui composizione è definita 
ai sensi del comma 5, nominata dal Presidente della 
Giunta regionale". 

2. Il comma 5 dell'articolo 100 della l.r. 28/2005 è 
sostituito dal seguente: 
"5. La commissione di cui al comma 4 è costituita 
da rappresentanti della Regione, degli enti locali, delle 
CCIAA, delle associazioni dei consumatori iscritte 
nell'elenco di cui alla relativa legge regionale, delle 
organizzazioni imprenditoriali del commercio e delle 
organizzazioni sindacali dei lavoratori del settore maggiormente 
rappresentative a livello regionale. La composizione 
della commissione è specificata nel regolamento 
di attuazione della presente legge.". 

Art. 25 
Modifiche all'articolo 19 della l.r. 8/1999 


1. Al comma 4 dell'articolo 19 della legge regionale 
23 febbraio 1999, n. 8 (Norme in materia di requisiti 
strutturali, tecnologici e organizzativi delle strutture 
sanitarie: autorizzazione e procedura di accreditamento), 
le parole: "il Consiglio regionale" sono sostituite dalle 
seguenti: "Il Presidente della Giunta regionale". 
2. Dopo il comma 5 dell'articolo 19 della l.r. 8/1999 
sono inseriti i seguenti: 
"5 bis. I membri delle commissioni per l'accreditamento 
sono nominati dal Presidente della Giunta 
regionale. 

5 ter. Le commissioni durano in carica cinque anni, 
a partire dalla data del loro insediamento, ivi comprese 
quelle la cui nomina è antecedente all'entrata in vigore 
della presente legge.". 

Art. 26 
Modifica all'articolo 4 della l.r. 32/2003 


1. Al comma 3 dell'articolo 4 della legge regionale 7 
luglio 2003, n. 32 (Disciplina dell'impiego di sorgenti di 
radiazioni ionizzanti), le parole: "è nominata dalla Giunta 
regionale" sono sostituite dalle seguenti:" è nominata 
dal Presidente della Giunta regionale". 
Art. 27 
Modifica all'articolo 11 della l.r. 39/2001 


1. Al comma 1 dell'articolo 11 della legge regionale 
16 agosto 2001, n. 39 (Norme sul divieto di utilizzo 
e detenzione di esche avvelenate), le parole: "a cura 
dell'Assessorato regionale competente in materia di 
sanità" sono sostituite dalle seguenti: "a cura del Presidente 
della Giunta regionale". 
Art. 28 
Modifiche all'articolo 4 della l.r. 9/2007 


1. Al comma 1 dell'articolo 4 della legge regionale 
19 febbraio 2007, n. 9 (Modalità di esercizio delle medicine 
complementari da parte dei medici e odontoiatri, 
dei medici veterinari e farmacisti), le parole: "La Giunta 
regionale" sono sostituite dalle seguenti: "Il Presidente 
della Giunta regionale". 
2. Al comma 3 dell'articolo 4 della l.r. 9/2007 le 
parole: "deliberazione della Giunta regionale" sono 
sostituite dalle seguenti: "Decreto del Presidente della 
Giunta regionale" e le parole: "sono nominati dalla 
Giunta regionale" sono sostituite dalle seguenti: "sono 
nominati dal Presidente della Giunta regionale". 
Art. 29 
Modifica all'articolo 51 della l.r. 40/2005 


1. Dopo il comma 4 dell'articolo 51 della legge 
regionale 24 febbraio 2005, n. 40 (Disciplina del servizio 
sanitario regionale), è inserito il seguente: 
"4 bis. Alla nomina della commissione provvede il 
Presidente della Giunta regionale." 

Art. 30 
Modifica all'articolo 81 della l.r. 40/2005 


1. Il comma 3 dell'articolo 81 della l.r. 40/2005 è 
sostituito dal seguente: 
"3. I componenti della commissione di cui al comma 
2, lettera c), sono nominati dal Presidente della Giunta 
regionale, su indicazione di candidatura, oltre che dei 
soggetti di cui all'articolo 7, comma 3, della l.r. 5/2008, 
del Consiglio sanitario regionale." 

Art. 31 
Modifica all'articolo 82 della l.r. 40/2005 


1. Al comma 1 dell'articolo 82 della l.r. 40/2005 le 
parole: "strumentale e funzionale della Regione Toscana," 
sono sostituite dalle seguenti: "di consulenza sia per 
la Giunta che per il Consiglio regionale,". 
Art. 32 
Modifica all'articolo 82 quinquies della l.r. 40/2005 

1. Il comma 1 dell'articolo 82 quinquies della l.r. 
40/2005 è sostituito dal seguente: 

"1. Il consiglio di amministrazione è così composto: 

a) dal presidente, nominato dal Presidente della 
Giunta regionale; 

b) da sette membri nominati dal Consiglio regionale; 

c) da un membro nominato dal Consiglio regionale 

su designazione della conferenza permanente per la programmazione 
socio-sanitaria.". 

 
Art. 33 
Modifica all'articolo 82 quindecies della l.r. 40/2005 


1. Il comma 4 dell'articolo 82 quindecies della l.r. 
40/2005 è sostituito dal seguente: 
"4. In caso di scioglimento o decadenza, il Presidente 
della Giunta regionale nomina un commissario. Entro i 
novanta giorni successivi si provvede alla nomina del 
presidente e dei membri del consiglio di amministrazione 
ai sensi dell'articolo 82 quinquies, comma 1.". 

Art. 34 
Modifica all'articolo 1 della l.r. 59/1996 


1. Il comma 2 dell'articolo 1 della legge regionale 29 
luglio 1996, n. 59 (Ordinamento dell'IRPET), è sostituito 
dal seguente: 
"2. L'Istituto è ente di consulenza sia per la Giunta 
che per il Consiglio regionale per lo svolgimento di 
compiti di studio e ricerca in materia di programmazione 
indicati nell'articolo 2.". 

Art. 35 
Modifiche all'articolo 4 della l.r. 59/1996 


1. Il comma 1 dell'articolo 4 della l.r. 59/1996 è sostituito 
dal seguente: 

"1. Il Consiglio di amministrazione è così composto: 

a) dal Presidente, nominato dal Presidente della 

Giunta regionale; 
b) da quattro membri nominati dal Consiglio regionale; 
c) da due membri nominati dal Consiglio delle autonomie 
locali.". 

2. Il comma 2 dell'articolo 4 della l.r. 59/1996 è sostituito 
dal seguente: 
"2. Il Consiglio di amministrazione dura in carica 
quanto il Consiglio regionale che ha nominato i membri 
di cui alla lettera b) del comma 1.". 

3. Il comma 6 dell'articolo 4 della l.r. 59/1996 è sostituito 
dal seguente: 
"6. Il Consiglio di amministrazione è validamente 
costituito con la nomina del Presidente e dei membri di 
cui alla lettera b) del comma 1.". 

Art. 36 
Modifiche all'articolo 12 della l.r. 59/1996 


1. Il comma 1 dell'articolo 12 della l.r. 59/1996 è 
sostituito dal seguente: 
"1. Il Consiglio di amministrazione può essere sciolto 
dal Presidente della Giunta regionale, su proposta della 
Giunta regionale stessa, nei casi di inattività, violazione 
di legge, gravi inadempienze nell'attuazione dei programmi 
di attività.". 

2. Il comma 2 dell'articolo 12 della l.r. 59/1996 è 
sostituito dal seguente: 
"2. Lo scioglimento è disposto con decreto del Presidente 
ed è preceduto da formale diffida, deliberata dalla 
Giunta regionale, a provvedere o a presentare deduzioni 
in ordine ai fatti contestati entro il termine stabilito.". 

3. Al comma 3 dell'articolo 12 della l.r. 59/1996 le 
parole: "pronunziata dalla Giunta regionale" sono sostituite 
dalle seguenti: "pronunziata dal Presidente della 
Giunta regionale". 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 24 ottobre 2008 

La presente legge è stata approvata dal Consiglio Regionale 
nella seduta del 14.10.2008. 


