 

LEGGE REGIONALE 4 febbraio 2008, n. 3 

Istituzione e organizzazione dell'Istituto per lo 
Studio e la Prevenzione Oncologica (ISPO). Gestione 
liquidatoria del Centro per lo Studio e la Prevenzione 
Oncologica (CSPO). 

Il Consiglio Regionale ha approvato 


Il Presidente della Giunta promulga  


la seguente legge: 

 
Capo I 
Istituzione e organizzazione dell'Istituto per lo 
Studio e la Prevenzione Oncologica (ISPO) 


Art. 1 
Istituto per lo Studio e la Prevenzione 
Oncologica (ISPO) 


1. L'Istituto per lo Studio e la Prevenzione Oncologica 
(ISPO) è ente del servizio sanitario regionale, dotato 
di personalità giuridica pubblica e di autonomia organizzativa, 
amministrativa e contabile. 
Art. 2 
Attività dell'ISPO 


1. Sono attività istituzionali dell'ISPO: 
a) la ricerca, la valutazione epidemiologica e gli 
interventi nel campo della prevenzione primaria e secondaria 
dei tumori, con particolare riferimento ai program-
mi di screening allo studio dei cancerogeni ambientali e 
professionali e dei fattori correlati agli stili di vita, allo 


 

studio della suscettibilità individuale e di gruppi ad alto 
rischio, ed alla valutazione della incidenza, prevalenza 
e mortalità per tumori, nell'ambito degli indirizzi del 
piano sanitario regionale e del programma di attività di 
cui all'articolo 10; 

b) la promozione e realizzazione di programmi di 
screening oncologico per le principali neoplasie; 

c) l'assistenza sanitaria e psicologica, la riabilitazione 
ed il follow-up in regime ambulatoriale in favore dei 
pazienti affetti dalle principali neoplasie, collaborando 
alla definizione dei protocolli ottimali tramite l'utilizzo 
di metodologie e competenze interdisciplinari nel pieno 
rispetto della persona e degli aspetti etici; 

d) la gestione del registro toscano tumori, del registro 
di mortalità regionale, nonché la gestione delle mappe di 
rischio oncogeno, la gestione del centro operativo regionale 
(COR) per i tumori professionali; 

e) la sperimentazione clinica, con riferimento alle 
attività complessive dell'Istituto. 

2. L'ISPO effettua inoltre attività ambulatoriali diagnostiche 
e specialistiche. 
3. L'ISPO svolge attività di ricerca anche attraverso 
la partecipazione a bandi di ricerca europei. 
4. L'ISPO effettua anche attività di aggiornamento 
professionale nella prevenzione oncologica per le aziende 
del servizio sanitario regionale e nazionale (formazione 
esterna). 
Art. 3 

Organi 

1. Sono organi dell'ISPO: 
a) il direttore generale; 
b) il comitato scientifi co; 
c) il collegio sindacale. 
Art. 4 
Direttore generale 


1. Il direttore generale è nominato dal Presidente 
della Giunta regionale; la nomina del direttore generale 
è preceduta da motivata comunicazione al Consiglio 
regionale e decorsi trenta giorni dal ricevimento della 
medesima. 
2. Il direttore generale è nominato tra soggetti di 
età non superiore a sessantacinque anni, in possesso di 
comprovata e documentata esperienza e professionalità, 
di diploma di laurea e che abbiano ricoperto incarichi 
di livello dirigenziale di responsabilità amministrativa, 
gestionale o tecnico–scientifica in strutture pubbliche o 
private di rilevanti dimensioni, per almeno cinque anni. 
3. Non possono essere nominati direttori generali: 
a) coloro che hanno riportato condanna, anche non 
defi nitiva, a pena detentiva non inferiore ad un anno per 
delitto non colposo ovvero a pena detentiva non inferiore 
a sei mesi per delitto non colposo commesso nella 
qualità di pubblico ufficiale o con abuso dei poteri o 
violazione dei doveri inerenti ad una pubblica funzione, 
salvo quanto disposto dal comma 2 dell'articolo 166 del 
codice penale; 

b) coloro che sono sottoposti a procedimento penale 
per delitto per il quale è previsto l'arresto obbligatorio 
in fl agranza; 

c) coloro che sono stati sottoposti, anche con provvedimento 
non definitivo, ad una misura di prevenzione, 
salvo gli effetti della riabilitazione prevista dall'articolo 
15 della legge 3 agosto 1988, n. 327 (Norme in materia 
di misure di prevenzione personali) e dall'articolo 14 
della legge 19 marzo 1990, n. 55 (Nuove disposizioni 
per la prevenzione della delinquenza di tipo mafi oso e 
di altre gravi forme di manifestazione di pericolosità 
sociale); 

d) coloro che sono sottoposti a misura di sicurezza 
detentiva o a libertà vigilata. 

4. L'incarico di direttore generale non è compatibile 
con cariche pubbliche e con lo svolgimento di attività 
lavorativa dipendente. 
5. Il Presidente della Giunta regionale dichiara, con 
atto motivato, la decadenza dalla nomina del direttore 
generale per i seguenti motivi: 
a) grave disavanzo; 
b) gravi violazioni di norme di legge; 
c) sopravvenute cause di impedimento alla nomina, di 


cui al comma 3, o di incompatibilità, di cui al comma 4. 

6. Il Presidente della Giunta, ove accerti, d'uffi cio o 
su segnalazione di terzi o dello stesso interessato, l'esistenza 
o la sopravvenienza di una causa di incompatibilità, 
invita l'interessato a rimuoverla entro il termine di 
dieci giorni, trascorsi inutilmente i quali, dichiara, con 
provvedimento motivato, il direttore generale decaduto 
dalla carica. 
7. Il Presidente della Giunta può revocare, con atto 
motivato, la nomina del direttore generale per i seguenti 
motivi: 
a) persistente inadempimento delle direttive della 
Regione; 
b) gravi irregolarità nella gestione. 

8. I provvedimenti di decadenza e di revoca sono 
adottati a seguito di contraddittorio con l'interessato e 
sono pubblicati sul Bollettino ufficiale della Regione 
Toscana. 

 

9. L'incarico di direttore generale è regolato da un 
contratto di diritto privato, di durata triennale, redatto 
secondo uno schema tipo approvato dal Presidente della 
Giunta regionale, con l'osservanza delle norme di cui al 
libro V, titolo III, del codice civile. Il trattamento economico 
del direttore generale non può superare quello 
previsto dalla normativa vigente per il direttore generale 
delle aziende sanitarie. Il servizio prestato in forza del 
contratto è utile ad ogni effetto ai fini dei trattamenti di 
quiescenza e di previdenza, nel rispetto della normativa 
vigente in materia previdenziale, nonché ai fi ni dell'anzianità 
di servizio. 
10. Il direttore generale, qualora dipendente della 
Regione, di un ente o di un'azienda regionale ovvero di 
un'azienda sanitaria con sede nel territorio della Regione 
stessa, è collocato in aspettativa senza assegni, con diritto 
al mantenimento del posto. 
11. Il Presidente della Giunta regionale, prima della 
scadenza del termine del contratto, può procedere alla 
conferma dell'incarico ed alla stipula di un nuovo contratto, 
ovvero prorogare, per un periodo non superiore a 
sessanta giorni, il contratto in scadenza. 
12. Il contratto del direttore generale è risolto anticipatamente 
a seguito dei provvedimenti di decadenza 
o revoca. 
13. In caso di decadenza o revoca del direttore 
generale, il Presidente della Giunta regionale nomina un 
commissario in possesso dei requisiti per la nomina a 
direttore generale. Egli esercita le funzioni del direttore 
generale e resta in carica per un periodo non superiore a 
quattro mesi. 
14. In attesa della conclusione del procedimento di 
revoca o di decadenza del direttore generale, il Presidente 
della Giunta regionale può sospenderlo dalle funzioni 
qualora ricorrano gravi motivi e sussistano situazione di 
urgente necessità. In tale ipotesi il Presidente della Giunta 
regionale nomina un commissario. 
15. Fino alla nomina del commissario il direttore 
sanitario esercita le funzioni di direttore generale. 
16. Nel caso di dimissioni o morte del direttore generale 
si applicano i commi 13 e 15. 
Art. 5 
Attribuzioni del direttore generale 


1. Al direttore generale sono attribuiti i poteri di 
gestione e la rappresentanza legale dell'ISPO. 
2. Il direttore generale esercita le proprie funzioni 
direttamente, ovvero delegandole nelle forme e secondo 
le modalità previste dal regolamento di organizzazione e 
funzionamento dell'istituto. 

3. Costituiscono funzioni riservate al direttore generale: 
a) la nomina, la sospensione e la decadenza del direttore 
sanitario di cui all'articolo 6; 
b) effettua la prima convocazione del comitato scientifi 
co e del collegio sindacale; 
c) il conferimento, la sospensione e la revoca degli 
incarichi dirigenziali; 
d) l'adozione del regolamento di organizzazione e 
funzionamento dell'istituto; 

e) l'adozione degli atti di bilancio; 

f) l'adozione dei programmi annuali e pluriennali di 
attività; 

g) i provvedimenti che comportano modifi cazioni 
dello stato patrimoniale dell'Istituto; 

h) l'istituzione di una forma di coordinamento in staff 
alla direzione generale per le funzioni di ricerca e tecnico 
amministrative. 

Art. 6 
Direttore sanitario 


1. Nell'esercizio delle proprie funzioni il direttore 
generale dell'ISPO si avvale della collaborazione di un 
direttore sanitario. 
2. Il direttore sanitario è un medico che non abbia 
compiuto il sessantacinquesimo anno di età e che abbia 
svolto per almeno cinque anni qualificata attività di 
direzione tecnico-sanitaria in enti o strutture sanitarie, 
pubbliche o private, di media o grande dimensione. 
3. Il direttore sanitario è nominato dal direttore generale 
con provvedimento motivato. 
4. L'incarico di direttore sanitario è regolato da un 
contratto di diritto privato, di durata triennale, redatto 
secondo uno schema tipo approvato dalla Giunta regionale, 
con l'osservanza delle norme di cui al libro V, 
titolo II del codice civile. Il trattamento economico del 
direttore sanitario non può superare quello previsto dalla 
normativa vigente per il direttore sanitario delle aziende 
sanitarie. Il servizio prestato in forza del contratto è 
utile ad ogni effetto ai fini dei trattamenti di quiescenza 
e di previdenza, nel rispetto della normativa vigente in 
materia previdenziale, nonché ai fini dell'anzianità di 
servizio. 
5. Il direttore sanitario dirige i servizi sanitari ai fi ni 
organizzativi ed igienico-sanitari e fornisce parere obbligatorio 
al direttore generale sugli atti relativi alle materie 
di competenza. 

 

6. Il direttore generale risolve il contratto stipulato 
con il direttore sanitario qualora sopravvengano: 
a) uno dei fatti previsti dall'articolo 4, commi 5 e 7 
ovvero non siano state rimosse le cause di incompatibilità; 


b) gravi motivi; 
c) violazione di legge o del principio del buon andamento 
e di imparzialità della pubblica amministrazione. 

7. Il rapporto di lavoro del direttore sanitario si 
risolve di diritto decorsi sessanta giorni dalla nomina del 
nuovo direttore generale. 
8. Il direttore sanitario, qualora dipendente della 
Regione, di un ente o di un'azienda regionale ovvero di 
un'azienda sanitaria con sede nel territorio regionale, è 
collocato in aspettativa senza assegni, con diritto al mantenimento 
del posto. 
Art. 7 
Comitato scientifi co 


1. Il comitato scientifico è composto da cinque studiosi 
ed esperti nelle discipline oggetto dell'attività del-
l'ISPO nominati dal Presidente della Giunta regionale ai 
sensi dell'articolo 50 dello Statuto. 
2. I membri del comitato scientifico durano in carica 
tre anni. 
3. Il comitato scientifico elegge al suo interno il 
presidente; il comitato è convocato dal suo presidente, 
anche su richiesta del direttore generale, che partecipa 
alle riunioni. La partecipazione può essere delegata al 
dirigente in staff alla direzione generale per le attività 
di ricerca. 
4. Il comitato scientifi co ha il compito di esprimere: 
a) parere preventivo sui programmi di ricerca; 
b) valutazioni sui principali studi e ricerche anche al 
fi ne della loro pubblicazione. 

5. Ai componenti del comitato scientifi co spetta 
un'indennità di presenza, il cui importo è determinato 
dalla Giunta regionale con proprio provvedimento; gli 
importi delle indennità sono determinati tenendo conto 
della funzione dell'organismo, della complessità degli 
atti che è chiamato ad assumere, dell'impegno richiesto 
ai componenti e delle conseguenti responsabilità. 
Art. 8 
Collegio sindacale 


1. Il collegio sindacale è composto da tre membri 
effettivi e due supplenti iscritti nel registro dei revisori 
contabili. 
2. Il presidente e gli altri componenti del collegio 
sono nominati dal Consiglio regionale con voto limitato. 
3. Il collegio sindacale: 
a) verifica l'amministrazione dell'Istituto sotto il 
profi lo economico; 

b) vigila sull'osservanza della legge; 

c) accerta la regolare tenuta della contabilità e la 
conformità del bilancio alle risultanze dei libri e delle 
scritture contabili, ed effettua periodicamente verifi che 
di cassa; 

d) riferisce almeno trimestralmente alla Regione, 
anche su richiesta di quest'ultima, sui risultati del riscontro 
eseguito, denunciando immediatamente i fatti se vi è 
fondato sospetto di gravi irregolarità; 

e) trasmette periodicamente alla Regione, e comunque 
con cadenza almeno semestrale, una propria relazione 
sull'andamento dell'attività dell'Istituto. 

4. I componenti del collegio sindacale possono procedere 
ad atti di ispezione e controllo, anche individualmente. 
5. Si applicano le disposizioni vigenti di disciplina 
del collegio dei revisori delle aziende unità sanitarie 
locali e delle aziende ospedaliere. 
6. L'indennità annua lorda spettante ai componenti 
del collegio sindacale è fissata in misura pari al 10 per 
cento degli emolumenti del direttore generale dell'ISPO. 
Al presidente del collegio compete una maggiorazione 
pari al 20 per cento dell'indennità fissata per gli altri 
componenti. 
7. Ai componenti del collegio sindacale e al presidente 
spetta, per lo svolgimento delle eventuali missioni 
in ragione del servizio espletato, oltre al rimborso delle 
spese effettivamente sostenute, il trattamento previsto 
dalla normativa vigente per i dirigenti del servizio sanitario 
nazionale. 
Art. 9 
Regolamento di organizzazione e funzionamento 

1. L'organizzazione ed il funzionamento dell'ISPO 
sono disciplinate dal relativo regolamento, che individua 
in particolare: 
a) la sede legale dell'Istituto; 

b) le modalità di costituzione delle strutture organizzative 
nel rispetto dei principi contenuti nella legge 
regionale 24 febbraio 2005, n. 40 (Disciplina del Servizio 
sanitario regionale) relativamente alla disciplina 
delle aziende sanitarie, istituendo un'unica struttura 
organizzativa per lo svolgimento delle funzioni tecnico 
amministrative; 


 

c) i soggetti destinatari delle deleghe di cui all'articolo 
5, comma 2 e le modalità di conferimento delle 
stesse; 

d) le procedure per la sostituzione, in caso di assenza 

o impedimento, del direttore generale e del direttore 
sanitario; 
e) le forme di pubblicità degli atti. 

2. Secondo modalità definite dal regolamento di organizzazione 
e funzionamento, l'ISPO si avvale dell'Ente 
per i Servizi Tecnico-Amministrativi di Area Vasta Centro 
(ESTAV Centro) per l'esercizio delle seguenti funzioni 
tecniche, amministrative e di supporto: 
a) approvvigionamento di beni e servizi; 

b) gestione dei magazzini e della logistica; 

c) gestione delle reti informative e delle tecnologie 
informatiche, con particolare riguardo all'integrazione 
ed all'organizzazione del centro unificato di prenotazione 
(CUP); 

d) gestione del patrimonio per le funzioni ottimizzabili 
in materia di manutenzione, appalti e alienazioni; 
e) organizzazione e gestione delle attività di formazione 
continua del personale; 
f) gestione delle procedure concorsuali per il reclutamento 
del personale; 
g) gestione delle procedure per il pagamento delle 
competenze del personale. 

3. Lo schema del regolamento e delle eventuali modi-
fiche ed integrazioni è trasmesso alla Giunta regionale al 
fine di acquisirne il parere. La Giunta regionale esprime 
il proprio parere entro quaranta giorni dal ricevimento, 
decorso il quale si può procedere all'approvazione. 
Art. 10 
Patrimonio, contabilità e programmi di attività 

1. L'ordinamento contabile e la gestione del patrimonio 
dell'ISPO sono disciplinati dai capi I e II del titolo 
VIII della l.r. 40/2005. 
2. Il bilancio pluriennale di previsione ed il bilancio 
preventivo economico annuale sono adottati sulla base 
del programma pluriennale e del programma annuale 
di attività, nell'ambito degli indirizzi dettati dal piano 
sanitario regionale. I programmi contengono una sezione 
specifi camente dedicata all'attività di ricerca. 
3. Il direttore generale dell'ISPO adotta il bilancio 
pluriennale ed il bilancio economico preventivo annuale, 
corredati dai programmi di cui al comma 2, entro il 
30 novembre di ogni anno e li trasmette entro lo stesso 
termine alla Giunta regionale, unitamente alla relazione 
del collegio sindacale; la Giunta regionale provvede 
all'approvazione nei quaranta giorni successivi dalla 
ricezione. 
4. Il direttore generale dell'ISPO adotta il bilancio 
di esercizio entro il 30 aprile di ogni anno e lo trasmette 
entro lo stesso termine alla Giunta regionale, che 
l'approva nei quaranta giorni successivi; al bilancio di 
esercizio è allegata una relazione consuntiva sull'attività 
svolta, nonché la relazione del collegio sindacale. 
5. La Giunta regionale in sede di approvazione degli 
atti di bilancio può richiedere l'adeguamento degli 
stessi alle prescrizioni contestualmente impartite; di 
tale adeguamento l'Istituto dà atto in sede di bilancio di 
esercizio. 
Art. 11 
Finanziamento 


1. Il fi nanziamento dell'ISPO è costituito: 
a) dalla quota del fondo sanitario regionale, determinata 
dal piano sanitario regionale, finalizzata a fi nanziare le 
attività di cui all'articolo 2, comma 1, lettere a), c) e d); 

b) dai corrispettivi per le convenzioni che l'ISPO 
stipula con le aziende unità sanitarie locali per la realizzazione 
dei programmi di screening oncologico; 

c) dai corrispettivi per le prestazioni ambulatoriali 
diagnostiche e specialistiche effettuate a favore dei 
cittadini toscani e degli altri aventi diritto, in base agli 
accordi stipulati con le aziende unità sanitarie ai sensi 
dell'articolo 8 bis, comma 2 del decreto legislativo 30 
dicembre 1992, n. 502 (Riordino della disciplina in 
materia sanitaria a norma dell'articolo 1 della L. 23 ottobre 
1992, n. 421); 

d) dalle risorse destinate alla realizzazione di programmi 
di ricerca sanitaria finalizzata di cui all'art.12 del 
d.lgs.502/1992 trasferite dalla Regione; 

e) dalle risorse derivanti dalla partecipazione a bandi 
di ricerca europei; 

f) dalle risorse derivanti da lasciti e donazioni di 
privati, associazioni, aziende, imprese, società, enti pubblici 
e privati; 

Art. 12 
Riconoscimento del carattere di Istituto di ricovero e 
cura a carattere scientifi co (IRCCS) 


1. La Giunta regionale presenta richiesta di riconoscimento 
del carattere scientifico dell'Istituto ai sensi 
dell'articolo 14 del decreto legislativo 16 ottobre 2003, 
n. 288 (Riordino della disciplina degli Istituti di ricovero 
e cura a carattere scientifico, a norma dell'articolo 42, 
comma 1, della L.16 gennaio 2003, n. 250). 
Art. 13 
Adempimenti successivi al riconoscimento 
del carattere di IRCCS 


1. In caso di riconoscimento ai sensi dell'articolo 

 

14 del d.lgs.288/2003, all'Istituto si applicano le disposizioni 
di cui all'articolo 5 del d.lgs. 288/2003 e di 
cui all'accordo 1° luglio 2004 (Atto di intesa recante: 
"Organizzazione, gestione e funzionamento degli istituti 
di ricovero e cura a carattere scientifi co non trasformati 
in fondazioni", di cui all'art. 5 del d.lgs. 16 ottobre 
2003, n. 288. Intesa ai sensi dell'art. 5 del d.lgs. 16 
ottobre 2003, n. 288 e dell'art. 8, comma 6 della L. 5 
giugno 2003, n. 131). 

2. Entro trenta giorni dalla comunicazione del decreto 
di riconoscimento, la Giunta regionale presenta al 
Consiglio regionale una proposta di modifica della presente 
legge, al fine di adeguare l'ordinamento interno 
dell'ISPO alle disposizioni di cui al comma 1. Entro i 
sessanta giorni successivi all'entrata in vigore della legge 
di modifica gli organi dell'Istituto sono ricostituiti ed il 
direttore generale predispone le conseguenti modifi che 
del regolamento di organizzazione e funzionamento. 
Capo II 
Gestione liquidatoria del Centro per lo Studio e la 
Prevenzione Oncologica (CSPO) 


Art. 14 
Compiti del commissario straordinario, piano 
di ricognizione 


1. Il commissario straordinario cura la gestione ordinaria 
del CSPO fi no alla data del 30 giugno 2008. 
2. Al fine di predisporre gli atti propedeutici al subentro 
dell'ISPO nelle funzioni del Centro per lo Studio e la 
Prevenzione Oncologica (CSPO) ed alla gestione liquidatoria 
del CSPO, il commissario straordinario, avvalendosi 
delle strutture operative del Centro e delle strutture 
organizzative dell'azienda unità sanitaria locale 10, adotta 
tutti i provvedimenti necessari per l'elaborazione di 
un piano di ricognizione della situazione patrimoniale ed 
economica del Centro. 
3. Il piano di ricognizione di cui al comma 1 contiene: 
a) l'individuazione dei contratti in essere, con indicazione 
di quelli idonei ad essere trasferiti all'istituendo 
ISPO; 

b) l'accertamento della dotazione patrimoniale del 
Centro, comprensiva dei beni mobili ed immobili utilizzati 
dal CSPO trasferibili all'istituendo ISPO; 

c) l'accertamento della dotazione di personale e 
l'individuazione delle categorie e dei profi li professionali 
adeguati a costituire la dotazione di personale 
dell'istituendo ISPO, d'intesa con il direttore generale di 
quest'ultimo Istituto. 

4. Il commissario straordinario presenta per l'approvazione 
il piano di ricognizione alla Giunta regionale 
entro il 31 maggio 2008. 

5. La Giunta regionale con propria deliberazione da 
adottarsi entro il 30 giugno 2008 approva il piano di ricognizione 
ed individua la dotazione di beni e personale da 
assegnare all'ISPO ed i rapporti nei quali l'ISPO succede 
al CSPO ai sensi dell'articolo 19. 
Art. 15 
Gestione liquidatoria del CSPO e nomina del 
commissario liquidatore 


1. Il Presidente della Giunta regionale, con proprio 
decreto da adottarsi entro il 1° luglio 2008, dichiara 
aperta la gestione liquidatoria del CSPO e nomina un 
commissario liquidatore con le procedure di cui alla 
legge regionale 31 ottobre 2001, n. 53 (Disciplina dei 
commissari nominati dalla Regione). 
2. Nella gestione liquidatoria confluiscono tutte le 
passività e le attività riferibili al CSPO e non confl uite 
nell'istituendo ISPO, nonché i rapporti relativi al contenzioso 
in corso, sia giudiziale che stragiudiziale. 
Art. 16 
Compiti del commissario liquidatore, bilancio 
di liquidazione 


1. Il commissario liquidatore accerta la legittimità 
dei debiti rilevati al 30 giugno 2008 e redige il bilancio 
di liquidazione, dopo aver reso pubblica la fase di 
liquidazione e previsto un congruo termine a tutela dei 
creditori. 
2. Il commissario liquidatore effettua l'accertamento 
del contenzioso in corso, sia giudiziale che stragiudiziale, 
ed assume la rappresentanza legale della gestione 
liquidatoria. 
3. Il bilancio di liquidazione è presentato alla Giunta 
regionale entro il termine indicato nel decreto di nomina. 
La Giunta regionale approva il bilancio di liquidazione e 
può impartire direttive per lo svolgimento della gestione 
liquidatoria. 
4. Il commissario liquidatore, sulla base del bilancio 
di liquidazione, adotta gli atti inerenti i pagamenti e le 
riscossioni. 
Art. 17 
Fondo per la liquidazione del passivo risultante 
dal bilancio di liquidazione 


1. Per le attività connesse alla gestione liquidatoria 
del soppresso CSPO è istituito un apposito fondo, 

 

nel quale confluiscono le risorse di cui all'articolo 21, 
comma 1 ed i crediti riscossi ai sensi dell'articolo 15, 
comma 2. 

2. Il fondo è destinato alla liquidazione di tutti i 
debiti e delle passività riferibili al CSPO ed alla copertura 
di tutte le spese relative alla gestione liquidatoria, 
ivi comprese quelle connesse all'esercizio dell'attività 
commissariale. 
Capo III 
Disposizioni transitorie e fi nali 


Art. 18 
Nomina del direttore generale dell'ISPO e 
insediamento degli organi 


1. Entro il 30 aprile 2008 il Presidente della Giunta 
regionale nomina il direttore generale dell'ISPO che, 
entro il 1° luglio 2008, predispone gli atti necessari a 
garantire il funzionamento dell'Istituto alla data del 
subentro di quest'ultimo nelle funzioni del CSPO. 
2. Ai medesimi fini del comma 1, entro trenta giorni 
dalla nomina del direttore generale, il Presidente della 
Giunta regionale nomina i componenti del comitato 
scientifico. Entro la medesima data il Consiglio regionale 
nomina i componenti del collegio sindacale. 
3. Nel caso in cui il Consiglio regionale non provveda 
alla nomina dei membri del collegio sindacale entro 
ventisette giorni dal termine di cui al comma 2, la competenza 
a provvedere è trasferita al Presidente del Consiglio 
regionale. In caso di mancata nomina del collegio 
sindacale, il Presidente della Giunta regionale provvede 
a costituirlo in via straordinaria, nominando a farne parte 
due dirigenti della Regione. 
4. Il collegio straordinario cessa dalle proprie funzioni 
all'atto di insediamento del collegio ordinario. 
Art. 19 
Subentro dell'ISPO al CSPO 


1. L'ISPO subentra nelle attività già esercitate dal 
CSPO a far data dal 1° luglio 2008, a seguito della 
deliberazione della Giunta regionale di cui all'articolo 
14, comma 5, con la quale viene determinato l'elenco 
dei rapporti patrimoniali ed economici necessari per lo 
svolgimento delle sue funzioni. 
2. La deliberazione della Giunta regionale di cui 
all'articolo 14, comma 5 defi nisce: 
a) la dotazione patrimoniale dell'Istituto, comprensiva 
dei beni mobili ed immobili utilizzati dal CSPO; 

b) la dotazione di personale da assegnare all'ISPO, ai 
sensi dell'articolo 14, comma 3, lettera c); 
c) i rapporti giuridici in essere in capo al CSPO nei 
quali subentra il nuovo Istituto. 

3. La deliberazione della Giunta regionale costituisce 
titolo per le trascrizioni, registrazioni e volture, nonché 
per tutti gli altri atti conseguenti il trasferimento dei beni, 
ai quali provvede l'ente destinatario. 
4. Al CSPO e all'istituendo ISPO si applica, per il 
personale avente con entrambi gli enti a qualsiasi titolo 
un rapporto di lavoro alla data del 31 dicembre 2007, la 
disciplina prevista dalla legge regionale 1 febbraio 2008, 
n. 2 (Disposizioni per il personale delle aziende e degli 
enti del servizio sanitario regionale con rapporto di lavoro 
a termine). Al fine di garantire la continuità dei servizi 
erogati dal CSPO ed al fine di consentire, ove possibile, 
l'espletamento delle procedure di cui alla medesima l.r. 
2/2008 i rapporti di lavoro a termine, in essere alla data 
del 31 gennaio 2008, possono essere prorogati per un 
periodo di novanta giorni. 
Art. 20 
Clausola valutativa 


1. Entro centottanta giorni dall'entrata in vigore della 
legge, la Giunta regionale presenta al Consiglio una relazione 
nella quale sono illustrati: 
a) gli atti relativi alla liquidazione del CSPO, alla 
costituzione dell'ISPO ed al subentro di quest'ultimo 
nelle funzioni del preesistente ente; 

b) lo stato di avanzamento della procedura per il riconoscimento 
da parte del Ministero della Salute dell'ISPO 
quale Istituto di ricovero e cura a carattere scientifi co. 

2. Entro centottanta giorni dalla chiusura di ciascun 
esercizio finanziario, la Giunta regionale trasmette altresì 
al Consiglio una relazione nella quale si dà conto delle 
attività svolte dall'ISPO nell'anno precedente e della sua 
situazione patrimoniale e fi nanziaria. 
Art. 21 
Norma fi nanziaria 


1. Agli oneri derivanti dalla costituzione del fondo 
di cui all'articolo 17 della presente legge, quantifi cati in 
euro 13.600.000,00, si fa fronte con le risorse iscritte alle 
unità previsionali di base (UPB) 243 "Organizzazione 
del sistema sanitario – Spese correnti" del bilancio di 
previsione 2008. 
2. Le risorse per il finanziamento ordinario dell'ISPO 
sono determinate per l'anno 2008 in euro 4.600.000,00, 
cui si fa fronte con le risorse iscritte nella UPB 243 

 

"Organizzazione del sistema sanitario – Spese correnti" 
del bilancio di previsione 2008. 

3. Per gli anni successivi al 2008 le risorse per il 
finanziamento ordinario dell'ISPO, cui si fa fronte con 
le risorse iscritte nella UPB 243 "Organizzazione del 
sistema sanitario – Spese correnti" del bilancio regionale, 
sono determinate dal piano sanitario regionale ai sensi 
dell'articolo 11 comma 1 lettera a). 
Art. 22 
Abrogazioni 


1. La legge regionale 6 aprile 2000, n. 52 (Centro per 
lo studio e la prevenzione oncologica "C.S.P.O.". Conferimento 
della personalità giuridica di diritto pubblico ai 
fi ni del riconoscimento statale di cui al decreto legislativo 
30 giugno 1993, n. 269) è abrogata. 
2. Fino al 30 giugno 2008 il CSPO continua ad essere 
disciplinato dalle disposizioni della l.r. 52/2000, in quanto 
compatibili con la presente legge. 
Art. 23 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino uffi ciale 
della Regione Toscana. 

La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 4 febbraio 2008 

La presente legge è stata approvata dal Consiglio Regionale 
nella seduta del 30.01.2008. 

 
