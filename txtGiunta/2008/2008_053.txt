Legge Regionale 22 ottobre 2008, n. 53 

Norme in materia di artigianato. 

Il Consiglio regionale ha approvato 
Il Presidente della Giunta 
promulga 

la seguente legge: 



Capo I 
Disposizioni generali 


Art. 1 
Finalità 


1. La Regione Toscana, ai sensi dell'articolo 45, 
comma 2 della Costituzione e nell'ambito della competenza 
legislativa di cui all'articolo 117, comma 4 della 
Costituzione, tutela, sviluppa e valorizza l'artigianato 
anche nelle sue diverse espressioni territoriali, tradizionali 
e artistiche. 
2. La Regione, nell'ambito degli strumenti di programmazione 
previsti dalla vigente normativa e, in 
particolare, dal piano regionale di sviluppo economico 
(PRSE) di cui alla legge regionale 20 marzo 2000, n. 35 
(Disciplina degli interventi regionali in materia di attività 
produttive), favorisce il consolidamento e lo sviluppo 
delle imprese artigiane, comprese quelle dell'artigianato 
artistico e tradizionale, nonché la salvaguardia e lo sviluppo 
qualificato dei livelli occupazionali, con particolare 
riguardo al rispetto dei contratti collettivi nazionali di 
lavoro e della contrattazione di secondo livello, compreso 
lo sviluppo degli strumenti della bilateralità. 
3. La Regione, nell'esercizio delle proprie funzioni 
di indirizzo e programmazione e ai sensi dell'articolo 
15 della legge regionale 11 agosto 1999, n. 49 (Norme 
in materia di programmazione regionale), attua forme di 
concertazione con gli enti locali, le organizzazioni delle 
imprese e le organizzazioni dei lavoratori dipendenti più 
rappresentative a livello regionale. 
 

Art. 2 
Ambito di applicazione 


1. Le disposizioni della presente legge si applicano 
all'impresa artigiana come definita dal capo II. 
2. Le disposizioni della presente legge non si applicano 
alle: 
a) attività agricole, salvo il caso che siano strumentali 
ed accessorie rispetto alla attività artigiana; 
b) attività di prestazione di servizi commerciali, 
attività di intermediazione nella circolazione dei beni o 
ausiliarie di queste ultime e commerciali, come definite 
dall'articolo 1, comma 2 della legge regionale 7 febbraio 
2005, n. 28 (Codice del Commercio. Testo Unico in 
materia di commercio in sede fissa, su aree pubbliche, 
somministrazione di alimenti e bevande, vendita di stampa 
quotidiana e periodica e distribuzione di carburanti), 
salvo il caso che siano strumentali ed accessorie rispetto 
alla attività artigiana; 

c) attività artistiche svolte in forma di lavoro autonomo; 


d) attività di produzione di oggetti di arte popolare, 
qualora venga effettuata quale attività secondaria, senza 
l'impiego di mano d'opera. 

Art. 3 
Funzioni delle camere di commercio, industria, 
artigianato e agricoltura 


1. Sono svolte dalle camere di commercio, industria, 
artigianato ed agricoltura (CCIAA) le funzioni relative: 
a) alla tenuta dell'albo provinciale delle imprese artigiane, 
di seguito denominato albo artigiani, secondo le 
modalità previste al capo IV della presente legge; 

b) al rilascio delle certificazioni di iscrizione all'albo 
artigiani; 

c) all'accertamento ed all'irrogazione delle sanzioni 
relative alle violazioni delle disposizioni richiamate agli 
articoli 17 e 24 e al conseguente introito dei proventi; 

d) all'attribuzione della qualifica di maestro artigiano 
di cui all'articolo 22; 

e) alla compilazione, aggiornamento e trasmissione 
agli enti previdenziali, assicurativi ed assistenziali degli 
elenchi delle iscrizioni all'albo artigiani, contenenti le 
iscrizioni, modificazioni e cancellazioni dagli stessi 
ai sensi della legge 4 luglio 1959, n. 463 (Estensione 
dell'assicurazione obbligatoria per la invalidità, la vecchiaia 
ed i superstiti agli artigiani ed ai loro familiari). 

Art. 4 
Centri per lo sviluppo imprenditoriale (CSI) 


1. Allo scopo di favorire le iniziative finalizzate alla 
promozione, all' innovazione e allo sviluppo e per garantire 
alle imprese il più agevole rapporto con la pubblica 
amministrazione, la Regione accredita, con le modalità 
di cui al comma 2, i centri per lo sviluppo imprenditoriale, 
denominati di seguito CSI. 

2. Ai fini dell'accreditamento regionale i CSI, costituiti 
sotto forma di impresa dalle organizzazioni regionali 
delle associazioni artigiane maggiormente rappresentative 
a livello regionale, devono essere in possesso dei 
seguenti requisiti: 
a) disponibilità di una struttura articolata in almeno 
quattro province del territorio regionale; 

b) presenza di uno statuto che preveda lo svolgimento 
di attività a favore delle imprese richiedenti le prestazioni 
a prescindere dall'appartenenza o meno delle imprese 
alle associazioni di categoria costituenti il centro. 

3. Con regolamento regionale di cui all'articolo 26 
sono definiti in particolare: 
a) le modalità e i termini di presentazione delle 
richieste di accreditamento; 

b) le tipologie dei servizi erogabili; 

c) le verifiche sulle attività prestate ai fini dell'accre


ditamento. 

Capo II 
Disciplina dell'impresa artigiana 


Art. 5 
Imprenditore artigiano 


1. È imprenditore artigiano colui che esercita personalmente, 
professionalmente e in qualità di titolare, 
l'impresa artigiana, assumendone la piena responsabilità 
con tutti gli oneri ed i rischi inerenti alla sua direzione 
e gestione e svolgendo in misura prevalente il proprio 
lavoro, anche manuale, nel processo produttivo. 
2. L'imprenditore artigiano, nell'esercizio di particolari 
attività che richiedono una peculiare preparazione e che 
implicano responsabilità a tutela e garanzia degli utenti, 
deve essere in possesso dei requisiti tecnico-professionali 
previsti da specifiche norme statali o regionali. 
3. L'imprenditore artigiano può essere titolare di una 
sola impresa artigiana. 
4. Sono fatte salve le norme previste da specifiche 
norme statali o regionali che disciplinano le singole 
attività. 
Art. 6 
Requisiti dell'impresa artigiana 


1. È artigiana l'impresa che, esercitata dall'imprenditore 
artigiano, risponde ai seguenti requisiti: 
a) lo scopo prevalente è lo svolgimento di attività di 

 

produzione e di trasformazione dei beni, anche semilavorati, 
e attività di prestazione di servizi; 

b) l'impresa è organizzata ed opera con il lavoro 
personale e professionale dell'imprenditore artigiano ed, 
eventualmente, con quello dei suoi familiari rientranti nei 
gradi di parentela e di affinità fissati all'articolo 230 bis 
del codice civile, dei soci e dei dipendenti, a condizione 
che il lavoro complessivamente organizzato nell'impresa 
abbia funzione preminente sul capitale; 

c) l'impresa rispetta i limiti dimensionali fissati 
all'articolo 9. 

Art. 7 
Esercizio dell'impresa artigiana 


1. L'impresa artigiana può essere esercitata in forma 
individuale. 
2. L'impresa può essere esercitata, altresì, in forma 
collettiva attraverso società, anche cooperative, escluse 
le società per azioni ed in accomandita per azioni, a 
condizione che: 
a) nelle società in nome collettivo, la maggioranza 
dei soci, ovvero uno nel caso di due soci, sia in possesso 
dei requisiti di cui all'articolo 5; 

b) nelle società in accomandita semplice ciascun 
socio accomandatario sia in possesso dei requisiti di 
cui all'articolo 5 e non sia unico socio di una società a 
responsabilità limitata o socio accomandatario di un'altra 
società in accomandita semplice; 

c) nelle società a responsabilità limitata unipersonale, 
il socio unico sia in possesso dei requisiti di cui all'articolo 
5 e non sia unico socio di altra società a responsabilità 
limitata o socio accomandatario di una società in 
accomandita semplice; 

d) nelle società a responsabilità limitata la maggioranza 
dei soci, ovvero uno nel caso di due soci, sia in 
possesso dei requisiti di cui all'articolo 5 e detenga la 
maggioranza del capitale sociale e degli organi deliberanti 
della società; 

e) nelle società cooperative la maggioranza dei soci 
sia in possesso dei requisiti di cui all'articolo 5. 

3. Nessuna impresa può adottare, quale ditta o insegna 
o marchio, una denominazione in cui ricorrano riferimenti 
all'artigianato se non è iscritta all'albo artigiani; 
lo stesso divieto vale per i consorzi e le società consortili 
fra imprese che non siano iscritti nella separata sezione 
dell'albo artigiani. 
4. Ai fini assicurativi e previdenziali l'impresa artigiana 
ha titolo all'iscrizione negli elenchi secondo le 
disposizioni contenute nella l. 463/1959. 
Art. 8 
Consorzi e società consortili 


1. I consorzi e le società consortili, anche in forma 
cooperativa, costituiti fra imprese artigiane, sono iscritti 
in separata sezione dell'albo artigiani, con l'indicazione 
delle relative imprese consorziate. 
2. I consorzi e le società consortili, costituiti anche 
in forma cooperativa, cui partecipano, oltre che imprese 
artigiane, anche piccole imprese, nonché enti pubblici, 
bancari ed enti privati di ricerca e di assistenza finanziaria 
e tecnica, purché in numero non superiore ad un 
terzo, sono iscritti in separata sezione dell'albo artigiani, 
a condizione che le imprese artigiane detengano la maggioranza 
negli organi deliberanti. 
3. Sono inoltre iscritti in sezione separata dell'albo 
artigiani con la denominazione di impresa artigiana, i 
consorzi e le società consortili, anche in forma cooperativa, 
costituiti tra i consorzi e le società consortili di cui 
ai commi 1 e 2. 
4. I consorzi e le società consortili di cui ai commi 1, 
2 e 3 possono usufruire delle agevolazioni previste per 
le imprese artigiane e adottare, quale ditta o insegna o 
marchio, una denominazione in cui ricorrano riferimenti 
all'artigianato, a condizione che siano iscritti nella separata 
sezione dell'albo artigiani. 
5. Ai fini assicurativi e previdenziali i titolari di 
impresa artigiana associati nelle forme di cui al presente 
articolo, hanno titolo all'iscrizione negli elenchi di cui 
alla l. 463/1959. 
Art. 9 
Limiti dimensionali 


1. L'impresa artigiana può essere svolta anche con 
la prestazione d'opera di personale dipendente diretto 
personalmente dall'imprenditore artigiano o dai soci, 
sempre che non superi i seguenti limiti dimensionali: 
a) per l'impresa che non lavora in serie: 

1) un massimo di diciotto dipendenti, compresi gli 
apprendisti in numero non superiore a nove; 

2) il numero massimo dei dipendenti può essere elevato 
fino a ventidue a condizione che le unità aggiuntive 
siano apprendisti; 

b) per l'impresa che lavora in serie, purché con lavorazione 
non del tutto automatizzata: 

1) un massimo di nove dipendenti, compresi gli 
apprendisti in numero non superiore a cinque; 

2) il numero massimo dei dipendenti può essere elevato 
fino a dodici a condizione che le unità aggiuntive 
siano apprendisti; 

c) per l'impresa che svolge la propria attività nel settore delle lavorazioni artistiche e tradizionali e dell'abbigliamento 
su misura: 

 

1) un massimo di trentadue dipendenti, compresi gli 
apprendisti in numero non superiore a sedici; 

2) il numero massimo dei dipendenti può essere elevato 
fino a quaranta a condizione che le unità aggiuntive 
siano apprendisti; 

d) per l'impresa di trasporto fino ad un massimo di 
otto dipendenti; 

e) per le imprese di costruzioni edili: 

1) un massimo di dieci dipendenti, compresi gli 
apprendisti in numero non superiore a cinque; 

2) il numero massimo dei dipendenti può essere elevato 
fino a quattordici a condizione che le unità aggiuntive 
siano apprendisti. 

2. Al fine del calcolo dei limiti dimensionali di cui al 
comma 1 non sono computati: 
a) per un periodo di due anni gli apprendisti passati 
in qualifica e mantenuti in servizio dalla stessa impresa 
artigiana ai sensi della legge 19 gennaio 1955, n. 25 
(Disciplina dell'apprendistato), del decreto legislativo 
10 settembre 2003, n. 276 (Attuazione delle deleghe in 
materia di occupazione e mercato del lavoro di cui alla 
legge 14 febbraio 2003, n. 30) e della legge regionale di 
settore; 

b) i lavoratori a domicilio di cui alla legge 18 dicembre 
1973, n. 877 (Nuove norme per la tutela del lavoro 
a domicilio), sempre che non superino un terzo dei 
dipendenti non apprendisti occupati presso l'impresa 
artigiana; 

c) i portatori di handicap, fisici, psichici o sensoriali 
di cui alla legge 5 febbraio 1992, n. 104 (Legge quadro 
per l'assistenza, integrazione sociale e i diritti delle persone 
handicappate). 

3. Ai fini del calcolo dei limiti dimensionali di cui al 
comma 1 sono computati: 
a) i soci, tranne uno, che svolgono il prevalente lavoro 
personale nell'impresa artigiana; 
b) i familiari dell'imprenditore, ancorché partecipanti 
all'impresa familiare di cui all'articolo 230 bis del codice 
civile, che svolgano la loro attività di lavoro prevalentemente 
e professionalmente nell'ambito dell'impresa 
artigiana; 

c) i dipendenti qualunque sia la mansione svolta. 

4. Le imprese artigiane, che per specifiche esigenze 
produttive abbiano superato, fino al venti per cento, con 
approssimazione all'unità superiore, i limiti massimi 
indicati ai comma 1 e per un periodo non superiore a 
tre mesi all'anno, mantengono la qualifica di impresa 
artigiana. 
Art. 10 
Svolgimento dell'attività artigiana 


1. L'attività artigiana può essere esercitata in luogo 
fisso a ciò adibito o presso l'abitazione dell'imprenditore 
artigiano o di uno dei soci che partecipano al lavoro o 
in altra sede individuata con il committente, oppure in 
forma ambulante o di posteggio. 

2. L'impresa artigiana può vendere beni di produzione 
propria nei locali di produzione medesima o ad essi 
adiacenti, senza l'osservanza delle disposizioni contenute 
nella l.r. 28/2005. 
3. L'impresa artigiana può effettuare la somministrazione 
nei locali di produzione e in quelli ad essi 
adiacenti, utilizzando gli arredi dell'azienda medesima, 
quale attività strumentale e accessoria alla produzione 
con esclusione del servizio di somministrazione assistita 
e nel rispetto delle vigenti norme igienico-sanitarie. 
Capo III 
Commissione regionale per l'artigianato 
toscano (CRAT) 


Art. 11 
Soppressione delle commissioni provinciali 
per l'artigianato (CPA) 


1. Le commissioni provinciali per l'artigianato (CPA) 
sono soppresse a decorrere dall'entrata in vigore del 
regolamento regionale di cui all'articolo 26. 
2. Le funzioni delle CPA attinenti all'iscrizione, la 
modificazione e la cancellazione delle imprese artigiane 
sono svolte dalla camera di commercio territorialmente 
competente ai sensi del capo IV. 
Art. 12 
Commissione regionale per l'artigianato toscano (CRAT) 

1. La Commissione regionale per l'artigianato toscano 
(CRAT) ha sede presso l'Unione regionale delle 
camere di commercio, industria, artigianato e agricoltura 
della Toscana (UNIONCAMERE Toscana), è istituita 
con decreto del Presidente della Giunta regionale e dura 
in carica cinque anni dalla data di insediamento. 
2. Le modalità di insediamento e funzionamento 
della CRAT sono disciplinate dal regolamento regionale 
di cui all'articolo 26. 
3. La CRAT è composta: 
a) da due rappresentanti della Regione, nominati dal 
Presidente della Giunta regionale; 
b) da tre esperti in materia di artigianato, designati 
congiuntamente dalle organizzazioni artigiane maggiormente 
rappresentative a livello regionale. 

4. Il Presidente della CRAT è nominato dal Presidente 
 

della Giunta regionale fra gli esperti di cui al comma 3, 
lettera b). 

5. Partecipano alle riunioni della CRAT, a titolo consultivo, 
un rappresentante designato dalle organizzazioni 
sindacali regionali più rappresentative dei lavoratori 
dipendenti ed un rappresentante designato dall'UNIONCAMERE 
Toscana. 
6. La CRAT, per le decisioni relative ai ricorsi in via 
amministrativa di cui al comma 7, lettera a), è integrata, 
a titolo consultivo, da un rappresentante dell'Istituto 
nazionale della previdenza sociale (INPS), previo 
accordo con il Ministero del lavoro, della salute e delle 
politiche sociali. 
7. La CRAT: 
a) decide i ricorsi in via amministrativa di cui all'articolo 
14, comma 6 e di cui all'articolo 15; 
b) presta consulenza in materia di artigianato alla 
Regione, all'Associazione nazionale comuni italiani 
(ANCI) regionale, all'Unione nazionale comuni, comunità 
ed enti montani (UNCEM) regionale, all'Unione 
regionale delle province toscane (UPI Toscana) ed 
all'UNIONCAMERE Toscana; 

c) predispone una relazione annuale al Presidente 
della Giunta regionale concernente l'attività svolta; 

d) esprime il parere alle CCIAA per il riconoscimento 
della qualifica di maestro-artigiano ai sensi dell'articolo 22, 
comma 1; 

e) tiene l'elenco dei soggetti in possesso della 
qualifica di maestro-artigiano ai sensi dell'articolo 22, 
comma 5. 

8. Ai componenti della CRAT è attribuita un'indennità 
ai sensi dell'articolo 3 della legge regionale 1 settembre 
1988, n. 70 (Trattamento economico ai membri di 
alcuni comitati e commissioni regionali). 
Capo IV 
Albo provinciale delle imprese artigiane 


Art. 13 
Albo provinciale delle imprese artigiane 


1. È istituito in Toscana, presso ciascuna CCIAA, 
l'albo artigiani, al quale sono tenute ad iscriversi le 
imprese aventi i requisiti di cui agli articoli 5, 6, 7, 8, 
9 e 10, ad eccezione delle imprese di cui all'articolo 7, 
comma 2, lettera d), per le quali l'iscrizione è facoltativa. 
2. L'albo artigiani è tenuto con le modalità previste 
per il registro delle imprese dall'articolo 8 e seguenti della 
legge 29 dicembre 1993, n. 580 (Riordinamento delle 
Camere di commercio, industria, artigianato e agricoltura) 
e secondo quanto previsto dal regolamento regionale di 
cui all'articolo 26. 

3. L'iscrizione all'albo artigiani è costitutiva ed è 
condizione: 
a) per la concessione delle agevolazioni a favore 
delle imprese artigiane; 
b) per l'adozione da parte dell'impresa, quale ditta o 
insegna o marchio, di una denominazione cui ricorrano 
riferimenti all'artigianato. 

4. L'albo artigiani contiene l'iscrizione, la modificazione 
e la cancellazione delle imprese artigiane individuali 
o in forma societaria. In separata sezione dell'albo 
artigiani sono contenute le iscrizioni, le modificazioni 
e cancellazioni concernenti i consorzi e le società consortili, 
anche in forma cooperativa, di cui all'articolo 8, 
commi 1, 2 e 3. 
5. L'iscrizione all'albo artigiani è attestata nell'ambito 
della certificazione relativa all'annotazione nella 
sezione speciale del registro delle imprese, secondo 
quanto previsto dall'articolo 2, comma 1 del decreto 
Presidente della Repubblica 14 dicembre 1999, n. 558 
(Regolamento recante norme per la semplificazione della 
disciplina in materia di registro delle imprese, nonché 
per la semplificazione dei procedimenti relativi alla 
denuncia di inizio di attività e per la domanda di iscrizione 
all'albo delle imprese artigiane o al registro delle 
imprese per particolari categorie di attività soggette alla 
verifica di determinati requisiti tecnici "numeri 94-97-98 
dell'allegato 1 della L. 15 marzo 1997, n. 59"). 
6. In caso di invalidità, di morte o d'intervenuta sentenza 
che dichiari l'interdizione o l'inabilitazione dell'imprenditore 
artigiano, la relativa impresa può conservare, 
su richiesta, l'iscrizione all'albo artigiani, anche in 
mancanza dei requisiti previsti, per un periodo massimo 
di cinque anni o fino al compimento della maggiore età 
dei figli minorenni, sempre che l'esercizio dell'impresa 
venga assunto dal coniuge, dai figli maggiorenni o minori 
emancipati o dal tutore dei figli minorenni dell'imprenditore 
invalido, deceduto, interdetto o inabilitato. 
7. La tenuta dell'albo artigiani è assicurata dalle 
CCIAA ed è regolamentata da un protocollo d'intesa stipulato 
tra la Regione ed UNIONCAMERE Toscana. 
8. Il funzionamento dell'ufficio di segreteria della 
CRAT è assicurato dall'UNIONCAMERE Toscana ed è 
regolamentato da apposita convenzione tra la Regione ed 
UNIONCAMERE Toscana. 
9. Le CCIAA mettono a disposizione della Regione 
a titolo gratuito i dati relativi alle imprese contenuti 
nell'albo artigiani. 
 

Art. 14 
Iscrizione 


1. Ai fini dell'iscrizione all'albo artigiani il titolare 
dell'impresa artigiana presenta alla CCIAA, nel cui 
territorio è ubicata la sede operativa principale dell'impresa, 
dichiarazione resa in conformità alle disposizioni 
del decreto del Presidente della Repubblica 28 dicembre 
2000, n. 445 (Disposizioni legislative in materia di documentazione 
amministrativa), attestante il possesso dei 
requisiti di cui agli articoli 5, 6, 7, 8, 9 e 10. 
2. L'iscrizione all'albo decorre dalla data di presentazione 
della dichiarazione. 
3. La dichiarazione di cui al comma 1 è presentata 
per le imprese singole dall'imprenditore artigiano o da 
un suo procuratore generale o speciale, per le imprese in 
forma di società dal legale rappresentante della società e 
da eventuali procuratori generali o speciali o dagli amministratori 
della stessa. 
4. La CCIAA dispone accertamenti e controlli, anche 
in loco; a tal scopo può concludere accordi con i comuni 
del proprio territorio al fine di avvalersi degli uffici di 
polizia municipale per gli accertamenti e sopralluoghi 
che si rendono necessari. 
5. La CCIAA adotta gli eventuali provvedimenti di 
cancellazione e di variazione entro il termine di novanta 
giorni dalla data di presentazione della dichiarazione. 
Tale termine è sospeso per trenta giorni al fine di garantire 
eventuali integrazioni della documentazione. 
6. Il provvedimento di cancellazione e di variazione 
di cui al comma 5 deve essere comunicato all'impresa 
artigiana entro il termine di quindici giorni dall'adozione 
dello stesso, con le modalità previste dal regolamento 
regionale di cui all'articolo 26. 
7. Avverso il provvedimento di cancellazione e di 
variazione è ammesso ricorso entro sessanta giorni dalla 
data del ricevimento della comunicazione del provvedimento 
stesso davanti alla CRAT. 
Art. 15 
Modifiche e cancellazioni 


1. Le imprese costituite in forma societaria sono 
tenute a presentare alla CCIAA una dichiarazione, resa 
ai sensi del d.p.r. 445/2000, attestante le modificazioni 
intervenute nella partecipazione dei soci all'attività produttiva 
entro trenta giorni dall'avvenuta variazione. Tale 
dichiarazione non è richiesta in caso di recesso di socio 
con atto di cui è stata richiesta l'iscrizione al registro 
delle imprese. 
2. L'impresa è tenuta a dichiarare, entro trenta giorni, 
i fatti che determinano la perdita dei requisiti di iscrivibilità 
all'albo artigiani, chiedendo la cancellazione. 
Non è richiesta la dichiarazione nel caso in cui venga 
richiesta contestualmente la cancellazione dal registro 
delle imprese o denunciata la cessazione dell'attività al 
repertorio economico amministrativo, purché i requisiti 
di iscrivibilità nell'albo artigiani siano venuti meno in 
conseguenza dello stesso fatto o evento. 
3. La dichiarazione di cui al comma 1 è assoggettata 
al controllo previsto dall'articolo 14, comma 4. 
Art. 16 
Diritti di segreteria 


1. Ai fini della gestione dell'albo artigiani si applicano 
a favore delle CCIAA i diritti di segreteria stabiliti in 
applicazione dell'articolo 18, comma 2 della l. 580/1993. 
Art. 17 
Sanzioni 


1. Chiunque eserciti l'attività artigiana senza l'iscrizione 
all'albo artigiani è punito con la sanzione amministrativa 
del pagamento di una somma da euro 250,00 ad 
euro 2.500,00. 
2. Chiunque ometta di richiedere la cancellazione 
dall'albo artigiani per l'avvenuta perdita dei requisiti è 
punito con la sanzione amministrativa del pagamento di 
una somma da euro 250,00 ad euro 2.500,00. 
3. Chiunque ometta di comunicare le modificazioni 
nella partecipazione dei soci all'attività dell'impresa è 
punito con la sanzione amministrativa da euro 200,00 ad 
euro 1.000,00. 
4. Chiunque presenti, ai fini dell'iscrizione, modificazione 
o cancellazione, dichiarazioni non veritiere è 
punito con la sanzione amministrativa da euro 500,00 ad 
euro 2.500,00, fatte salve le responsabilità penali previste 
dalla normativa vigente. 
5. Ferme restando le funzioni spettanti agli organi di 
polizia giudiziaria, l'accertamento delle violazioni compete, 
nei limiti della propria circoscrizione territoriale, 
agli organi amministrativi di polizia municipale ed alle 
CCIAA. A tal scopo la CCIAA può concludere accordi 
con i comuni del proprio territorio al fine di avvalersi 
degli uffici di polizia municipale per gli accertamenti e 
sopralluoghi che si rendono necessari. 
6. Le sanzioni di cui ai commi 1, 2, 3 e 4 sono irrogate 
dalla CCIAA territorialmente competente; la CCIAA 
provvede all'introito dei proventi delle stesse. 
 

7. Per quanto non previsto dalla presente legge si 
applicano le disposizioni contenute nella legge regionale 
28 dicembre 2000, n. 81 (Disposizioni in materia di sanzioni 
amministrative). 
Capo V 
Tutela dell'artigianato artistico e tradizionale toscano 


Art. 18 
Tutela dell'artigianato artistico e tradizionale toscano 


1. La Regione, nell'ambito degli strumenti di programmazione 
di cui all'articolo 1, promuove lo sviluppo 
dell'artigianato artistico e tradizionale toscano mediante: 
a) la valorizzazione delle produzioni e delle lavorazioni 
artigianali artistiche e tradizionali; 

b) la formazione delle figure professionali che opera-
no nel campo delle lavorazioni artistiche e tradizionali; 

c) la promozione dei prodotti dell'artigianato artistico 
e tradizionale; 

d) lo sviluppo delle imprese dell'artigianato artistico 
e tradizionale anche attraverso la concessione di agevolazioni 
finanziarie. 

2. La Regione, nell'ambito degli strumenti di programmazione 
di cui all'articolo 1, favorisce prioritariamente 
nei comuni in situazioni di maggior disagio, come 
risultanti dall'elenco di cui all'articolo 2, comma 3 della 
legge regionale 27 luglio 2004, n. 39 (Norme a favore 
dei comuni montani e dei piccoli comuni in situazione di 
disagio), e nei centri storici di tutti i comuni, la permanenza 
delle imprese dell'artigianato artistico e tradizionale, 
agevolandone il trasferimento, la localizzazione ed 
il nuovo insediamento. 
Art. 19 
Definizione di artigianato artistico e 
tradizionale toscano 


1. Fermi restando i requisiti previsti dalla presente 
legge per l'impresa artigiana, sono definite lavorazioni 
dell'artigianato artistico: 
a) le creazioni, le produzioni e le opere di elevato 
valore estetico o ispirate a forme, modelli, decori, stili 
e tecniche nonché le elaborazioni connesse alla loro 
realizzazione che costituiscono gli elementi tipici del 
patrimonio storico e culturale, anche con riferimento a 
zone di affermata ed intensa produzione artistica, tenendo 
conto delle innovazioni che, nel compatibile rispetto 
della tradizione artistica, da questa prendono avvio e 
qualificazione nonché le elaborazioni connesse alla loro 
realizzazione; 

b) le lavorazioni che vengono svolte prevalentemente 
con tecniche manuali, ad alto livello tecnico professionale, 
con l'ausilio di apparecchiature, ad esclusione di pro


cessi di lavorazione interamente in serie; sono ammesse 
singole fasi meccanizzate o automatizzate di lavorazione 
secondo tecniche innovative e con strumentazioni tecnologicamente 
avanzate. 

2. Rientrano nel settore delle lavorazioni artistiche 
tutelate dalla presente legge anche le attività di restauro 
consistenti in interventi finalizzati alla conservazione, 
al consolidamento e al ripristino di beni di interesse 
artistico, od appartenenti al patrimonio architettonico, 
archeologico, etnografico, bibliografico ed archivistico 
purché queste siano svolte secondo quanto disciplinato 
dagli articoli da 197 a 205 del decreto legislativo 12 
aprile 2006, n. 163 (Codice dei contratti pubblici relativi 
ai lavori, servizi e forniture in attuazione delle direttive 
2004/17/CE e 2004/18/CE), e dal decreto legislativo 
22 gennaio 2004, n. 42 (Codice dei beni culturali e del 
paesaggio ai sensi dell'articolo 10 della L. 6 luglio 2002, 
n. 137). 
3. Fermi restando i requisiti previsti dalla presente 
disciplina per l'impresa artigiana, sono definite lavorazioni 
dell'artigianato tradizionale: 
a) le produzioni e le attività di servizio realizzate 
secondo tecniche e modalità che si sono consolidate nei 
costumi e nelle consuetudini a livello locale, tenendo 
conto di tecniche innovative che ne compongono il naturale 
sviluppo e aggiornamento ; 

b) tali lavorazioni sono svolte prevalentemente con 
tecniche manuali, anche con l'ausilio di strumentazioni 
e di apparecchiature, ad esclusione di processi di lavorazione 
integralmente in serie e di fasi automatizzate 
di lavorazione. Rientrano nel settore delle lavorazioni 
tradizionali le attività di restauro e di riparazione di 
oggetti d'uso. 

4. Con regolamento regionale di cui all'articolo 26 
sono definiti i settori delle lavorazioni artistiche e tradizionali 
ed individuate le attività per ciascun settore. 
Art. 20 
Centro per l'artigianato artistico e tradizionale 
della Toscana – Artex 


1. La Regione nel perseguire le finalità di cui all'articolo 
18, opera per: 
a) valorizzare le componenti territoriali e settoriali, 
favorendo lo sviluppo dell'innovazione e il coordinamento 
nelle politiche fattoriali per il comparto; 

b) favorire l'introduzione di elementi di innovazione 
nel mondo dell'artigianato artistico e tradizionale; 
c) favorire il raccordo fra le politiche regionali e le 
iniziative locali; 
d) assicurare un ampio coinvolgimento delle imprese, 
singole o aggregate; 
e) valorizzare la Toscana come luogo dell'artigianato 

 

artistico e tradizionale e come polo di aggregazione degli 
attori più qualificati del settore. 

2. Per la realizzazione delle azioni di cui al comma 
1, la Regione riconosce Artex – Centro per l'artigianato 
artistico e tradizionale della Toscana partecipato dalle 
associazioni di categoria maggiormente rappresentative 
delle imprese artigiane. 
Art. 21 
Promozione dei prodotti dell'artigianato 
artistico e tradizionale toscano 


1. Il programma di promozione economica delle 
Regione per le risorse dell'agricoltura, dell'artigianato, 
della piccola e media impresa e del turismo di cui alla 
normativa vigente può prevedere specifiche iniziative 
atte a promuovere i prodotti dell'artigianato artistico e 
tradizionale toscano che possono essere realizzate con la 
collaborazione di Artex, che opera in sinergia, raccordo e 
complementarità con l'Agenzia di promozione economica 
della Toscana (APET – Toscana Promozione). 
Art. 22 
Maestro artigiano 


1. La qualifica di maestro artigiano è attribuita dalla 
CCIAA, previo parere della CRAT, al titolare di impresa 
artigiana del settore dell'artigianato artistico o tradizionale 
o al socio di questa purché partecipi personalmente 
all'attività. 
2. I requisiti per il conseguimento della qualifica di 
maestro artigiano sono i seguenti: 
a) adeguata anzianità professionale maturata in qualità 
di titolare o socio dell'impresa artigiana; 
b) adeguato grado di capacità professionale, desumibile 
dai titoli acquisiti; 
c) elevata attitudine all'insegnamento del mestiere. 

3. Le modalità e la specificazione dei requisiti per 
il conseguimento della qualifica di maestro artigiano 
sono stabilite con regolamento regionale di cui all'articolo 
26. 
4. Il maestro artigiano può svolgere attività di docenza 
e di tutor per la formazione pratica degli allievi nei 
corsi organizzati dai soggetti accreditati ai sensi della 
legge regionale 26 luglio 2002, n. 32 (Testo unico della 
normativa della Regione in materia di educazione, 
istruzione, orientamento, formazione professionale e 
lavoro). 
5. L'elenco dei soggetti in possesso della qualifica di 
maestro artigiano è tenuto presso la CRAT. 
6. La Regione definisce specifiche iniziative atte a 
valorizzare l'attività dei maestri artigiani. 
Art. 23 
Bottega-scuola 


1. Sono denominate bottega-scuola le imprese del 
settore dell'artigianato artistico e tradizionale dirette da 
un maestro artigiano. 
2. La bottega-scuola può svolgere attività formative 
nell'ambito dello specifico settore dell'artigianato artistico 
e tradizionale di cui è espressione, con le modalità di 
cui alla l.r. 32/2002. 
Art. 24 
Sanzioni 


1. Chiunque utilizzi la qualifica di maestro artigiano 
nella bottega-scuola, in violazione delle disposizioni di 
cui all'articolo 22, è punito con una sanzione amministrativa 
da euro 500,00 ad euro 1.500,00. 
2. Chiunque utilizzi la qualifica di maestro artigiano 
senza averla conseguita ai sensi dell'articolo 22, è punito 
con una sanzione amministrativa da euro 500,00 ad euro 
1.500,00. 
3. Ferme restando le funzioni spettanti agli organi di 
polizia giudiziaria, l'accertamento delle violazioni compete, 
nei limiti della propria circoscrizione territoriale, 
agli organi amministrativi di polizia municipale, ed alle 
CCIAA. 
4. Le sanzioni di cui ai commi 1 e 2 sono irrogate 
dalla CCIAA territorialmente competente; la CCIAA 
provvede all'introito dei proventi delle stesse. 
5. Per quanto non previsto dalla presente legge si 
applicano le disposizioni contenute nella l.r. 81/2000. 
Capo VI 
Norme transitorie, finali, finanziarie e disapplicazione 
di norme statali 


Art. 25 
Disposizioni transitorie 


1. Restano valide le iscrizioni, modificazioni e cancellazioni 
già esistenti negli albi provinciali delle imprese 
artigiane alla data di entrata in vigore del regolamento 
regionale di cui all'articolo 26. 
2. Sono fatte salve le domande di iscrizione, modificazione 
e cancellazione già presentate alla data di entrata in 
vigore del regolamento regionale previsto dall'articolo 26. 
 

Art. 26 
Regolamento regionale 


1. Entro centottanta giorni dalla data di entrata in 
vigore della presente legge la Giunta regionale approva il 
regolamento di attuazione che, in particolare, disciplina: 
a) le modalità di iscrizione, modificazione e cancellazione 
dall'albo artigiani; 

b) le modalità di insediamento e funzionamento della 
CRAT; 

c) la definizione dei settori delle lavorazioni artistiche 
e tradizionali e l'individuazione delle attività per 
ciascun settore; 

d) le modalità per il conseguimento della qualifica di 
maestro artigiano; 

e) le modalità e i termini di presentazione delle richieste 
di accreditamento, le tipologie dei servizi erogabili, le 
verifiche sulle attività prestate ai fini dell'accreditamento 
dei CSI di cui all'articolo 4. 

Art. 27 
Norme finanziarie 


1. Agli oneri derivanti dalla tenuta dell'albo artigiani 
e per il funzionamento degli uffici di segreteria della 
CRAT di cui all'articolo 12 stimati in euro 1.750.000,00 
per l'anno 2008 e in euro 1.720.000,00 per ciascuno 
degli anni 2009 e 2010, si fa fronte con le risorse iscritte 
nell'unità previsionale di base (UPB) 543 "Interventi, 
incentivi e servizi per lo sviluppo delle imprese artigiane 
– Spese correnti" del bilancio di previsione 2008 e 
pluriennale 2008 – 2010. 
2. Agli oneri derivanti dalla corresponsione dell'indennità 
ai componenti della CRAT di cui all'articolo 12, 
comma 7, stimati in euro 2.200,00 per l'anno 2008 e in 
euro 2.200,00 per ciascuno degli anni 2009 e 2010 si 
fa fronte con le risorse iscritte nella UPB 711 "Funzionamento 
della struttura regionale – Spese correnti" del 
bilancio di previsione 2008 e pluriennale 2008 – 2010. 
3. Agli oneri per gli esercizi successivi si fa fronte 
con legge di bilancio. 
Art. 28 
Decorrenza degli effetti. Abrogazioni 


1. Le disposizioni della presente legge si applicano a 
far data dall'entrata in vigore del regolamento regionale 
di cui all'articolo 26. 
2. Sono abrogate, a decorrere dall'entrata in vigore 
del regolamento regionale di cui all'articolo 26, le 
seguenti leggi e disposizioni: 
a) legge regionale 23 aprile 1988, n. 29 (Commissioni 
provinciali e commissione regionale per l'artigianato. 

Albo provinciale imprese artigiane. Designazione dei 
rappresentanti delle imprese artigiane nelle commissioni 
provinciali per l'artigianato); 

b) legge regionale 19 luglio 1993, n. 43 (Abrogazione 
dell'art. 3 e del 2° comma dell'art. 7 l.r. 23 aprile 
1988, n. 29 riguardante le Commissioni Provinciali per 
l'artigianato); 

c) legge regionale 3 marzo 1999, n. 10 (Modifiche 
alla l.r. 29/88 "Commissione provinciali e Commissione 
regionale per l'artigianato. Albo provinciale imprese 
artigiane. Elezione dei rappresentanti delle imprese artigiane 
nelle Commissioni provinciali per l'artigianato"); 

d) legge regionale 2 novembre 1999, n. 58 (Norme 
sulla tutela dell'artigianato artistico e tradizionale toscano 
e disposizioni in materia di oneri contributivi per gli 
apprendisti artigiani); 

e) articolo 13 della legge regionale 27 luglio 2004, 

n. 39 (Norme a favore dei comuni montani e dei piccoli 
comuni in situazione di disagio. Modifiche alla legge 
regionale 7 maggio 1985, n. 57 "Finanziamenti per la 
redazione e l'attuazione di piani di recupero del patrimonio 
edilizio esistente". Modifiche alla legge regionale 2 
novembre 1999, n. 58 "Norme sulla tutela dell'artigianato 
artistico e tradizionale toscano e disposizioni in mate-
ria di oneri contributivi per gli apprendisti artigiani"). 
Art. 29 
Disapplicazione di norme statali 


1. Dalla data di entrata in vigore del regolamento 
regionale di cui all'articolo 26, cessa di avere applicazione 
nel territorio della Regione la legge 8 agosto 1985, n. 
443 (Legge quadro per l'artigianato). 
La presente legge è pubblicata sul Bollettino Ufficiale 
della Regione. È fatto obbligo a chiunque spetti di 
osservarla e farla osservare come legge della Regione 
Toscana. 

Il Vicepresidente 

GELLI 

Firenze, 22 ottobre 2008 

La presente legge è stata approvata dal Consiglio Regionale 
nella seduta del 14.10.2008. 
