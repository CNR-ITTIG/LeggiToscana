

LEGGI E REGOLAMENTI REGIONALI 

LEGGE REGIONALE 5 febbraio 2008, n. 4 

Autonomia dell'Assemblea legislativa regionale. 

Il Consiglio Regionale ha approvato 


Il Presidente della Giunta promulga 


la seguente legge: 

 

Titolo I 
PRINCIPI GENERALI 


Art. 1 
Assemblea legislativa regionale 


1. Il Consiglio regionale è l'Assemblea legislativa 
regionale della Toscana e rappresenta la comunità regionale. 
2. Gli atti ufficiali del Consiglio regionale, compresi 
quelli dei gruppi consiliari, recano l'intestazione "Consiglio 
regionale - Assemblea legislativa della Regione 
Toscana". 
Art. 2 
Autonomia 


1. L'Assemblea legislativa regionale esercita le funzioni 
ad essa attribuite dalla Costituzione, dallo Statuto 
e dalle leggi in piena autonomia, secondo i principi 

 

generali di organizzazione e di funzionamento delle 
assemblee parlamentari. 

2. L'autonomia dell'Assemblea legislativa è garantita 
dall'articolo 28 dello Statuto e disciplinata dalla presente 
legge. 
3. L'autonomia dell'Assemblea legislativa è presupposto 
essenziale per l'effi cace svolgimento delle funzioni 
dell'Assemblea stessa, con particolare riferimento a 
quelle: 
a) di rappresentanza della comunità toscana; 
b) di legislazione, indirizzo politico, controllo, valutazione 
dei risultati delle politiche regionali; 
c) di promozione dei diritti e dei principi statutari e di 
verifi ca del loro stato di attuazione; 
d) di promozione della partecipazione dei cittadini 
all'attività del Consiglio regionale; 
e) di informazione e comunicazione istituzionale. 

Art. 3 
Ambito dell'autonomia 


1. L'Assemblea legislativa ha autonomia funzionale, 
organizzativa, di bilancio, contabile, amministrativa, 
contrattuale, di uso del patrimonio assegnato, disciplinata 
ed esercitata secondo i principi di legalità, di imparzialità, 
di trasparenza, di economicità, di orientamento al 
risultato, per la tutela degli interessi pubblici e dei diritti 
dei cittadini. 
Art. 4 
Rappresentanza esterna ed in giudizio 


1. Il Presidente del Consiglio regionale ha la rappresentanza 
esterna dell'Assemblea legislativa e delle sue 
articolazioni. 
2. Il Presidente rappresenta il Consiglio regionale in 
giudizio in ogni contenzioso connesso ad atti ed attività 
posti in essere da soggetti politici e tecnici del Consiglio 
regionale nell'esercizio delle competenze attinenti 
all'autonomia consiliare. La promozione del contenzioso 
e la resistenza in esso è deliberata dall'Ufficio di presidenza. 
3. Per l'esercizio della rappresentanza in giudizio, il 
Presidente si avvale dell'Avvocatura regionale ai sensi 
della legge regionale 2 dicembre 2005, n. 63 (Disciplina 
della rappresentanza e difesa in giudizio della Regione 
Toscana e degli enti dipendenti. Attribuzioni dell'Avvocatura 
regionale). 
Art. 5 
Relazioni istituzionali 


1. L'Assemblea legislativa, per l'esercizio delle proprie 
funzioni istituzionali, con deliberazione dell'Uffi cio 
di presidenza assunta in attuazione degli indirizzi contenuti 
nella relazione previsionale e programmatica e nell'ambito 
delle disponibilità del proprio bilancio: 

a) attiva collaborazioni in ambito nazionale, europeo 
ed internazionale con le altre assemblee elettive nonché 
con istituti universitari ed organismi scientifi ci; 

b ) costituisce associazioni e fondazioni o vi aderisce, 
nei casi e con le modalità previsti dalla legge; 

c) partecipa ad organismi nazionali e sopranazionali 
di raccordo e di collaborazione tra assemblee elettive e 
tra regioni. 

2. L'Ufficio di presidenza, nella proposta di rendiconto, 
relaziona al Consiglio regionale sulle attività svolte e 
sugli atti assunti ai sensi del comma 1. 
3. L'Assemblea legislativa, per le analisi socio-economiche 
a supporto delle proprie funzioni, utilizza anche 
una specifica articolazione istituita nell'ambito dell'Istituto 
regionale per la programmazione economica della 
Toscana (IRPET). 
Titolo II 
AUTONOMIA DI BILANCIO E CONTABILE 

Art. 6 
Autonomia di bilancio 


1. Per l'esercizio delle proprie funzioni, il Consiglio 
regionale dispone di un bilancio autonomo, ai sensi dell'articolo 
28 dello Statuto. 
2. Le entrate del bilancio del Consiglio regionale 
sono costituite da: 

a) i trasferimenti dal bilancio della Regione; 

b) i proventi delle attività svolte dal Consiglio regionale, 
della vendita di beni mobili e di servizi, dei corrispettivi 
di contratti e convenzioni, dei corrispettivi della 
compartecipazione di soggetti pubblici e privati ad attività 
svolte dal Consiglio regionale, degli atti di liberalità, 
degli interessi attivi riconosciuti dall'istituto tesoriere e 
di ogni altro introito acquisito autonomamente; 

c) l'eventuale avanzo di amministrazione dell'esercizio 
precedente. 

3. Al bilancio annuale è allegato il bilancio pluriennale. 
4. L'Ufficio di presidenza sottopone annualmente 
al Consiglio regionale per l'approvazione il rendiconto 
contenente i risultati finali della gestione del bilancio del 
Consiglio regionale. 
5. Il Consiglio regionale amministra in modo autonomo 
le proprie risorse fi nanziarie. 

 

Art. 7 
Procedura di approvazione 


1. Il bilancio annuale di previsione del Consiglio 
regionale è approvato dal Consiglio regionale su proposta 
dell'Ufficio di presidenza, formulata almeno sessanta 
giorni prima del termine stabilito per la presentazione 
al Consiglio regionale del bilancio di previsione della 
Regione. 
2. Immediatamente dopo la sua approvazione, il 
bilancio di previsione del Consiglio regionale è comunicato 
dal Presidente del Consiglio regionale al Presidente 
della Giunta regionale, ai fi ni dell'iscrizione nel bilancio 
della Regione dell'ammontare del trasferimento. 
3. L'ammontare del trasferimento costituisce spesa 
obbligatoria per la Regione ed è iscritto in un'unica unità 
previsionale della spesa della Regione. 
4. Il trasferimento è effettuato in un'unica soluzione. 
5. Le variazioni del fabbisogno inizialmente determinato, 
inerenti a spese che si rendano necessarie nel 
corso dell'esercizio fi nanziario, sono deliberate dall'Ufficio 
di presidenza. La deliberazione è comunicata dal 
Presidente del Consiglio regionale al Presidente della 
Giunta regionale. La Giunta regionale presenta al Consiglio 
regionale la conseguente proposta di variazione del 
bilancio regionale, nel rispetto dell'equilibrio generale 
del bilancio stesso. 
Art. 8 
Determinazione del fabbisogno 


1. L'ammontare del trasferimento dal bilancio della 
Regione da iscrivere nel bilancio di previsione del 
Consiglio regionale è determinato in modo da garantire 
la piena funzionalità del Consiglio regionale stesso 
nell'autonomo esercizio delle sue funzioni, sulla base 
dell'andamento dell'entità del bilancio complessivo del 
Consiglio regionale dell'ultimo triennio, tenendo conto 
delle eventuali modifiche intervenute nella composizione 
e nelle competenze del Consiglio regionale, dell'attuazione 
degli istituti e degli organismi previsti dallo Statu-
to e dei principi di coordinamento della fi nanza pubblica 
nazionale e regionale, come risultanti, in particolare, dal 
documento di programmazione economica e fi nanziaria 
regionale. 
Art. 9 
Autonomia contabile 


1. Il bilancio annuale ed il bilancio pluriennale del 
Consiglio regionale ed il rendiconto sono redatti nell'osservanza 
della disciplina stabilita dal regolamento inter-
no di amministrazione e contabilità, ai sensi dell'articolo 
28, comma 2, dello Statuto. 

2. Gli atti amministrativi e di gestione dei fondi 
iscritti nel bilancio del Consiglio regionale non sono 
soggetti a controlli esterni. L'Ufficio di presidenza, con 
propria deliberazione, disciplina i controlli interni sugli 
atti e sulla gestione. 
Titolo III 
PATRIMONIO 


Art. 10 
Patrimonio in uso al Consiglio regionale 


1. Il patrimonio immobiliare regionale in uso all'assemblea 
legislativa è individuato tramite intese tra l'Ufficio 
di presidenza del Consiglio regionale e la Giunta 
regionale. 
2. La legge regionale sul patrimonio disciplina i rapporti 
fra Consiglio regionale e Giunta regionale per la 
gestione dello stesso. 
Titolo IV 
AUTONOMIA ORGANIZZATIVA E FUNZIONALE 

Capo I 
Distinzione delle competenze tra il Consiglio regionale 
ed il suo Uffi cio di presidenza e la dirigenza 


Art. 11 
Competenze del Consiglio regionale e del 
suo Uffi cio di presidenza 


1. Le funzioni amministrative e le attività di diritto 
privato che lo Statuto, le leggi regionali e le altre disposizioni 
attribuiscono agli organi di direzione politica 
del Consiglio regionale, sono ripartite tra gli stessi e i 
dirigenti regionali. 
2. Il Consiglio regionale emana gli indirizzi politicoamministrativi 
mediante l'approvazione del bilancio e 
della relazione previsionale e programmatica. 
3. L'Ufficio di presidenza definisce gli obiettivi, i 
programmi ed i progetti, in attuazione degli indirizzi di 
cui al comma 2. Verifica, inoltre, la rispondenza a questi 
ultimi dei risultati dell'attività amministrativa. 
4. All'Ufficio di presidenza spettano, in particolare, 
in attuazione degli indirizzi di cui al comma 2: 
a) la definizione delle priorità, degli obiettivi e delle 
direttive per la gestione finanziaria, tecnica e amministrativa 
del Consiglio regionale; 

b) la presentazione al Consiglio regionale della 


 

proposta di regolamento interno di cui all'articolo 13, 
comma 3; 

c) la determinazione della dotazione organica consiliare; 


d) gli indirizzi per la determinazione annuale del 
fabbisogno di risorse professionali; 

e) la nomina e la revoca del segretario generale, su 
proposta del Presidente del Consiglio regionale; 

f) la costituzione delle direzioni di area, in un numero 
massimo di tre e la determinazione delle loro competenze; 

g) la programmazione delle attività contrattuali della 
struttura consiliare; 

h) la formulazione di indirizzi circa la contrattazione 
decentrata e le relazioni sindacali; 

i) la definizione dei criteri per l'esercizio del control-
lo strategico, e degli strumenti correlati del controllo di 
gestione, del monitoraggio delle attività e della verifi ca 
dei risultati. 

Art. 12 
Dirigenti 


1. Ai dirigenti spetta l'adozione degli atti e dei 
provvedimenti amministrativi, compresi tutti gli atti che 
impegnano l'amministrazione verso l'esterno, nonché la 
gestione finanziaria, tecnica e amministrativa mediante 
autonomi poteri di spesa, di organizzazione delle risorse 
umane, strumentali e di controllo. Sono responsabili 
degli atti e dei provvedimenti assunti. 
2. Le attribuzioni della dirigenza consiliare sono defi nite, 
oltre che dalle leggi, dai regolamenti interni e dagli 
atti di organizzazione. 
Capo II 
Principi di funzionamento e organizzazione 


Art. 13 
Principi di funzionamento 


1. L'esercizio delle competenze funzionali ed organizzative 
attinenti alla struttura consiliare avviene autonomamente 
per le materie direttamente connesse allo 
svolgimento delle funzioni istituzionali del Consiglio 
regionale, tra le quali sono comprese: 
a) definizione dell'organizzazione del lavoro e dei 
profi li professionali; 

b) acquisizione, selezione, sviluppo e formazione 
delle risorse umane per i profili professionali specifi camente 
attinenti alle funzioni consiliari; 

c) definizione dei criteri per la programmazione delle 
attività; 

d) definizione e gestione degli istituti relativi alla 
produttività ed alla valutazione dei dirigenti e del personale; 


e) relazioni sindacali. 

2. L'esercizio delle competenze, non direttamente connesse 
allo svolgimento delle funzioni istituzionali, è svolto 
mediante gli uffi ci della Giunta regionale o mediante altri 
enti regionali, tramite convenzioni con essi. 
3. Il Consiglio regionale, su proposta dell'Uffi cio di 
presidenza, approva il regolamento interno che disciplina 
l'esercizio delle competenze di cui al comma 1, fatta 
salva la disciplina contrattuale degli istituti. 
Art. 14 
Principi organizzativi 


1. L'organizzazione degli uffici consiliari si ispira ai 
seguenti principi: 
a) distinguere le responsabilità ed i poteri dell'Uffi cio 
di presidenza del Consiglio regionale e del suo Presidente, 
da quelli propri della dirigenza; 

b) strutturare il proprio assetto per valorizzare lo 
svolgimento delle competenze consiliari, con particolare 
riferimento alle funzioni legislative, di controllo delle 
politiche regionali, di promozione dei diritti dei cittadini 
e di rappresentanza della società toscana. 

2. Gli uffici del Consiglio regionale sono ordinati 
secondo disposizioni di legge e di regolamento nonché, 
in conformità alle medesime, mediante atti di organizzazione. 
Art. 15 
Personale del Consiglio regionale 


1. Il personale del Consiglio regionale è inquadrato in 
un autonomo ruolo unico. 
2. I dirigenti del Consiglio regionale appartengono a 
un'unica qualifica, nell'ambito del ruolo unico del Consiglio 
regionale. 
3. Il personale del Consiglio regionale rappresenta 
la risorsa essenziale per l'esercizio delle funzioni istituzionali 
consiliari, attraverso l'impiego delle peculiari 
competenze richieste. 
Titolo V 
STRUTTURA ORGANIZZATIVA E PERSONALE 


Capo I 
Articolazioni organizzative 


Art. 16 
Struttura organizzativa 


1. La struttura organizzativa del Consiglio regionale 
si articola in: 
a) segretariato generale; 


 

b) direzioni di area; 
c) settori; 
d) posizioni dirigenziali individuali. 


2. Il segretario generale, responsabile del segretariato 
generale, e i responsabili delle direzioni di area 
costituiscono il comitato di direzione, le cui competenze 
sono disciplinate dal regolamento di cui dall'articolo 13, 
comma 3. Il comitato di direzione è convocato e presieduto 
dal segretario generale. 
Art. 17 
Strutture dirigenziali 


1. Il segretariato generale è la struttura di massima 
dimensione del Consiglio regionale. 
2. Le direzioni di area sono le strutture a supporto del 
Consiglio regionale per l'esercizio delle proprie funzioni 
istituzionali e per la direzione amministrativa e funzionale 
delle articolazioni organizzative alle quali sono 
sovraordinate. Operano con autonomia organizzativa e 
funzionale nell'ambito degli obiettivi e degli indirizzi 
generali defi niti dal segretariato generale. 
3. I settori sono articolazioni organizzative costituite 
nell'ambito del segretariato generale e delle direzioni di 
area individuate sulla base dell'omogeneità dei prodotti 
e dei servizi erogati o dei processi gestiti o delle competenze 
specialistiche richieste. 
4. Possono essere altresì costituiti dal segretario 
generale specifici settori per funzioni a carattere integrato 
e trasversale che interessino più direzioni, anche 
con carattere progettuale, con definizione di scadenze e 
obiettivi prefi ssati. 
5. I settori si differenziano in relazione alla complessità 
delle funzioni svolte sulla base di criteri determinati 
dall'Uffi cio di presidenza. 
Art. 18 
Segretario generale 


1. Il segretario generale dirige il segretariato generale, 
ne definisce gli indirizzi generali ed attribuisce 
alle direzioni di area ed alle strutture alle sue dirette 
dipendenze gli obiettivi strategici indicati dall'Uffi cio 
di presidenza; assicura l'unitarietà dell'azione tecnicoamministrativa. 
2. Il segretario generale esercita in particolare le 
seguenti funzioni: 
a) assiste il Presidente, l'Ufficio di presidenza, il 
Consiglio regionale e i gruppi consiliari nello svolgimento 
delle loro funzioni istituzionali; 

b) controlla l'attività del segretariato e può assumere 
la diretta trattazione di singole questioni, in caso di inerzia 
della struttura competente; 

c) assegna, sentito il comitato di direzione, le risorse 
di personale e finanziarie alle direzioni di area e alle articolazioni 
organizzative alle dirette dipendenze; 

d) coordina le direzioni di area e risolve i confl itti di 
competenza tra le stesse; 

e) rappresenta il segretariato generale nei rapporti 
con le strutture della Giunta regionale; 

f) nomina i direttori di area; 

g) costituisce, modifica, sopprime le strutture dirigenziali 
e le posizioni organizzative interne alle direzioni 
di area sulla base delle indicazioni dei direttori di area e 
nomina i relativi responsabili sulla base delle designazioni 
dei direttori di area; 

h) costituisce, modifica, sopprime i settori e le posizioni 
individuali esterne alle direzione di area e nomina 
i relativi responsabili, nei confronti dei quali esercita le 
funzioni di valutazione; 

i) esercita le funzioni di valutazione nei confronti 
dei direttori di area, sulla base dei risultati conseguiti, 
misurati in termini quantitativi e qualitativi, nonché nei 
confronti dei responsabili delle strutture dirigenziali 
interne alle direzioni di area sulla base degli elementi di 
valutazione quantitativi e qualitativi forniti dai direttori 
di area; 

j) esercita le funzioni disciplinari nei confronti del 
personale del segretariato generale non appartenente alla 
qualifi ca dirigenziale. 

3. Il segretario generale in caso di assenza temporanea 
inferiore a sessanta giorni è sostituito da un direttore 
di area da lui designato. In caso di assenza o impedimento 
del direttore di area, il segretario generale è sostituito 
da un altro dirigente del segretariato generale, da lui 
designato. 
4. L'Ufficio di presidenza individua tra i direttori di 
area l'incaricato per le sostituzioni in caso di assenza e 
impedimento del segretario generale superiore a sessanta 
giorni e fi no ad un massimo di centottanta giorni; all'incaricato 
spetta oltre al trattamento economico in godimento 
la differenza tra tale trattamento e quello spettante 
ai sensi dell'articolo 24, comma 4. 
Art. 19 
Direttori di area 


1. Il direttore di area dirige l'area assicurando l'integrazione 
di ambiti di competenze omogenee o di funzioni 
trasversali in coerenza con gli obiettivi e nell'ambito 
degli indirizzi defi niti dal segretario generale. 
2. Il direttore di area, ferma restando l'autonomia dei 

 

dirigenti responsabili di settore e di posizione dirigenziale 
individuale, svolge le seguenti funzioni: 

a) assicura l'unitarietà di azione, l'integrazione delle 
materie e il coordinamento delle attività della direzione 
di area in coerenza con gli obiettivi e le strategie defi nite 
dal segretario generale; 

b) programma le attività, sulla base degli obiettivi 
definiti dal segretario generale, e assegna gli obiettivi, le 
risorse finanziarie e le risorse umane alle strutture interne 
alle direzioni di area; 

c) fornisce al segretario generale le indicazioni, le 
designazioni e gli elementi di valutazione di cui alle 
lettere g) ed i) dell'articolo 18; 

d) valuta il personale a suo diretto riferimento; 

e) dirige e controlla l'attività della direzione di area, 
con facoltà di assumere nei confronti dei dirigenti poteri 
sostitutivi in caso di inerzia; 

f) predispone gli atti di competenza degli organi di 
direzione politica; 

g) adotta gli atti di competenza; 

h) promuove i procedimenti disciplinari nei confronti 
del personale assegnato alla direzione di area non appartenente 
alla qualifi ca dirigenziale. 

3. Il direttore di area, in caso di assenza temporanea, 
è sostituito da un dirigente della direzione di area da lui 
designato. 
Art. 20 
Dirigenti di settore 


1. Il dirigente responsabile di settore assicura lo svolgimento 
di attività riferite ad un complesso omogeneo 
di materie o di obiettivi. A tal fine svolge le seguenti 
funzioni: 
a) predispone gli atti di competenza degli organi di 
direzione politica; 

b) adotta gli atti di competenza; 

c) attua i programmi, cura le attività e adotta gli atti 
di competenza del settore; 

d) dirige, organizza e controlla il settore, attuando 
le misure idonee a migliorarne la funzionalità; assegna 
gli obiettivi e, in relazione a questi, ripartisce le relative 
risorse; 

e) promuove i procedimenti disciplinari nei confronti 
del personale assegnato al settore non appartenente alla 
qualifi ca dirigenziale; 

f) garantisce l'integrazione e il raccordo organizzativo 
con gli altri settori, con riferimento alle competenze 
ad esso assegnate; 

2. Il responsabile di settore, in caso di assenza temporanea, 
è sostituito da un dirigente responsabile di 
articolazione equivalente, secondo le disposizioni del 
segretario generale o del direttore di area, se assegnato 
ad una direzione di area. 
Art. 21 
Delega di funzioni 


1. I dirigenti possono, per specifiche esigenze funzionali 
o di progetto e per un periodo di tempo delimitato, 
delegare con atto scritto a dipendenti della propria 
articolazione organizzativa, inquadrati nella categoria 
immediatamente inferiore alla qualifi ca dirigenziale e 
responsabili di posizione organizzativa, l'attuazione di 
programmi, la cura di attività e l'adozione di atti, sulla 
base dei criteri determinati con deliberazione dell'Uffi cio 
di presidenza. L'attribuzione di tale delega comporta un 
aumento della retribuzione di posizione. Non si applica 
in ogni caso l'articolo 2103 del codice civile. 
Art. 22 
Posizioni dirigenziali individuali 


1. Possono essere costituite posizioni dirigenziali 
individuali nell'ambito del segretariato generale e delle 
direzioni di area, che fanno riferimento ad un settore, ad 
una direzione di area oppure al segretariato generale per 
lo svolgimento di attività a contenuto specialistico. 
Art. 23 
Acquisizione delle risorse di personale 


1. L'accesso al ruolo unico del Consiglio regionale 
avviene mediante concorso pubblico. Per i dirigenti e per 
i profi li professionali specificamente attinenti alle funzioni 
consiliari, l'accesso è disciplinato dal regolamento 
interno di cui all'articolo 13, comma 3, nel rispetto di 
quanto disposto dai contratti collettivi di lavoro vigenti 
per la dirigenza e per il restante personale. 
2. Il Consiglio regionale gestisce le procedure di 
acquisizione delle risorse professionali. Per lo svolgimento 
degli adempimenti attuativi, il Consiglio regionale 
può avvalersi anche degli uffi ci della Giunta regionale. 
Art. 24 
Incarico di responsabilità di segretario generale 

1. Il segretario generale è collocato al di fuori dell'organico 
del Consiglio regionale. 
2. Il segretario generale è nominato con deliberazione 
dell'Ufficio di presidenza e cessa dall'incarico, decorsi 
sessanta giorni dalla prima riunione del nuovo Uffi cio 
di presidenza. 
3. L'incarico di segretario generale è attribuito con 
contratto di diritto privato, di durata non superiore a 
cinque anni, rinnovabile. Il contratto è sottoscritto dal 
Presidente del Consiglio regionale ed individua le modalità 
di valutazione ed i casi di risoluzione anticipata del 

 

rapporto di lavoro, anche a seguito di revoca da parte 
dell'Uffi cio di presidenza. 

4. L'incarico di segretario generale ha carattere di 
esclusività ed è a tempo pieno. Il trattamento economico 
onnicomprensivo del segretario generale è determinato 
dall'Ufficio di presidenza del Consiglio regionale con 
riferimento ai parametri relativi alle fi gure apicali della 
dirigenza pubblica ed ai valori medi per fi gure dirigenziali 
equivalenti. 
5. Al segretario generale si applicano le disposizioni 
dei commi 5, 6, 8, 9 dell'articolo 11 della legge regionale 
5 agosto 2003, n. 44 (Ordinamento della dirigenza 
e della struttura operativa della Regione. Modifi che alla 
legge regionale 17 marzo 2000, n. 26), con l'attribuzione 
all'Ufficio di presidenza del Consiglio regionale delle 
funzioni ivi attribuite alla Giunta regionale o al Presidente 
della Giunta regionale. 
Art. 25 
Durata degli incarichi dirigenziali 


1. I direttori di area, i dirigenti di settore e di posizione 
dirigenziale individuale cessano dall'incarico decorsi 
sessanta giorni dal conferimento dell'incarico al nuovo 
segretario generale. Entro tale termine, il segretario 
generale conferisce i nuovi incarichi. Decorso inutilmente 
tale termine, gli incarichi sono rinnovati automaticamente. 
Capo II 
Relazioni sindacali e rapporto di lavoro 


Art. 26 
Relazioni sindacali 


1. Le funzioni di indirizzo in materia di relazioni 
sindacali sono esercitate dall'Ufficio di presidenza del 
Consiglio regionale, mediante il confronto preventivo 
con la Giunta regionale circa i principi generali per l'armonizzazione 
delle politiche del personale, in particolare 
per i profi li attinenti al trattamento economico. 
2. Il segretario generale gestisce le relazioni sindacali 
secondo gli indirizzi dell'Uffi cio di presidenza. 
3. La contrattazione collettiva decentrata è gestita 
autonomamente. 
Art. 27 
Rapporti di lavoro 


1. L'amministrazione consiliare regola il rapporto di 
lavoro con i dipendenti nel rispetto della disciplina del 
codice civile, delle leggi sul lavoro e dei contratti collettivi. 
L'Ufficio di presidenza del Consiglio regionale 
adotta le misure necessarie secondo le disposizioni della 
presente legge. 

Titolo VI 
DISPOSIZIONI TRANSITORIE E FINALI 


Art. 28 
Primo esercizio fi nanziario 


1. Per il primo esercizio successivo all'entrata in 
vigore della presente legge il fabbisogno è determinato, 
ai sensi dell'articolo 8, in sede di approvazione del 
bilancio regionale o di successive variazioni al medesimo, 
tenendo conto dei costi derivanti dall'attivazione 
o acquisizione di beni, servizi e personale necessari per 
garantire l'autonomia consiliare. 
Art. 29 
Prima attuazione dell'assetto organizzativo 


1. Il personale regionale a tempo indeterminato assegnato 
alle strutture della direzione generale del Consiglio 
regionale alla data di entrata in vigore della presente 
legge entra a far parte del ruolo unico del personale dell'Assemblea 
legislativa. 
2. Il personale a tempo indeterminato appartenente 
al ruolo regionale assegnato ai gruppi consiliari ed alle 
strutture speciali di supporto agli organi di direzione 
politica, ed il personale precedentemente assegnato alla 
direzione generale del Consiglio regionale e posto in 
comando o in aspettativa di lungo periodo, entra a far 
parte del ruolo unico del personale dell'Assemblea legislativa, 
con conseguente adeguamento delle dotazioni 
organiche dell'Assemblea e dell'esecutivo regionali. 
3. La dotazione organica del Consiglio regionale, 
articolata fra dirigenza e personale inquadrato nelle categorie 
contrattuali, è defi nita dall'Ufficio di presidenza 
entro sessanta giorni dall'entrata in vigore della presente 
legge. 
4. Il regolamento interno di cui all'articolo 13, comma 
3, è approvato entro lo stesso termine di cui al comma 
3 del presente articolo e definisce i tempi di attuazione 
degli adempimenti di cui alla presente legge. 
5. Fino all'approvazione della dotazione organica 
e del regolamento interno di cui, rispettivamente, ai 
commi 3 e 4 e degli adempimenti ivi previsti, prosegue 
la vigenza della struttura organizzativa in essere all'entrata 
in vigore della presente legge. Gli istituti defi niti 
dalla contrattazione restano vigenti fino al rinnovo della 
contrattazione medesima. 

 

6. L'Ufficio di presidenza e la Giunta regionale defi niscono, 
con uno o più protocolli di intesa, i rispettivi 
rapporti e le modalità operative conseguenti alle disposizioni 
della presente legge per quanto attiene alla gestione 
del personale, dei servizi, delle funzioni amministrative e 
ad ogni altro aspetto gestionale. 
7. Fino all'adozione dell'atto o degli atti di cui al 
comma 6 e per quanto in esso od essi non specifi camente 
regolato, le competenti strutture della Giunta regionale 
continuano ad esercitare tutte le funzioni amministrative 
e gestionali in essere. 
Art. 30 
Rinvio 


1. Per quanto non disciplinato dalla presente legge 
si applicano, in quanto compatibili, le disposizioni di 
cui alla legge regionale 17 marzo 2000, n. 26 (Riordino 
della legislazione regionale in materia di organizzazione 
e personale) ed alla legge regionale 5 agosto 2003, n. 44 
(Ordinamento della dirigenza e della struttura operativa 
della Regione. Modifiche alla legge regionale 17 marzo 
2000, n. 26). 
Art. 31 
Abrogazioni 


1. E' abrogato l'articolo 3 della legge regionale 6 
agosto 2001, n. 36 (Ordinamento contabile della Regione 
Toscana). 
2. Sono abrogati i commi 1, 2 e 5 dell'articolo 24 
della legge regionale 5 agosto 2003, n. 44 (Ordinamento 
della dirigenza e della struttura operativa della Regione. 
Modifi che alla legge regionale 17 marzo 2000, n. 26). 
3. E' abrogata la legge regionale 17 gennaio 2003, n. 
7 (Autonomia organizzativa del Consiglio regionale). 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 5 febbraio 2008 

La presente legge è stata approvata dal Consiglio Regionale 
nella seduta del 29.01.2008. 

 
