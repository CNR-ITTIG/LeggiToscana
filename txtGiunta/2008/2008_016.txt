Legge Regionale 28 marzo 2008, n. 16 

Modifiche alla legge regionale 3 gennaio 2005, n. 2 
(Discipline del benessere e bio-naturali). 

Il Consiglio Regionale ha approvato 

Il Presidente della Giunta promulga 

la seguente legge: 

Art. 1 
Modifiche all'articolo 1 della l.r. 2/2005 


1. L'articolo 1 della legge regionale 3 gennaio 2005, 
n. 2 (Discipline del benessere e bio-naturali), è sostituito 
dal seguente: 
"Art. 1 
Finalità 

1. La Regione Toscana, nell'ambito delle attività di promozione 
e conservazione della salute, del benessere e della 
migliore qualità di vita, allo scopo di tutelare i cittadini, 
che intendono accedere a pratiche finalizzate al raggiungimento 
del benessere, promuove la qualità della formazione 
degli operatori delle stesse. A tal fine, la Regione Toscana 
individua con la presente legge le attività di seguito denominate 
discipline del benessere e bio-naturali.". 
Art. 2 
Modifiche all'articolo 3 della l.r. 2/2005 


1. Il comma 1 dell'articolo 3 della l.r. 2/2005 è sostituito 
dal seguente: 
"1. L'attestato di cui all'articolo 5, comma 3, è rilasciato 
nell'ambito di percorsi formativi di durata almeno triennale 
predisposti in conformità della legge regionale 26 luglio 
2002, n. 32 (Testo unico della normativa della Regione 
Toscana in materia di educazione, istruzione, orientamento, 
formazione professionale e lavoro), degli atti attuativi 
della stessa e di quanto disposto dall'articolo 4.". 

Art. 3 
Modifiche all'articolo 4 della l.r. 2/2005 


1. Il comma 4 dell'articolo 4 della l.r. 2/2005 è sostituito 
dal seguente: 
"4. La Giunta regionale, acquisito il parere tecnico 
del Comitato di cui al comma 1, procede: 
a) alla definizione, ai fini dei successivi adempimenti, 

dei contenuti delle discipline del benessere e bio-naturali 
e, per ciascuna, del relativo percorso formativo; 

b) a compilare un elenco delle scuole, operanti nel 
settore, con sede in Regione Toscana; 

c) ad indicare gli indici di qualità di ciascuna disciplina; 


d) alla definizione dei criteri di organizzazione dell'elenco 
regionale delle discipline del benessere e bionaturali, 
di cui all'articolo 5, e le modalità di iscrizione 
alle relative sezioni.". 

2. Il comma 5 dell'articolo 4 della l.r. 2/2005 è abrogato. 
Art. 4 
Modifiche all'articolo 5 della l.r. 2/2005 


1. Il primo periodo del comma 1 dell'articolo 5 della 
l.r. 2/2005 è sostituito dal seguente. 
"1. L'elenco delle discipline del benessere e bio-naturali, 
istituito ai sensi dell'articolo 4, è tenuto presso la 
Giunta regionale e si articola nelle seguenti sezioni:". 

2. Al comma 3 dell'articolo 5 della l.r. 2/2005, le 
parole: "dell'attestato di qualifica" sono sostituite dalle 
seguenti: "dell'attestato di frequenza". 
La presente legge è pubblicata sul Bollettino Ufficiale 
della Regione. È fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 28 marzo 2008 

La presente legge è stata approvata dal Consiglio Regionale 
nella seduta del 26.03.2008. 
