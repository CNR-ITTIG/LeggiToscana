

LEGGE REGIONALE 30 dicembre 2008, n. 71 

Modifiche alla legge regionale 26 giugno 2008, n. 37 
(Riordino delle comunità montane). Disposizioni per le 
comunità montane e le unioni di comuni. 

Il Consiglio regionale ha approvato 
Il Presidente della Giunta 
promulga 

la seguente legge: 

Art. 1 
Sostituzione dell'articolo 27 della l.r. 37/2008 


1. L'articolo 27 della legge regionale 26 giugno 2008, 
n. 37 (Riordino delle comunità montane), è sostituito dal 
seguente: 
"Art. 27 
Disposizioni speciali per l'arcipelago toscano 


1. In considerazione delle specifiche caratteristiche 
economiche, sociali e ambientali del territorio insulare 
toscano, possono costituire una unione di comuni, ai 
sensi e per gli effetti della presente legge, tutti i comuni 
della disciolta comunità montana dell'arcipelago toscano, 
ovvero un parte di essi, che rappresentino almeno 
la maggioranza dei comuni della disciolta Comunità 
montana ovvero almeno la metà dei comuni aventi la 
maggioranza della popolazione complessiva. 
2. Per la costituzione dell'unione di comuni di cui 
al comma 1 e la successione e il subentro nei rapporti e 
nelle funzioni della disciolta Comunità montana dell'arcipelago 
toscano si applicano le disposizioni previste 
dalla presente legge per le comunità montane disciolte, 
salvo quanto espressamente stabilito dal presente articolo. 
3. Il termine del 31 ottobre 2008 previsto dall'articolo 
14, comma 6, è stabilito al 31 gennaio 2009. 
4. Il termine del 15 dicembre 2008 previsto dall'articolo 
14, comma 7, è stabilito al 15 febbraio 2009. 
5. Il termine del 31 gennaio 2009 previsto dall'articolo 
14, comma 11, è stabilito al 15 marzo 2009. 
6. Non si applicano le disposizioni dell'articolo 13, 
comma 4, ultimo periodo, e comma 8. 
7. Le disposizioni della presente legge relative alla 
successione e al subentro dell'unione di comuni nei rapporti 
e nelle funzioni della disciolta comunità montana si 
applicano se l'unione è costituita ai sensi del comma 1. 
In tal caso, fino a diversa determinazione assunta secondo 
la vigente legislazione regionale, le funzioni conferite 

o assegnate dalla Regione alla disciolta comunità montana 
sono svolte dall'unione su tutto il territorio della 
comunità montana medesima. 
8. L'ambito territoriale dell'unione costituisce livello 
ottimale ai sensi della l.r.40/2001. Se all'unione non partecipano 
tutti i comuni della disciolta comunità montana, 
detto livello ottimale può essere modificato, con deliberazione 
della Giunta regionale, prevedendo che ad esso 
partecipino gli altri comuni. 
9. L'unione assume la denominazione di comunità di 
arcipelago se ad essa partecipano tutti i comuni dell'Isola 
d'Elba e i comuni di Capraia Isola e di Isola del Giglio. 
Alla comunità medesima non si applicano le disposizioni 
dell'articolo 29 del d.lgs. 267/2000.". 
Art. 2 
Modifiche all'articolo 25 della l.r. 37/2008 


1. La rubrica dell'articolo 25 della l.r. 37/2008 è 
sostituita dalla seguente: Incentivazione delle gestioni 
associate per gli anni 2008 e 2009. 
2. Dopo il comma 3 dell'articolo 25 della l.r. 37/2008 
è aggiunto il seguente: 
"3 bis. Nell'anno 2009, a valere sulle risorse previste 
con legge di bilancio per l'attuazione della l.r. 40/2001, 
sono ammesse specifiche misure di incentivazione per le 
unioni di comuni costituite ai sensi degli articoli 14 e 27. 
Il comma 1 del presente articolo si applica anche per il 
procedimento di incentivazione dell'anno 2009, in relazione 
alle gestioni associate che risultano incentivante 
nell'anno 2008 e in corso di svolgimento alla data stabilita 
nei provvedimenti di attuazione della l.r. 40/2001.". 

Art. 3 
Entrata in vigore 


1. La presente legge entra in vigore il giorno della 
sua pubblicazione sul Bollettino ufficiale della Regione 
Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 30 dicembre 2008 

 

La presente legge è stata approvata dal Consiglio Regionale 
nella seduta del 30.12.2008. 


