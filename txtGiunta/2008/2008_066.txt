 
LEGGE REGIONALE 18 dicembre 2008, n. 66 

Istituzione del fondo regionale per la non autosufficienza. 


Il Consiglio regionale ha approvato 
Il Presidente della Giunta 
promulga 

la seguente legge: 

 
Capo I 
Disposizioni generali 


Art. 1 
Oggetto e finalità della legge 


1. La Regione Toscana, nel rispetto dei principi di 
cui alla legge 8 novembre 2000, n. 328 (Legge quadro 
per la realizzazione del sistema integrato di interventi 
e servizi sociali) e nell'ambito del sistema integrato di 
interventi e servizi sociali di cui alla legge regionale 24 
febbraio 2005, n. 41 (Sistema integrato di interventi e 
servizi per la tutela dei diritti di cittadinanza sociale), 
con la presente legge istituisce il fondo regionale per 
la non autosufficienza, di seguito denominato "fondo", 
al fine di sostenere ed estendere il sistema pubblico dei 
servizi sociosanitari integrati a favore delle persone non 
autosufficienti, disabili e anziane di cui rispettivamente 
all'articolo 55 ed all'articolo 54, comma 3 della l.r. 
41/2005. 
2. Ai fini della presente legge, si considerano non 
autosufficienti le persone che hanno subito una perdita 
permanente, parziale o totale, dell'autonomia, delle 
abilità fisiche, sensoriali, cognitive e relazionali, da 
qualsiasi causa determinata, con conseguente incapacità 
di compiere gli atti essenziali della vita quotidiana senza 
l'aiuto rilevante di altre persone. Le condizioni di non 
autosufficienza possono presentarsi sotto forma di disabilità 
psicofisica e mentale. Le caratteristiche della non 
autosufficienza sono determinate dall'età delle persone, 
dalle distinzioni di genere, dai tempi e dai modi di insorgenza 
della disabilità. 
 
3. Nell'ambito delle finalità di cui al comma 1, la 
Regione: 
a) persegue l'obiettivo di migliorare la qualità, quantità 
e appropriatezza delle risposte assistenziali a favore 
delle persone non autosufficienti, disabili e anziane; 

b) promuove la realizzazione di un sistema improntato 
alla prevenzione della non autosufficienza e della 
fragilità ai sensi dell'articolo 54, comma 1, lettera b), 
della l.r. 41/2005 e del piano sanitario e sociale integrato 
regionale; 

c) favorisce percorsi assistenziali che realizzano la 
vita indipendente e la domiciliarità. 

Capo II 
Composizione e ripartizione delle risorse del fondo 

Art. 2 
Composizione del fondo 


1. Il fondo è costituito: 
a) da risorse provenienti dal fondo sanitario regionale 
destinate al sostegno dei servizi sociosanitari a favore 
delle persone non autosufficienti, disabili e anziane, 
secondo le indicazioni del piano sanitario e sociale integrato 
regionale; 

b) da risorse provenienti dal fondo sociale regionale; 

c) da risorse provenienti dal fondo nazionale per 
l'assistenza alle persone non autosufficienti, nonché da 
eventuali ulteriori risorse nazionali trasferite per finalità 
coerenti con gli obiettivi della presente legge; 

d) da risorse provenienti da lasciti o donazioni, compatibili 
con questa finalità sociosanitaria. 

Art. 3 
Ripartizione e attribuzione del fondo 
alle zone-distretto 


1. Il fondo è ripartito tra le zone-distretto dalla Giunta 
regionale, sulla base delle indicazioni fornite dalla conferenza 
regionale delle società della salute di cui all'articolo 
11 della legge regionale 24 febbraio 2005, n. 40 
(Disciplina del servizio sanitario regionale), modificata 
dalla legge regionale 10 novembre 2008, n. 60, facendo 
riferimento ai seguenti criteri generali: 
a) indicatori di carattere demografico; 

b) indicatori relativi all'incidenza della popolazione 
in condizioni di disabilità e di non autosufficienza ; 

c) indicatori relativi alle persone non autosufficienti, 
disabili e anziane accolte nelle strutture residenziali e 
semiresidenziali. 

2. Una quota pari al 10 per cento del fondo è finalizzata 
a sostenere lo sviluppo omogeneo del sistema in 
ambito regionale con particolare riferimento ai comuni 
di cui alla legge regionale 27 luglio 2004, n. 39, concernente 
norme a favore dei comuni montani e dei piccoli 
comuni in situazione di disagio. 

3. Le risorse attribuite ai sensi del comma 1 sono 
trasferite con vincolo di destinazione alle società della 
salute e gestite con contabilità separata per il finanziamento 
delle prestazioni individuate all'articolo 7. 
4. Nelle aree territoriali dove non è costituita la 
società della salute, le risorse derivanti dal fondo sono 
assegnate, con vincolo di destinazione, all'azienda unità 
sanitaria locale competente per territorio, sulla base delle 
indicazioni della conferenza zonale dei sindaci, e gestite 
con contabilità separata per il finanziamento delle prestazioni 
individuate all'articolo 7. 
5. Nelle aree di cui al comma 4, la conferenza zonale 
dei sindaci, in accordo con l'azienda unità sanitaria locale, 
può assegnare le risorse derivanti dal fondo ad altri 
soggetti ai quali, sulla base delle disposizioni del decreto 
legislativo 18 agosto 2000, n. 267 (Testo unico delle 
leggi sull'ordinamento degli enti locali), è stata attribuita 
la gestione associata dei servizi e l'esercizio associato 
delle funzioni. 
Art. 4 
Concorso finanziario dei comuni 


1. I comuni concorrono al perseguimento delle 
finalità di cui all'articolo 1 con risorse proprie, indicate 
nei patti interistituzionali sottoscritti, secondo modalità 
definite dalla conferenza regionale delle società della 
salute di cui all'articolo 11 della l.r. 40/2005; tali patti 
definiscono, in particolare, l'apporto fi nanziario degli 
enti locali al fondo di cui all'articolo 3, comma 1. 
2. Il concorso finanziario dei comuni all'alimentazione 
del fondo non può in ogni caso essere inferiore 
alla spesa storica sostenuta a titolo di assistenza ai non 
autosufficienti risultante dai bilanci al 31 dicembre 2007 
approvati a norma di legge. 
Art. 5 
Aggiornamento del fondo 


1. Al fine di garantire la sostenibilità del sistema 
e di assicurare l'equilibrio finanziario della gestione 
del fondo, la Giunta regionale, con riferimento alle 
previsioni finanziarie contenute nel bilancio, aggiorna 
annualmente il quadro delle risorse destinate alla non 
autosufficienza nell'ambito del piano sanitario e sociale 
integrato regionale, in conformità all'articolo 10 bis della 
legge regionale 11 agosto 1999, n. 49 (Norme in materia 
di programmazione regionale). 
Capo III 
Interventi finanziati tramite il fondo 


 
Art. 6 
Programmazione degli interventi 


1. Il piano sanitario e sociale integrato regionale 
indica le procedure di accesso e di presa in carico delle 
persone non autosufficienti, disabili e anziane, come 
definite dall'articolo 1, comma 2. 
Art. 7 
Tipologie delle prestazioni 


1. Le prestazioni a carico del fondo sono erogate alle 
persone non autosufficienti, disabili e anziane entro i 
limiti e secondo le modalità previste dalla presente legge 
utilizzando il sistema dei servizi sociosanitari territoriali 
e sostenendo l'impegno delle famiglie nell'attività di 
cura e assistenza, al fine di assicurare prioritariamente la 
risposta domiciliare e la vita indipendente. 
2. Le risorse del fondo sono destinate all'erogazione 
delle prestazioni previste dal piano di assistenza personalizzato 
(PAP) di cui all'articolo 12, nell'ambito delle 
seguenti tipologie: 
a) interventi domiciliari sociosanitari, di aiuto alla 
persona, forniti in forma diretta dal servizio pubblico; 

b) interventi in forma indiretta, domicilari o per la 
vita indipendente, tramite titoli per l'acquisto di servizi 
e per il sostegno alle funzioni assistenziali, in coerenza 
con la programmazione regionale; 

c) inserimenti in strutture semiresidenziali; 
d) inserimenti temporanei o di sollievo in residenza; 
e) inserimenti permanenti in residenza. 

3. Le prestazioni, di cui al comma 2 sono assicurate 
attraverso quote dedicate del fondo, secondo le indicazioni 
contenute nel piano sanitario e sociale integrato 
regionale. 
Art. 8 
Destinatari delle prestazioni 


1. Sono destinatari delle prestazioni a carico del 
fondo coloro che: 

a) sono residenti nel territorio regionale; 

b) si trovano nella condizione di non autosufficienza 
e con un alto indice di gravità accertato sulla base della 
valutazione effettuata dall'unità di valutazione multidisciplinare 
(UVM) di cui all'articolo 11; 

oppure 

c) sono stati riconosciuti disabili in condizione di 
gravità ai sensi dell'articolo 3, comma 3 della legge 5 
febbraio 1992, n. 104 (Legge quadro per l'assistenza, 
l'integrazione sociale e i diritti delle persone handicap-
pate). 

Capo IV 
Accesso alle prestazioni erogate tramite il fondo 

Art. 9 
Segnalazione del bisogno 


1. La procedura per la valutazione della non autosufficienza 
è attivata dall'interessato, da un familiare o 
dai soggetti di cui all'articolo 10, comma 1, della l.r. 
41/2005, tramite la presentazione di una istanza, contenente 
la segnalazione del bisogno, ai presìdi di cui al 
successivo articolo 10, comma 1 nelle zone-distretto di 
residenza della persona non autosufficiente. 
Art. 10 
Il governo dell'accesso 


1. A livello zonale, anche in relazione a particolari 
caratteristiche del territorio, sono istituiti presìdi, denominati 
"punti insieme" che assicurano l'accoglienza e 
l'informazione alla persona che richiede la valutazione 
di non autosufficienza. I punti insieme assicurano, altresì, 
che entro trenta giorni dalla presentazione dell'istanza 
di cui all'articolo 9, la UVM presenti la risposta assistenziale 
ritenuta appropriata e la condivida con la persona 
interessata ed i suoi familiari. 
2. Il responsabile di zona, nello svolgimento delle 
proprie funzioni previste dall'articolo 64, commi 4 e 5 
della l.r. 40/2005, assicura il governo dell'accesso, il 
coordinamento dei punti insieme e della UVM; il responsabile 
di zona garantisce, in particolare: 
a) l'integrazione della rete territoriale dei servizi 
sociali e sanitari; 

b) la presa in carico della persona interessata; 

c) la gestione integrata delle risorse; 

d) la continuità assistenziale; 

e) il coordinamento dell'attività dei punti insieme e 
della UVM; 

f) la gestione del sistema informativo integrato delle 
attività territoriali; 

g) la nomina del responsabile del PAP mediante 
l'individuazione della figura professionale sulla base 
delle caratteristiche del bisogno prevalente; tale figura 
ha il compito di seguire l'attuazione del PAP e di essere 
il referente organizzativo della persona interessata e dei 
suoi familiari. 

Art. 11 
Unità di valutazione multidisciplinare 


1. L'unità di valutazione multidisciplinare (UVM) 
è un'articolazione operativa della zona-distretto ed è 
composta da: 
a) un medico di distretto; 
b) un assistente sociale; 
c) un infermiere professionale. 


2. La UVM è di volta in volta integrata dal medico 
 
di medicina generale della persona sottoposta a valutazione; 
la UVM, in relazione ai casi in esame, è inoltre 
integrata dalle professionalità specialistiche, sociali e 
sanitarie, e dagli operatori coinvolti nella valutazione che 
sono ritenuti necessari; la UVM può ascoltare, su richiesta, 
le persone oggetto della valutazione o i loro familiari 
e riceverne memorie scritte. 

3. La UVM è costituita con atto del responsabile di 
zona di cui all'articolo 10, comma 2, sulla base delle 
competenze previste dall'articolo 64 della l.r. 40/2005. Il 
coordinamento della UVM è assegnato dal responsabile 
di zona ad uno dei membri della UVM stessa. 
4. In ogni zona-distretto è costituita una UVM, con 
eventuali proiezioni nelle singole aree territoriali. 
5. La UVM svolge le seguenti funzioni: 
a) effettua la valutazione multidimensionale delle 
condizioni di bisogno del richiedente; 
b) verifica la sussistenza delle condizioni di bisogno 
per l'attivazione del fondo; 
c) definisce il PAP di cui all'articolo 12, con indicazioni 
quantitative e temporali relative alle prestazioni 
sociosanitarie appropriate, domiciliari, semiresidenziali 
e residenziali; 

d) individua l'indice di gravità del bisogno; 

e) condivide il PAP con la persona assistita o i suoi 
familiari fissando in sessanta giorni dalla prestazione 
dell'istanza di cui all'articolo 9 il tempo massimo per 
l'erogazione della prestazione; 

f) effettua la periodica verifica degli obiettivi contenuti 
nel PAP e procede, nei casi previsti, all'eventuale 
rivalutazione delle condizioni di bisogno. 

Art. 12 
Progetto di assistenza personalizzato 


1. Il progetto di assistenza personalizzato (PAP), elaborato 
dalla UVM, per i soggetti indicati dall'articolo 8, 
contiene gli obiettivi e gli esiti attesi in termini di mantenimento 
o miglioramento delle condizioni di salute della 
persona non autosufficiente, disabile e anziana e le prestazioni 
sociosanitarie da erogare, individuate sulla base 
degli indici di valutazione delle condizioni di bisogno di 
cui all'articolo 13, comma 2. 
2. Nella elaborazione del PAP, la UVM si pone 
l'obiettivo di una condivisione dei contenuti del progetto 
con la persona assistita ed i suoi familiari, valutando 
possibili offerte di prestazioni alternative. 
3. Nel caso di impossibilità di attivare le prestazioni 
assistenziali previste nel PAP entro il termine di cui 
all'articolo 11, comma 5, lettera e), la UVM assicura 
prestazioni di pari efficacia condivise con la famiglia e 
fissa entro novanta giorni il tempo massimo per attivare 
le prestazioni previste nel PAP. 

Art. 13 
Determinazione dei livelli di gravità e di 
appropriatezza delle prestazioni 


1. La valutazione multidimensionale della non autosuffi 
cienza è finalizzata ad individuare i livelli di gravità 
della persona non autosufficiente, disabile e anziana ed a 
determinare le prestazioni appropriate da erogare. 
2. La valutazione di cui al comma 1 è effettuata, con 
riferimento alle aree di bisogno individuate dalla classificazione 
internazionale del funzionamento della disabilità 
e della salute (ICF) approvata dall'Organizzazione mondiale 
della sanità (OMS), sulla base dei seguenti criteri: 
a) stato di salute funzionale organico, con riferimento 
alla dipendenza nelle attività di base della vita quotidiana, 
alle attività strumentali della vita quotidiana, al 
quadro clinico, al bisogno infermieristico; 

b) condizioni cognitive comportamentali, con riferimento 
allo stato mentale, ai disturbi del comportamento 
ed ai disturbi dell'umore; 

c) situazione socio ambientale e familiare, con riferimento 
alla rete assistenziale presente, alla situazione 
socio-economica, alla condizione abitativa ed al livello 
di copertura assistenziale quotidiano. 

3. La procedura di valutazione si articola nelle 
seguenti fasi: 
a) valutazione della condizione di non autosufficienza, 
al fine di verificare la sussistenza dei presupposti 
per l'accesso al fondo e di orientare la scelta verso il 
percorso assistenziale domiciliare, semiresidenziale o 
residenziale; 

b) individuazione del livello di gravità del bisogno; 

c) progettazione del percorso assistenziale appropriato 
tenendo anche conto delle aspirazioni di vita della persona 
interessata e definizione delle corrispondenti quote 
di risorse destinate al finanziamento delle prestazioni. 

4. Gli indici di valutazione dei livelli di gravità e di 
appropriatezza delle prestazioni sono determinati dal 
piano sanitario e sociale integrato regionale. 
Art. 14 
Modalità di compartecipazione al costo 
della prestazione 


1. Fatto salvo il principio dell'accesso universalistico 
di tutte le persone che si trovano in condizioni di non 
autosufficienza alle prestazioni appropriate indicate nel 
PAP, in via transitoria e in attesa della defi nizione dei 
livelli essenziali di assistenza sociale (LIVEAS) e del 
loro relativo finanziamento, sono previste forme di com
 
partecipazione da parte della persona assistita ai costi 
delle prestazioni non coperti dai livelli essenziali di assistenza 
sanitaria, secondo livelli differenziati di reddito e 
patrimoniali definiti da apposito atto regionale di indirizzo, 
tenendo conto dei principi in materia di indicatore 
della situazione economica equivalente (ISEE) di cui al 
decreto legislativo 31 marzo 1998, n. 109 (Defi nizione di 
criteri unificati di valutazione della situazione economica 
dei soggetti che richiedono prestazioni sociali agevolate, 
a norma dell'articolo 59 comma 1 della legge 27 dicembre 
1997, n. 449). 

2. Nelle more della definizione e del finanziamento 
dei LIVEAS, l'atto di indirizzo di cui al comma 1 si 
attiene ai seguenti criteri generali: 
a) nel caso di prestazioni di tipo semiresidenziale 
e domiciliare si tiene conto della situazione reddituale 
e patrimoniale del solo beneficiario della prestazione, 
determinata secondo la normativa in materia di ISEE; 

b) nel caso di prestazioni di tipo residenziale, oltre 
alla situazione reddituale e patrimoniale della persona 
assistita, determinata secondo il metodo ISEE, sono 
computate le indennità di natura previdenziale e assistenziale 
percepite per il soddisfacimento delle sue esigenze 
di accompagnamento e di assistenza; 

c) nel caso di cui alla lettera b) la quota di compartecipazione 
dovuta dalla persona assistita ultrasessantacinquenne 
è calcolata tenendo conto altresì della situazione 
reddituale e patrimoniale del coniuge e dei parenti in 
linea retta entro il primo grado; 

d) in relazione alle diverse fasce di reddito defi nite, e 
nel rispetto dei principi di equità e solidarietà, si prevedono 
ipotesi di esenzione totale, di esenzione parziale e 
di non esenzione dalla compartecipazione; 

e) al fine di garantire la sostenibilità degli interventi, 
si prevede la graduale erogazione delle prestazioni 
economiche in relazione alle risorse progressivamente 
disponibili; 

f) si ammette la facoltà delle amministrazioni competenti 
di elevare le soglie di esenzione corrispondenti alle 
fasce di reddito di cui alla lettera d). 

3. Resta salva la facoltà per gli enti competenti di 
intraprendere azioni di recupero della quota di compartecipazione 
nei confronti del soggetto benefi ciario della 
prestazione, in caso di inadempimento. 
Capo V 
Strumenti a supporto del fondo 


Art. 15 
Strumenti di partecipazione 


1. La partecipazione delle associazioni di rappresentanza 
e tutela degli utenti alla valutazione del sistema dei 
servizi sociosanitari per la persona non autosufficiente, 
disabile e anziana, condizione di qualità per la realizzazione 
del sistema stesso, è assicurata attraverso: 

a) la commissione per le politiche sociali di cui all'articolo 
62 della l.r.41/2005; 

b) le consulte di zona-distretto delle società della 
salute, ove costituite. 

Art. 16 
Monitoraggio sulla gestione del fondo 


1. La competente struttura della Giunta regionale 
esercita le funzioni di monitoraggio sulla gestione del 
fondo verificando, in particolare: 
a) le condizioni di sostenibilità finanziaria del fondo 
alla luce delle dinamiche demografiche, della ricognizione 
della domanda, e dei costi unitari delle prestazioni; 

b) le eventuali difformità nell'applicazione delle 
procedure e delle modalità di intervento adottate nelle 
zone-distretto; 

c) le modalità di gestione integrata del fondo; 
d) il soddisfacimento del debito informativo delle 
zone-distretto verso la Regione. 

Art. 17 
Sistema informativo 


1. La Giunta regionale, al fine di verificare il raggiungimento 
degli obiettivi della presente legge e l'efficace 
gestione del fondo, attiva, ai sensi della legge regionale 
26 gennaio 2004, n. 1 (Promozione dell'amministrazione 
elettronica e della società dell'informazione e della 
conoscenza del sistema regionale. Disciplina della Rete 
telematica regionale toscana), un flusso informativo 
regionale sulla non autosufficienza nell'ambito dei sistemi 
informativi gestionali territoriali in forma integrata. 
2. La Giunta regionale individua, con propria deliberazione, 
ed in coerenza con le indicazioni di cui all'articolo 
41 della l.r. 41/2005, il debito informativo che deve 
essere soddisfatto dalle zone-distretto. 
3. La Giunta regionale provvede a modificare i criteri 
di ripartizione del fondo qualora il debito informativo 
non sia soddisfatto nei tempi e nelle modalità previste 
dal piano sanitario e sociale integrato regionale. 
Capo VI 
Disposizioni transitorie e finali 


Art. 18 
Norma finanziaria 


1. Le risorse per la costituzione del fondo, determinate 
ai sensi dell'articolo 2 dal piano sanitario regionale 
e dal piano integrato sociale regionale, nonché quelle 
assegnate dallo Stato ai sensi dell'articolo 2, comma 1, 
 
lettera c), sono allocate sull'unità previsionale di base 
(UPB) 235 "Interventi per la non autosufficienza - Spese 
correnti" del bilancio di previsione 2008 e pluriennale 
2008 - 2010. 

2. Agli oneri derivanti dall'attuazione degli articoli 
16 e 17 della presente legge, stimati in euro 43.000,00 
per l'anno 2008 ed euro 210.000,00 per ciascuno degli 
anni 2009 e 2010, si fa fronte con le risorse della UPB 
711 "Funzionamento della struttura regionale - Spese 
correnti" del bilancio di previsione 2008 e pluriennale 
2008 - 2010. 
3. Ai fini della copertura della spesa di cui al comma 
2, al bilancio di previsione 2008 e pluriennale 2008 -
2010 sono apportate le seguenti variazioni rispettivamente 
per competenza e cassa di uguale importo e per sola 
competenza: 
Anno 2008 

In diminuzione 

UPB 235 "Interventi per la non autosufficienza -
Spese correnti", per euro 43.000,00; 

In aumento 

UPB 711 "Funzionamento della struttura regionale - 
Spese correnti", per euro 43.000,00; 

Anno 2009 

In diminuzione 

UPB 235 "Interventi per la non autosufficienza -
Spese correnti", per euro 210.000,00; 

In aumento 

UPB 711 "Funzionamento della struttura regionale - 
Spese correnti", per euro 210.000,00; 

Anno 2010 

In diminuzione 

UPB 235 "Interventi per la non autosufficienza -
Spese correnti", per euro 210.000,00; 

In aumento 

UPB 711 "Funzionamento della struttura regionale - 

Spese correnti", per euro 210.000,00; 

4. Agli oneri per gli esercizi successivi si fa fronte 
con legge di bilancio. 
Art. 19 
Norma di prima applicazione 


1. In sede di prima applicazione della presente legge, 
la programmazione degli interventi destinati al sostegno 
delle persone non autosufficienti, disabili e anziane è 
disciplinata con apposita modifica al piano integrato 
sociale regionale 2007 - 2010. La proposta di modifica 
del piano contiene in particolare gli indici di valutazione 
dei livelli di gravità e di appropriatezza delle prestazioni 
di cui all'articolo 13, comma 4 e la definizione di termini 
e modalità per l'assolvimento del debito informativo di 
cui all'articolo 17, comma 3. Restano fermi gli interventi 
a favore degli anziani a rischio fragilità previsti 
dal piano sanitario regionale 2008 - 2010. La proposta 
di modifica del piano integrato sociale regionale 2007 

-2010 è presentata dalla Giunta regionale al Consiglio 
regionale entro sessanta giorni dalla data di entrata in 
vigore della presente legge, con riferimento alle persone 
non autosufficienti anziane ed entro il 31 dicembre 2009 
con riferimento alle persone non autosuffi cienti disabili 
minori, adolescenti e adulte. 
2. Le disposizioni di cui all'articolo 3, comma 3, si 
applicano anche alle società della salute già costituite, 
nelle more dell'adeguamento previsto dall'articolo 142 
bis della l.r. 40/2005. Nei casi in cui, alla data di entrata 
in vigore della presente legge, il processo di costituzione 
della società della salute sia in corso, la competente conferenza 
zonale dei sindaci individua il soggetto pubblico 
al quale assegnare il fondo sino alla conclusione del 
processo stesso. 
3. L'atto di indirizzo di cui all'articolo 14, comma 1, 
è approvato dalla Giunta regionale entro novanta giorni 
dalla data di entrata in vigore della presente legge e ha 
applicazione sino alla definizione dei LIVEAS e del loro 
relativo finanziamento. 
4. I comuni, entro novanta giorni dall'entrata in vigore 
dell'atto di indirizzo di cui al comma 3, uniformano 
i propri regolamenti e le altre disposizioni in materia ai 
contenuti dell'atto di indirizzo. 
Art. 20 
Clausola valutativa 


1. Entro novanta giorni dalla conclusione di ogni 
esercizio finanziario, a decorrere dall'anno 2009, la 
Giunta regionale presenta al Consiglio regionale una 
relazione in ordine al raggiungimento degli obiettivi 
della presente legge, contenente in particolare le seguenti 
informazioni: 
a) lo stato di attuazione della legge in relazione agli 
strumenti della programmazione evidenziando le modalità 
di raccordo tra i vari soggetti preposti ad essa; 

b) l'ammontare del fondo, la sua composizione e la 
ripartizione tra le zone-distretto; 

c) il livello di estensione territoriale dei presìdi previsti 
dalla legge, quali i punti insieme e le UVM; 

d) gli esiti dell'applicazione dei nuovi criteri per la 
compartecipazione economica e per l'individuazione dei 
livelli di gravità del bisogno; 

e) i tempi medi di attesa per la risposta assistenziale 
previsti dall'articolo 10, comma 1, e dall'articolo 12, 
comma 3; 

f) i risultati raggiunti in merito all'incremento del 
numero delle persone assistite. 

 
Art. 21 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino ufficiale 
della Regione Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 18 dicembre 2008 

La presente legge è stata approvata dal Consiglio Regionale 
nella seduta del 10.12.2008. 

 
