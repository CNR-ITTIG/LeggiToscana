LEGGE REGIONALE 2 dicembre 2008, n. 63
Modifiche alla legge regionale 24 gennaio 2006, n. 1
(Disciplina degli interventi regionali in materia di agricoltura
e di sviluppo rurale).
Il Consiglio regionale ha approvato
Il Presidente della Giunta
promulga
la seguente legge:
Art. 1
Modifiche all'articolo 2 della l.r. 1/2006
1. Il comma 5 dell'articolo 2 della legge regionale 24
gennaio 2006, n. 1 (Disciplina degli interventi regionali
in materia di agricoltura e di sviluppo rurale), è sostituito
dal seguente:
"5. Il PAR si raccorda con gli strumenti di programmazione
previsti dalla normativa comunitaria, in particolare
con il programma di sviluppo rurale, e con gli
strumenti della programmazione negoziata. Il programma
forestale regionale, di cui all'articolo 4 della legge
regionale 21 marzo 2000, n. 39 (Legge forestale della
Toscana), si rapporta al PAR.".
Art. 2
Modifiche all'articolo 3 della l.r. 1/2006
1. Dopo il numero 3 della lettera a) del comma 1
dell'articolo 3 della l.r. 1/2006 è aggiunto il seguente:
"3 bis) tutela della salute degli operatori agricoli,
delle popolazioni rurali e dei consumatori;".
2. Dopo il numero 9 della lettera b) del comma 1
dell'articolo 3 della l.r. 1/2006 è aggiunto il seguente:
"9 bis) azioni di animazione dello sviluppo agricolo
e rurale sul territorio;".
La presente legge è pubblicata sul Bollettino Ufficiale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
MARTINI
Firenze, 2 dicembre 2008
La presente legge è stata approvata dal Consiglio Regionale
nella seduta del 26.11.2008.
