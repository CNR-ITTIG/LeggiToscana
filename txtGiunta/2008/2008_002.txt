

LEGGE REGIONALE 1 febbraio 2008, n. 2 

Disposizioni per il personale delle aziende e degli 
enti del servizio sanitario regionale con rapporto di 
lavoro a termine. 

Il Consiglio Regionale ha approvato 


Il Presidente della Giunta promulga 
 

la seguente legge: 

 

Art. 1 
Assunzioni a tempo indeterminato 


1. Nel triennio 2008-2010 le aziende e gli enti del servizio 
sanitario regionale (SSR) provvedono, attraverso 
procedure concorsuali, alla copertura dei posti di lavoro 
dipendente a tempo indeterminato, relativi a profi li non 
dirigenziali, derivanti dalla trasformazione di posti già 
coperti con personale dipendente a tempo determinato 
alla data del 23 aprile 2007. 
Art. 2 
Requisiti 


1. Le procedure concorsuali di cui all'articolo 1 sono 
riservate al personale di seguito indicato, che sia in possesso 
dei requisiti previsti dalla normativa vigente per 
l'accesso al servizio sanitario nazionale: 
a) personale non dirigenziale che, alla data di entrata 
in vigore della presente legge, sia in servizio a tempo 
determinato presso un'azienda o un ente del SSR e abbia 
maturato, alla stessa data, un'anzianità di servizio di almeno 
tre anni, anche non continuativi, purché il servizio sia 
stato prestato successivamente al 31 dicembre 2001; 

b) personale non dirigenziale in servizio a tempo 
determinato alla data di entrata in vigore della presente 

legge presso un'azienda o un ente del SSR, che consegua 
il requisito di cui alla lettera a) in virtù di contratti 
stipulati anteriormente alla data del 29 settembre 2006, 
anche se prorogati dopo tale data, purché la proroga sia 
intervenuta entro il 23 aprile 2007; 

c) personale non dirigenziale che abbia prestato servizio 
a tempo determinato presso un'azienda o un ente 
del SSR per almeno tre anni, anche non continuativi, 
successivamente al 31 dicembre 2001. 

2. L'anzianità di servizio di cui al comma 1: 
a) deve essere maturata presso aziende ed enti del SSR; 
b) si considera maturata, ai fi ni dell'ammissione 
al concorso riservato, anche se il servizio è prestato a 
tempo parziale; 
c) può essere maturata anche in più profi li. 

3. L'anzianità di servizio di cui al comma 1, pur costituendo 
requisito di ammissione al concorso riservato, è 
valutata come titolo nell'ambito del concorso medesimo. 
A tal fine i periodi di servizio a tempo parziale sono 
valutati proporzionalmente all'orario di lavoro previsto 
dal contratto collettivo nazionale di lavoro. 
Art. 3 
Limiti alla partecipazione alle procedure concorsuali 


1. Il personale di cui all'articolo 2 può partecipare ad 
una sola procedura concorsuale riservata ed è ammesso 
al concorso riservato a condizione che non risulti inquadrato 
a tempo indeterminato in un'altra pubblica amministrazione 
nello stesso profi lo messo a concorso. 
2. Il personale di cui all'articolo 2, comma 1, lettere 
a) e b), può partecipare al concorso riservato nell'azienda 
o ente in cui presta servizio alla data di entrata in vigore 
della presente legge, per il profilo posseduto alla stessa 
data, purché in tale profilo sia stata maturata un'anzianità 
di almeno un anno, o per quello in cui ha maturato la 
maggiore anzianità di servizio. 
3. Il personale di cui all'articolo 2, comma 1, lettera 
c), può partecipare al concorso riservato nell'azienda o 
ente in cui ha maturato i tre anni di anzianità o, in caso di 
servizio prestato presso più amministrazioni, nell'ultima 
azienda o ente in cui ha prestato servizio. In ogni caso il 
personale suddetto può partecipare al concorso riservato 
per il profilo da ultimo posseduto, purché in tale profi lo 
sia stata maturata un'anzianità di almeno un anno, o 
per quello in cui ha maturato la maggiore anzianità di 
servizio. 
Art. 4 
Disposizioni procedurali 


1. Per quanto non previsto dalla presente legge alle 
procedure concorsuali di cui all'articolo 1 si applicano 
le disposizioni per il reclutamento di personale a tempo 
indeterminato contenute nel decreto del Presidente della 
Repubblica 27 marzo 2001, n. 220 (Regolamento recante 
disciplina concorsuale del personale non dirigenziale del 
Servizio sanitario nazionale). 

2. Le graduatorie conseguenti all'espletamento delle 
procedure concorsuali possono essere utilizzate esclusivamente 
per la copertura dei posti indicati nei rispettivi 
bandi e cessano di avere efficacia una volta esaurita la 
copertura dei posti stessi. 
3. Nello scorrimento delle graduatorie viene attribuita 
la precedenza ai soggetti che hanno già maturato 
i tre anni di servizio alla data di entrata in vigore della 
presente legge. 
4. Il personale di cui all'articolo 2, comma 1, lettera 
b), per il quale la partecipazione al concorso è consentita 
anche prima di avere maturato i tre anni di anzianità, 
può essere immesso in ruolo solo dopo aver prestato 
effettivamente il triennio di servizio previsto, purché vi 
sia disponibilità del posto. 
5. Sono esonerati dalla partecipazione alla procedura 
concorsuale e hanno la precedenza per l'immissione in 
ruolo, nell'azienda o ente in cui avrebbero titolo a partecipare 
alla medesima, coloro per i quali sussistano tutte 
le seguenti condizioni: 
a) possesso dei requisiti indicati all'articolo 2, comma 
1, lettere a) e c); 

b) collocamento, alla data di entrata in vigore della 
presente legge, in graduatoria valida di concorso pubblico, 
di un'azienda o ente del SSR, per assunzioni a tempo 
indeterminato relativa allo stesso profilo per il quale 
potrebbero sostenere il concorso riservato; 

c) presentazione della domanda ai fini di cui al presente 
comma. 

6. Le disposizioni di cui al comma 5 si applicano 
anche al personale in possesso dei requisiti indicati 
all'articolo 2, comma 1, lettera b), fermo restando quanto 
previsto al comma 4 relativamente all'immissione in 
ruolo. In tal caso la precedenza opera solo alla maturazione 
dei tre anni di anzianità ed esclusivamente rispetto 
a coloro che, collocati nella graduatoria del concorso 
riservato, sono in possesso dei medesimi requisiti di cui 
all'articolo 2, comma 1, lettera b). 
7. Le aziende e gli enti del SSR, nelle more della 
conclusione delle procedure concorsuali, possono continuare 
ad avvalersi, in deroga alle norme vigenti sulla 
proroga e sulla durata dei contratti a tempo determinato 
e nei limiti delle effettive ed indifferibili necessità, dei 
dipendenti in servizio alla data di entrata in vigore della 
presente legge che siano in possesso dei requisiti per la 
partecipazione alle procedure medesime. 

Art. 5 
Assunzioni a tempo determinato 


1. Nel triennio 2008-2010 le aziende e gli enti del 
SSR provvedono alla copertura dei posti di lavoro 
dipendente a tempo determinato, relativi a profi li non 
dirigenziali, derivanti dalla trasformazione di posizioni 
di lavoro già coperte, alla data del 23 aprile 2007, con 
collaborazioni coordinate e continuative o con incarichi 
libero professionali. 
2. La copertura dei posti di cui al comma 1 avviene 
mediante procedure selettive riservate ai soggetti pre-
senti nell'azienda o ente alla data di entrata in vigore 
della presente legge, con i quali l'azienda o ente stesso 
abbia intrattenuto rapporti di collaborazione coordinata 
e continuativa od altri rapporti libero professionali per 
la durata complessiva di almeno un anno raggiunta alla 
data del 29 settembre 2006. 
3. I soggetti di cui al comma 2 possono partecipare 
ad una sola procedura selettiva riservata e sono ammessi 
alla selezione a condizione che: 
a) siano in possesso dei requisiti previsti dalla normativa 
vigente per l'accesso al servizio sanitario nazionale; 


b) abbiano svolto il predetto anno di attività successivamente 
al 31 dicembre 2001; 
c) abbiano prestato, in tale anno, attività lavorativa 
corrispondente a quella del profi lo messo a selezione. 

4. Le procedure selettive riservate si svolgono con le 
modalità previste dalla normativa vigente per le assunzioni 
a tempo determinato. 
Art. 6 
Disposizioni fi nanziarie 


1. L'attuazione delle disposizioni della presente legge 
da parte delle aziende e degli enti del SSR avviene nel 
rispetto degli obiettivi aziendali di equilibrio economicofinanziario 
concordati annualmente con l'amministrazione 
regionale. 
Art. 7 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino uffi ciale 
della Regione Toscana. 
La presente legge è pubblicata sul Bollettino Uffi ciale 


della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 1 febbraio 2008 

La presente legge è stata approvata dal Consiglio Regionale 
nella seduta del 19.01.2008. 


