
LEGGE REGIONALE 22 ottobre 2008, n. 55 

Disposizioni in materia di qualità della normazione. 


Il Consiglio Regionale ha approvato 
Il Presidente della Giunta promulga
 


la seguente legge: 

 


Capo I 
Qualità della normazione 


Art. 1 
Finalità della legge 


1. La presente legge, attuativa dell'articolo 44 dello 
Statuto, stabilisce la disciplina generale dell'attività 
normativa regionale al fine di assicurare la qualità delle 
leggi e dei regolamenti e la collaborazione, a questo 
scopo, tra tutti i soggetti che sono coinvolti nella loro 
stesura ed approvazione. 
2. La presente legge disciplina la motivazione delle 
fonti normative regionali, in attuazione dell'articolo 39 
dello Statuto. 
3. La presente legge può essere modificata solo in 
modo espresso da leggi regionali successive. 
Art. 2 
Principi in materia di qualità della normazione 

1. La Regione Toscana persegue la qualità della 
normazione quale strumento essenziale della certezza 
del diritto, della trasparenza dell'azione pubblica e della 
partecipazione dei cittadini. 
2. La Regione Toscana adegua il proprio ordinamento 
ai principi di qualità della normazione ed in particolare 
a quelli di: 
a) programmazione normativa; 
b) snellezza delle procedure; 
c) semplicità, chiarezza, comprensibilità e organicità 


delle norme; 
d) manutenzione e riordino costanti della normativa; 
e) analisi preventiva e verifica successiva dell'impat


to della normazione; 
f) contenimento degli oneri amministrativi. 

Art. 3 
Programma di azione normativa 


1. Il Programma regionale di sviluppo (PRS) di cui 
alla legge regionale 11 agosto 1999, n. 49 (Norme in 
materia di programmazione regionale), contiene un'apposita 
sezione dedicata al programma di azione normativa, 
nel quale sono illustrate le linee fondamentali e gli 
interventi qualificanti dell'azione normativa regionale, 
volti sia al riordino che all'innovazione, secondo i principi 
della presente legge. 
2. Il programma di azione normativa prevede le linee 
fondamentali per periodici interventi legislativi di riordino 
dell'ordinamento regionale. 
3. Il programma di azione normativa è aggiornato 
periodicamente mediante gli strumenti previsti per l'aggiornamento 
e l'attuazione del PRS. 
Art. 4 
Strumenti di analisi preventiva degli effetti 
degli atti normativi 


1. L'analisi di impatto della regolazione (AIR) consiste 
nella valutazione preventiva socio-economica, 
mediante comparazione di differenti ipotesi di intervento 
normativo, degli effetti di detti interventi sulle attività 
dei cittadini e delle imprese, nonché sull'organizzazione 
e sul funzionamento delle pubbliche amministrazioni. 
2. L'analisi di fattibilità è l'attività volta ad accertare, 
nella fase della progettazione normativa, l'idoneità delle 
norme proposte a conseguire gli scopi previsti, con particolare 
riferimento alla presenza minima ed allo stato di 
efficienza delle condizioni operative degli uffici pubblici 
chiamati ad applicare le norme stesse. 
3. I regolamenti interni del Consiglio e della Giunta 
disciplinano, per i rispettivi ambiti di competenza, i criteri 
di inclusione e i casi di esclusione, nonché le modalità 
di effettuazione dell'AIR e dell'analisi di fattibilità. 
Art. 5 
Strumenti di verifica successiva degli effetti 
degli atti normativi 


1. La verifica dell'impatto della regolazione (VIR) 
 
consiste nella valutazione successiva, anche periodica, 
del raggiungimento delle finalità e nella stima degli 
effetti prodotti dagli atti normativi sulle attività dei cittadini 
e delle imprese, nonché sull'organizzazione e sul 
funzionamento della pubblica amministrazione. 

2. Ai fini di cui al comma 1 nelle leggi possono 
essere inserite le clausole valutative di cui all'articolo 
45, comma 2, dello Statuto, in attuazione delle quali 
la Giunta è tenuta a comunicare al Consiglio, entro un 
determinato termine, una relazione contenente precise 
informazioni quantitative e qualitative necessarie a valutare 
le conseguenze che sono scaturite per i destinatari, 
per le pubbliche amministrazioni esercenti le funzioni e 
per la collettività dalla applicazione della legge dopo il 
periodo di tempo indicato. 
3. Il regolamento interno del Consiglio disciplina: 
a) i criteri di inclusione e i casi di esclusione, nonché 
le modalità di effettuazione della VIR; 
b) le modalità di programmazione e svolgimento, da 
parte del Consiglio e delle sue commissioni permanenti, 
delle attività di VIR e di valutazione delle politiche 
regionali, anche tramite forme di consultazione e di 
confronto con le rappresentanza economiche, sociali ed 
istituzionali. 

4. Il Consiglio, anche tramite il rapporto sulla normazione 
di cui all'articolo 15, assicura idonee forme di 
pubblicizzazione degli esiti della VIR. 
Art. 6 
Cura della qualità normativa nelle 
commissioni consiliari 


1. I presidenti delle commissioni consiliari, tramite le 
strutture tecniche di assistenza, curano la qualità normativa 
dei testi sottoposti all'esame delle stesse, nei modi 
stabiliti dal regolamento interno del Consiglio. 
Art. 7 
Documentazione a corredo delle proposte di legge 

1. Le proposte di legge sono corredate della relazione 
illustrativa delle finalità generali, della relazione 
tecnico-normativa e della relazione tecnico-finanziaria. 
La relazione tecnico-normativa indica l'eventuale avvenuta 
notifica della proposta alla Commissione europea, 
ai sensi delle disposizioni in materia di regime di aiuti 
alle imprese. 
2. Le proposte di legge sono corredate, nei casi e 
nelle forme previsti dai regolamenti interni del Consiglio 
e della Giunta, di: 
a) relazione sugli esiti dell'AIR; 
b) scheda di legittimità; 


c) scheda di fattibilità; 

d) altri documenti idonei a fornire un più ampio quadro 
conoscitivo sulla proposta di legge e le sue finalità. 

3. Per le proposte di legge di iniziativa consiliare la 
relazione illustrativa può sostituire la relazione tecniconormativa. 
4. I regolamenti interni del Consiglio e della Giunta 
possono dettare ulteriori specifiche disposizioni sui contenuti 
dei documenti di cui al commi 1 e 2, sulla base 
delle intese di cui all'articolo 20. 
Art. 8 
Documentazione a corredo delle proposte 
di regolamento 


1. Le proposte di regolamento sono corredate della 
relazione illustrativa delle finalità generali e della relazione 
tecnico-normativa, nonché, qualora il regolamento 
sia stato sottoposto ad AIR o ad analisi di fattibilità, della 
relazione sugli esiti delle medesime. 
Art. 9 
Motivazione delle leggi e dei regolamenti 


1. La motivazione delle leggi e dei regolamenti è 
contenuta in un preambolo, parte integrante del testo normativo 
ed è composta dai "visto" e dai "considerato". 
2. I "visto" indicano: 
a) il quadro giuridico di riferimento; 
b) le fasi essenziali del procedimento di formazione 
dell'atto, quali i pareri obbligatori e le eventuali pronunce 
del Collegio di garanzia di cui all'articolo 57 dello 
Statuto. 

3. I "considerato" motivano, in modo conciso, le 
disposizioni essenziali dell'articolato senza riprodurre 
o parafrasare il dettato normativo e formulano adeguata 
spiegazione dei motivi dell'eventuale mancato o parziale 
accoglimento dei pareri e delle pronunce di cui al comma 
2, lettera b). 
4. La motivazione delle leggi è posta in votazione 
prima del voto finale, con le modalità definite dal regolamento 
interno del Consiglio. 
5. Ulteriori specificazioni sulle caratteristiche ed i 
contenuti dei "visto" e dei "considerato" possono essere 
stabilite dai regolamenti interni del Consiglio e della 
Giunta in relazione agli atti normativi di rispettiva competenza, 
sulla base delle intese di cui all'articolo 20. 
Art. 10 
Coordinamento finale e formale delle leggi 


 
1. Il regolamento interno del Consiglio disciplina le 
modalità di esercizio, da parte del Presidente, del potere 
di coordinamento finale e formale delle leggi. 
Art. 11 
Tutela delle norme statutarie sulla qualità 
della normazione 


1. La violazione, da parte di leggi e regolamenti 
regionali, delle norme statutarie in materia di qualità 
della normazione può essere sottoposta al giudizio del 
Collegio di garanzia di cui all'articolo 57 dello Statuto, 
ai sensi e con le modalità della legge regionale che disciplina 
tale organo. 
Art. 12 
Testi unici 


1. La Giunta e il Consiglio promuovono la formazione 
e la manutenzione di testi unici legislativi e regolamentari, 
in conformità alle disposizioni dell'articolo 44 
dello Statuto. 
2. I testi unici, o loro parti, di mero coordinamento di 
leggi o di regolamenti contengono la puntuale individuazione 
delle fonti normative inserite nel testo coordinato. 
Art. 13 
Manutenzione della normativa 


1. Il Consiglio e la Giunta, nell'esercizio delle rispettive 
competenze, assicurano la costante manutenzione 
dell'ordinamento normativo regionale, in particolare per 
quanto attiene a: 
a) la correzione di errori materiali o imprecisioni; 
b) l'adeguamento dei rinvii interni ed esterni; 
c) l'inserimento di contenuti divenuti obbligatori per 

disposizioni comunitarie o nazionali; 

d) l'adeguamento a sentenze della Corte di giustizia 
dell'Unione europea, della Corte europea dei diritti 
dell'uomo o della Corte costituzionale. 

2. Con un'unica legge o un unico regolamento possono 
essere disposti periodici interventi di manutenzione di 
una pluralità di disposizioni, rispettivamente, legislative 
o regolamentari, nel limite in cui ciò riguardi esclusivamente 
i casi di cui alle lettere a), b), c) e d) del comma 1 
e limitati adeguamenti che non comportano innovazioni 
sostanziali della disciplina della materia. 
Art. 14 
Comunicazione degli atti normativi 


1. La Regione, ferme restando le disposizioni sulla 
pubblicazione degli atti sul Bollettino ufficiale della 
Regione Toscana, favorisce la più ampia conoscenza dei 
propri atti normativi attraverso la comunicazione, anche 
in via telematica, dei loro contenuti essenziali e di ogni 
altro elemento informativo utile. 

Art. 15 
Rapporto sulla normazione 


1. Il Consiglio, mediante le competenti strutture tecniche, 
cura l'elaborazione e la pubblicazione periodica 
del rapporto sulla normazione, che raccoglie ed analizza, 
sotto il profilo tecnico ed istituzionale, i dati quantitativi 
e qualitativi delle leggi e dei regolamenti regionali nel 
periodo considerato. 
2. Il rapporto illustra anche gli esiti della valutazione 
di impatto della regolazione e delle politiche pubbliche 
svolta ai sensi della presente legge. 
3. Il Consiglio conforma il rapporto alle intese definite 
con le altre assemblee legislative regionali e nazionali 
per la redazione coordinata di tale tipo di documenti. 
4. La Giunta, mediante le competenti strutture tecniche, 
collabora all'elaborazione del rapporto per la parte 
concernente gli atti normativi di propria competenza. 
Art. 16 
Strutture di supporto 


1. Il Consiglio e la Giunta individuano le strutture 
tecniche per il presidio della qualità della normazione, 
il supporto alla redazione dei testi normativi e l'elaborazione 
del rapporto sulla legislazione, assicurandone la 
congrua dotazione organica, l'elevata qualificazione ed il 
costante aggiornamento professionale. 
2. Le strutture tecniche di cui al comma 1 assicurano 
l'assistenza ai titolari del potere di iniziativa legislativa 
per la formulazione delle proposte di legge e per la predisposizione 
della documentazione di accompagnamento. 
Capo II 
Elementi formali delle fonti normative 


Art. 17 
Formula di promulgazione delle leggi 


1. La promulgazione delle leggi regionali è espressa 
con la formula seguente: 
"Il Consiglio regionale ha approvato 
Il Presidente della Giunta 
promulga 


la seguente legge: 

(testo della legge) 

 
La presente legge è pubblicata sul Bollettino ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana.". 

Art. 18 
Formule di emanazione dei regolamenti 


1. I regolamenti sono emanati con decreto del Presidente 
della Giunta e recano nel titolo la denominazione 
di "regolamento". 
2. L'emanazione dei regolamenti di competenza della 
Giunta, ad esclusione di quelli interni, è espressa con la 
formula seguente: 
"La Giunta regionale ha approvato 
Il Presidente della Giunta 
emana 


il seguente regolamento: 

(testo del regolamento) 

Il presente regolamento è pubblicato nel Bollettino 
ufficiale della Regione Toscana. E' fatto obbligo a chiunque 
spetti di osservarlo e farlo osservare come regolamento 
della Regione Toscana." 

3. L'emanazione dei regolamenti di competenza del 
Consiglio, ad esclusione di quelli interni, è espressa con 
la formula seguente: 
"Il Consiglio regionale ha approvato 
Il Presidente della Giunta 
emana 


il seguente regolamento: 

(testo del regolamento) 

Il presente regolamento è pubblicato nel Bollettino 
ufficiale della Regione Toscana. E' fatto obbligo a chiunque 
spetti di osservarlo e farlo osservare come regolamento 
della Regione Toscana." 

Al fine di una migliore comprensione e della precisa 
ricostruzione del quadro normativo di riferimento, nella 
rubrica di ciascun articolo del regolamento è indicato 
l'articolo o il comma della legge di cui il regolamento 
costituisce attuazione. 

Art. 19 
Numerazione delle leggi e dei regolamenti 


1. Le leggi e i regolamenti regionali hanno un'unica 
numerazione progressiva per ciascun anno solare. A 
tal fine il numero viene assegnato a ciascuno di essi al 
momento della pubblicazione sul Bollettino ufficiale 
della Regione Toscana. 

2. Nei regolamenti il numero progressivo assegnato 
è seguito da "/R". 
3. I regolamenti interni del Consiglio e della Giunta 
sono numerati con autonome serie numeriche progressive, 
senza limitazione temporale. 
4. I regolamenti interni del Consiglio vigenti all'entrata 
in vigore della presente legge acquisiscono la 
rispettiva numerazione secondo l'ordine cronologico 
della loro approvazione, a seguito di deliberazione 
dell'Ufficio di presidenza. 
Capo III 
Disposizioni di attuazione 


Art. 20 
Strumenti attuativi 


1. Il Consiglio e la Giunta, con uno o più atti adottati 
d'intesa, definiscono regole sulla qualità normativa, in 
attuazione di quanto previsto dalla presente legge e in 
conformità alle regole stabilite di comune accordo fra le 
regioni e fra le regioni e lo Stato, e le forme e le modalità 
di collaborazione fra le strutture tecniche che presidiano 
la qualità normativa. 
Art. 21 
Disposizioni transitorie 


1. Il Consiglio e la Giunta adeguano i propri regolamenti 
interni alle disposizioni della presente legge entro 
centottanta giorni dalla sua entrata in vigore. 
2. Le disposizioni di cui all'articolo 9 si applicano a 
decorrere dal 1° gennaio 2009. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

Il Vicepresidente 

GELLI 

Firenze, 22 ottobre 2008 

La presente legge è stata approvata dal Consiglio Regionale 
nella seduta del 14.10.2008. 

 
