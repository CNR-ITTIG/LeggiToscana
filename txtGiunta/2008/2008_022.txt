 
LEGGE REGIONALE 30 aprile 2008, n. 22 

Modifiche alla legge regionale 20 marzo 2000, n. 
35 (Disciplina degli interventi regionali in materia di 
attività produttive). 

Il Consiglio Regionale 
ha approvato 

Il Presidente della Giunta 
promulga 

la seguente legge: 

 

Art. 1 
Sostituzione dell'articolo 1 della l.r. 35/2000 


 
1. L'articolo 1 della legge regionale 20 marzo 2000, 
n. 35 (Disciplina degli interventi regionali in materia di 
attività produttive) è sostituito dal seguente: 
"Art. 1 
Oggetto e fi nalità 


1. La presente legge disciplina l'intervento della 
Regione nell'economia toscana con le fi nalità di concorrere 
a consolidare, accrescere e diversifi care la base 
produttiva regionale e i livelli di occupazione, con particolare 
attenzione a quella femminile, in una prospettiva 
di sviluppo sostenibile. 
2. Tali fi nalità sono perseguite mediante la promozione 
e la valorizzazione: 

a) delle risorse endogene regionali; 

b) del sistema delle imprese; 

c) delle realtà istituzionali, funzionali, economiche 
ed associative locali; 

d) dei fattori di competitività regionale con particolare 
riferimento all'innovazione tecnologica, formale, 
organizzativa e finanziaria e all'internazionalizzazione 
del sistema regionale. 

3. La presente legge individua i principi che regolano 
gli interventi di sostegno pubblico per lo sviluppo delle 
attività produttive regionali, e ne promuove i contenuti 
nei confronti delle amministrazioni pubbliche, delle 
autonomie funzionali e di loro soggetti terzi.". 
Art. 2 
Sostituzione dell'articolo 2 della l.r. 35/2000 


1. L'articolo 2 della l.r. 35/2000 è sostituito dalseguente: 
"Art. 2 
Piano regionale dello sviluppo economico 


1. Il piano regionale dello sviluppo economico 
(PRSE) realizza le politiche economiche defi nite dal 
programma regionale di sviluppo (PRS) in materia di 
industria, artigianato, commercio, turismo, cooperazione 
e servizi, assumendone le priorità, perseguendone gli 
obiettivi e applicandone i criteri di intervento, per il 
periodo di riferimento. 
2. Il PRSE è approvato, su proposta della Giunta 
regionale, dal Consiglio regionale ai sensi della legge 
regionale 11 agosto 1999, n. 49 (Norme in materia di programmazione 
regionale) e successive modifi che. Il PRSE 
è soggetto a modifi che od integrazioni, che la Giunta 
regionale può proporre al Consiglio regionale in conseguenza 
delle modifi che intervenute nel PRS o sulla scorta 
di quanto emerso dal monitoraggio di cui all'articolo 6 e 
dalla valutazione di effi cacia di cui all'articolo 8. 
3. Per la defi nizione della proposta del PRSE, la 
Giunta regionale attiva il confronto, secondo quanto previsto 
dalla l.r. 49/1999, con soggetti pubblici e privati e 
con le loro organizzazioni rappresentative. 
4. Il PRSE in particolare: 
a) defi nisce gli obiettivi e le strategie di intervento; 
b) defi nisce gli indirizzi per l'attuazione degli interventi; 


c) indica le categorie di soggetti benefi ciari degli 
interventi; 

d) individua gli strumenti di intervento nell'economia 
regionale operanti ai sensi delle norme comunitarie, 
nazionali e regionali in materia; 

e) determina, in coerenza con gli stanziamenti del 
bilancio pluriennale vigente, l'ammontare delle risorse 
destinate agli interventi di cui all'articolo 3, che possono 
essere articolati per ambiti di intervento settoriale, intersettoriale 
e territoriale; 

f) determina, in coerenza con gli stanziamenti del 
bilancio pluriennale vigente, l'ammontare del fi nanziamento 
di interventi urgenti e imprevisti. 

5. Il PRSE costituisce il documento programmatorio 
di riferimento per i piani e i programmi degli enti locali e 
delle autonomie funzionali in materia di attività produttive, 
anche ai fi ni dell'accesso ai fi nanziamenti regionali. 
6. La Giunta regionale provvede all'attuazione del 
PRSE con propri atti, in coerenza con il documento di 
programmazione economica e fi nanziaria (DPEF) e con 
il bilancio di previsione annuale e pluriennale. 
7. Gli atti della Giunta di attuazione del PRSE, in 
particolare: 
a) determinano le modalità di attuazione degli interventi 
con riferimento agli obiettivi e alle strategie di 
intervento adottando criteri di riduzione, semplifi cazione 
e snellimento delle procedure; 

b) individuano gli interventi urgenti ed imprevisti, di 
cui al comma 4, lettera f).". 

Art. 3 
Sostituzione dell'articolo 3 della l.r. 35/2000 


1. L'articolo 3 della l.r. 35/2000 è sostituito dalseguente: 
"Art. 3 
Ambito di intervento 


1. Gli interventi possono riguardare: 
a) il sostegno agli investimenti in ricerca e sviluppo, 
innovazione, ivi compresi i servizi qualificati ed avanzati 
ed i processi di trasferimento tecnologico; 

b) lo sviluppo produttivo; 
c) il sostegno alle imprese per le attività produttive 


 
fi nalizzate alla promozione ed all'internazionalizzazione; 


d) l'accesso al credito e lo sviluppo di strumenti 
fi nanziari; 

e) la razionalizzazione aziendale e di settore, la 
crescita dimensionale delle imprese, il sostegno ad interventi 
in forma aggregata e ai processi di diversifi cazione 
aziendale; 

f) il sostegno alle aggregazioni temporanee di imprese 
e a forme integrate di impresa fi nalizzate a sviluppare 
forme di interazione rivolte alla condivisione di risorse 
e di conoscenza, all'innovazione, all'internazionalizzazione, 
all'organizzazione ed alla logistica sulla base 
di legami di correlazione liberamente verifi cati dalle 
imprese interessate; 

g) la realizzazione di infrastrutture di servizio alla 
produzione, al trasferimento tecnologico in favore delle 
imprese e dei sistemi produttivi; 

h) il sostegno agli investimenti produttivi fi nalizzati 
alla riduzione delle pressioni ambientali.". 

Art. 4 
Sostituzione dell'articolo 4 della l.r.35/2000 


1. L'articolo 4 della l.r. 35/2000 è sostituito dal 
seguente: 
"Art. 4 
Tipologie degli interventi 


1. Gli interventi sono attuati mediante le seguenti 
tipologie di aiuti: 

a) contributo in conto capitale; 

b) contributo in conto interessi; 

c) contributo in conto canoni su operazioni di locazione 
fi nanziaria; 

d) concessione di garanzie e controgaranzie; 

e) fi nanziamento agevolato; 

f) bonus e riduzione fi scale; 

g) partecipazione al capitale di rischio delle imprese 

e altri strumenti di ingegneria fi nanziaria; 
h) partecipazione e finanziamento di piani e program-
mi di sviluppo e di progetti. 

2. I procedimenti e moduli organizzativi di cui all'articolo 
5 sono applicabili per analogia anche per il sostegno 
finanziario a interventi di carattere infrastrutturale, 
materiale ed immateriale, per quanto compatibili. 
3. Nel caso di investimenti di carattere infrastrutturale, 
materiale ed immateriale, se l'intervento comporta il 
finanziamento di investimenti generatori di entrate, la sovvenzione 
è determinata tenendo conto dell'entità del margine 
lordo di autofi nanziamento normalmente atteso.". 
Art. 5 
Inserimento dell'articolo 4 bis nella l.r. 35/2000 

1. Dopo l'articolo 4 della l.r. 35/2000 è inserito il 
seguente: 
"Art. 4 bis 
Criteri generali per l'attuazione degli interventi 
a favore delle imprese 

1. Gli interventi sono disposti in conformità alla normativa 
dell'Unione europea e in particolare agli articoli 
87 e 88 del trattato dell'Unione europea. 
2. Le intensità di aiuto, espresse in termini di equivalente 
sovvenzione lorda o netta, non possono eccedere 
quelle previste o approvate dalla Commissione dell'Unione 
europea per le varie tipologie di investimento, 
di soggetto beneficiario e di area interessata dall'intervento. 
3. Gli interventi soggetti a notifica non possono essere 
attuati prima della loro autorizzazione da parte della 
Commissione europea. 
4. Non sono soggetti a notifi ca: 
a) gli aiuti alle piccole e medie imprese disposti nel 
rispetto della normativa comunitaria in applicazione 
degli articoli 87 e 88 deltrattato dell'Unione europea agli 
aiuti di Stato a favore delle piccole e medie imprese; 

b) gli aiuti di minima entità "de minimis" disposti 
nel rispetto della normativa comunitaria in applicazione 
degli articoli 87 e 88 del trattato CE agli aiuti d'importanza 
minore "de minimis". 

5. Se l'intervento comporta l'erogazione di anticipazioni 
il soggetto privato interessato è tenuto a prestare 
apposita fi deiussione, con esclusione degli enti pubblici. 
6. Il responsabile dell'intervento comunica tempestivamente, 
con avviso da pubblicare nelBollettino uffi ciale 
della Regione Toscana (BURT), l'avvenuto esaurimento 
delle risorse disponibili; qualora si rendano disponibili 
ulteriori risorse fi nanziarie, il responsabile dell'intervento, 
salvo il caso di interventi attuati secondo la procedura 
valutativa a graduatoria di cui all'articolo 5 ter, comma 
3, comunica la data dalla quale è possibile presentare le 
relative domande, con avviso da pubblicare nel BURT, 
almeno trenta giorni prima del termine iniziale. 
7. Ai fi ni della razionalizzazione degli interventi è 
assicurata la necessaria semplificazione, evitando eventuali 
sovrapposizioni anche mediante l'accorpamento 
di regimi preordinati al perseguimento delle medesime 
fi nalità. 
8. Per poter accedere agli interventi le imprese devono: 
a) essere in regola con gli adempimenti relativi alle 
norme in materia di sicurezza degli ambienti di lavoro; 
b) applicare i rispettivi contratti collettivi di lavoro; 

 
c) essere in regola con gli adempimenti in materia 
previdenziale ed assicurativa. 

9. Ai fi ni della presente legge e del PRSE si considerano 
piccole, medie o grandi imprese quelle corrispondenti 
agli specifici parametri previsti dalle disposizioni 
dell'Unione europea.". 
Art. 6 
Sostituzione dell'articolo 5 della l.r. 35/2000 


1. L'articolo 5 della l.r. 35/2000 è sostituito dalseguente: 
"Art. 5 
Procedimenti e moduli organizzativi 


1. I procedimenti attuativi assicurano la semplifi cazione 
e lo snellimento amministrativo ed il minore 
impatto sui costi delle imprese. 
2. Per l'attuazione degli interventi alle imprese si 
applica la procedura automatica, valutativa o negoziale, 
secondo quanto previsto dagli articoli 5 bis, 5 ter e 5 
quater.". 
Art. 7 
Inserimento dell'articolo 5 bis nella l.r. 35/2000 

1. Dopo l'articolo 5 della l.r. 35/2000 è inserito ilseguente: 
"Art. 5 bis 
Procedura automatica 


1. La procedura automatica si applica qualora non 
risulti necessaria, per l'attuazione degli interventi, un'attività 
istruttoria di carattere tecnico, economico e fi nanziario 
del programma di spesa. L'intervento è concesso 
in misura percentuale, ovvero in misura fi ssa di ammontare 
predeterminato, sulle spese ammissibili sostenute, 
successivamente alla presentazione della domanda, salva 
diversa disposizione derivante dalla disciplina comunitaria 
o dall'autorizzazione della Commissione europea in 
caso di regime notifi cato. 
2. Per tutti i benefi ciari degli interventi, sulla base 
delle risorse fi nanziarie disponibili, sono preventivamente 
determinati: 
a) l'ammontare massimo dell'aiuto concedibile; 
b) gli investimenti ammissibili; 
c) le modalità di erogazione. 


3. Per l'accesso all'intervento il soggetto interessato 
presenta una domanda secondo lo schema approvato dal 
bando, attestante il possesso dei requisiti e la sussistenza 
delle condizioni per l'accesso all'agevolazione, nonché 
la documentazione e le informazioni necessarie per l'avvio 
del procedimento. 
4. Con la fase istruttoria è accertata esclusivamente 
la completezza e la regolarità delle dichiarazioni e della 
documentazione prodotta. Accertata la regolarità della 
domanda, si procede all'erogazione dell'agevolazione 
secondo quanto previsto dal relativo bando. 
5. Ove le disponibilità fi nanziarie siano insuffi cienti 
rispetto alle domande presentate, la concessione degli 
aiuti è disposta tramite riparto pro quota.". 
Art. 8 
Inserimento dell'articolo 5 ter nella l.r.35/2000 

1. Dopo l'articolo 5 bis della l.r. 35/2000 è inserito 
il seguente: 
"Art. 5 ter 
Procedura valutativa 

1. La procedura valutativa si applica a progetti o 
programmi organici e complessi da realizzare successivamente 
alla presentazione della domanda, salva diversa 
disposizione derivante dalla disciplina comunitaria o 
dall'autorizzazione della Commissione europea in caso 
di regime notifi cato. 
2. La procedura valutativa è svolta secondo le modalità 
del procedimento a graduatoria o a sportello. 
3. Nel procedimento a graduatoria sono indicati nel 
bando i requisiti, le risorse disponibili, le modalità per la 
presentazione delle domande. La selezione delle iniziative 
ammissibili è effettuata mediante valutazione comparata, 
sulla base di idonei parametri oggettivi predeterminati. La 
concessione degli aiuti è disposta, in ordine di graduatoria, 
sino ad esaurimento delle disponibilità fi nanziarie. 
4. Nel procedimento a sportello è prevista l'istruttoria 
delle domande secondo l'ordine cronologico di 
presentazione, nonché, ai fi ni dell'ammissibilità, la defi nizione 
di soglie e condizioni minime, anche di natura 
quantitativa, connesse alle fi nalità dell'intervento e alla 
tipologia delle iniziative. Ove le disponibilità fi nanziarie 
siano insufficienti rispetto alle domande presentate, la 
concessione degli aiuti è disposta secondo il predetto 
ordine cronologico. 
5. La domanda di accesso agli interventi è presentata 
ai sensi dell'articolo 5 bis, comma 3.". 
Art. 9 
Inserimento dell'articolo 5 quater nella l.r. 35/2000 

1. Dopo l'articolo 5 ter della l.r. 35/2000 è inserito 
il seguente: 
"Art. 5 quater 
Procedura negoziale 

 
1. La procedura negoziale si applica agli interventi 
di sviluppo territoriale o settoriale, nell'ambito di forme 
della programmazione concertata; nel caso in cui l'intervento 
sia rivolto a programmi territoriali comunque 
interessanti direttamente o indirettamente enti locali, 
devono essere defi niti gli impegni di tali enti, in ordine 
alle infrastrutture di supporto e alle eventuali semplifi cazioni 
procedurali, volti a favorire la localizzazione degli 
interventi. 
2. Nella procedura negoziale sono indicati preventivamente 
nel bando i criteri di selezione dei contraenti. 
Successivamente alla pubblicazione del bando, devono 
essere acquisite le manifestazioni di interesse da parte 
delle imprese nell'ambito degli interventi defi niti dal 
bando stesso su base territoriale o settoriale. Il bando 
oltre ad indicare le spese ammissibili, le forme e le 
modalità degli interventi, determina la durata del procedimento 
di selezione delle manifestazioni di interesse e 
la documentazione necessaria per l'attività istruttoria. 
3. I criteri di selezione dei contraenti sono defi niti 
con riferimento agli obiettivi territoriali e settoriali, alle 
ricadute tecnologiche e produttive, all'impatto occupazionale 
ed ai costi dei programmi. 
4. I richiedenti presentano apposita domanda di 
manifestazione di interesse secondo le modalità previste 
nel bando. L'attività istruttoria, a seguito dell'espletamento 
della fase di selezione di cui al comma 3, è 
condotta secondo le modalità ed i principi applicati al 
procedimento valutativo, tenendo conto delle specifi cità 
previste nell'apposito bando. 
5. L'atto di concessione dell'intervento può essere 
sostituito da un contratto conforme a quanto previsto nel 
bando. 
6. Le modalità di erogazione sono contenute nel 
bando.". 
Art. 10 
Inserimento dell'articolo 5 quinquies nella l.r.35/2000 

1. Dopo l'articolo 5 quater della l.r. 35/2000 è inserito 
il seguente: 
"Art. 5 quinquies 
Contenuti dei provvedimenti di attuazione 


1. I provvedimenti emanati per l'attuazione degli 
interventi individuano l'oggetto e gli obiettivi dell'intervento 
e determinano: 
a) la conformità del regime di aiuto agli orientamenti 

comunitari; 
b) la tipologia del procedimento; 
c) i soggetti benefi ciari; 

d) le aree di applicazione; 

e) le spese ammissibili e il periodo di eligibilità; 

f) la intensità degli aiuti; 

g) le modalità di erogazione; 

h) gli obblighi dei benefi ciari; 

i) le modalità di controllo; 

j) le revoche; 

k) le modalità di monitoraggio e valutazione; 

l) gli eventuali altri elementi ritenuti utili per una 
completa defi nizione dell'intervento, anche con riguardo 
alle specifi cità dello stesso.". 

Art. 11 
Inserimento del titolo II bis nella l.r. 35/2000 


1. Dopo l'articolo 5 quinquies della l.r. 35/2000 è 
inserito il seguente titolo: 
"Titolo II bis 
SEMPLIFICAZIONE DEI PROCEDIMENTI 


Art. 5 sexies 
Semplifi cazione dei procedimenti corrispondenti 
a regimi di aiuto 


1. Entro il 31 dicembre 2008, con deliberazione della 
Giunta regionale, è costituito il Sistema regionale di "egovernment" 
degli interventi a favore delle imprese. 
2. Il Sistema di cui al comma 1 è costituito da: 
a) una banca dati unifi cata di tutte le agevolazioni a 
favore delle imprese, suddivisa per ambiti di intervento, 
modalità e tipologia di impresa; 

b) una procedura telematica per il trattamento delle 
domande di finanziamento che consenta una gestione 
informatizzata dei procedimenti, dalla presentazione alla 
conclusione del'iter; 

c) un sistema per il monitoraggio degli incentivi alle 
imprese, comprensivo delle informazioni riguardanti la 
gestione degli aiuti "de minimis". 

3. I procedimenti istruttori di interventi a favore delle 
imprese corrispondenti a regimi di aiuto si concludono 
con la pubblicazione delle graduatorie entro centoventi 
giorni dalla data di chiusura del relativo bando. Tale 
termine può essere motivatamente modifi cato nel caso in 
cui la complessità degli interventi o l'entità delle risorse 
messe a disposizione lo richiedano. 
4. Nei procedimenti amministrativi concernenti gli 
interventi di sostegno alle imprese, non possono essere 
introdotti nuovi adempimenti o obblighi informativi che 
determinino un incremento dei costi o un allungamento 
dei tempi delle procedure, se non derivanti dal rispetto 
dei principi generali dell'ordinamento giuridico e dai 
vincoli previsti dall'ordinamento comunitario in materia 
di aiuti di stato.". 
 
Art. 12 
Sostituzione dell'articolo 7 della l.r. 35/2000 


1. L'articolo 7 della l.r. 35/2000 è sostituito dalseguente: 
"Art. 7 
Controllo 

1. La Giunta regionale esercita il controllo sull'attuazione 
degli interventi sulla base dei principi e delle 
modalità stabilite dalle norme comunitarie riguardanti 
i controlli fi nanziari effettuati dagli Stati membri sulle 
operazioni cofi nanziate dai fondi comunitari. 
2. Sono disposti controlli ed ispezioni in loco, anche 
a campione, sugli interventi fi nanziati, nonché sui sistemi 
di gestione e di controllo attivati dai soggetti attuatori, 
allo scopo, in particolare, di verifi care lo stato di attuazione, 
il rispetto degli obblighi previsti dal provvedimento 
di concessione e la veridicità delle dichiarazioni e 
informazioni prodotte dal benefi ciario, nonché l'attività 
degli eventuali soggetti esterni coinvolti nel procedimento 
e la regolarità di quest'ultimo. Prima di effettuare un 
controllo od ispezione in loco i soggetti interessati ne 
sono informati con congruo anticipo. 
3. Nel corso dei cinque anni successivi all'ultimo 
pagamento di un intervento, i soggetti attuatori tengono 
a disposizione tutti i documenti giustifi cativi relativi alle 
spese e ai controlli inerenti l'intervento gestito.". 
Art. 13 
Inserimento dell'articolo 7 bis nella l.r. 35/2000 

1. Dopo l'articolo 7 della l.r. 35/2000 è inserito ilseguente: 
"Art. 7 bis 
Relazione semestrale della Giunta 


1. La Giunta regionale presenta semestralmente alla 
commissione consiliare competente, che ne riferisce al 
Consiglio regionale, una relazione contenente: 
a) l'analisi congiunturale e del posizionamento competitivo 
del sistema produttivo toscano, riferito all'ambito 
europeo, anche sulla base delle attività di monitoraggio 
della congiuntura e dell'evoluzione strutturale 
svolte congiuntamente al sistema camerale toscano e 
all'Istituto regionale per la programmazione economica 
della Toscana (IRPET); 

b) la valutazione dell'impatto delle azioni regionali 
condotte, specifi cando: 

1. le dotazioni fi nanziarie assegnate ed impiegate; 
2. gli strumenti d'intervento e le procedure adottate; 
3. il numero e la tipologia dei beneficiari ed ilvolume 
e la tipologia degli investimenti attivati; 
4. la valutazione di effi cacia delle azioni e l'opportunità 
di correttivi.". 
Art. 14 
Modifi che all'articolo 8 della l.r. 35/2000 


1. Al comma 2 dell'articolo 8 della l.r. 35/2000 dopo 
la parola: "effi cacia" sono aggiunte le seguenti parole: ", 
attraverso un documento di monitoraggio e valutazione 
ai sensi dell'articolo 10 bis della l.r. 49/1999, anche in 
riferimento ai costi delle procedure.". 
Art. 15 
Sostituzione dell'articolo 9 della l.r. 35/2000 


1. L'articolo 9 della l.r. 35/2000 è sostituito dalseguente: 
"Art. 9 
Riduzione, revoca del fi nanziamento 


1. Nel caso di inerzia del soggetto attuatore o del 
benefi ciario fi nale, nonché nei casi di realizzazione parziale 
o difforme da quella autorizzata è disposta la revoca, 
totale o parziale, del fi nanziamento concesso. 
2. Con il provvedimento di revoca è disposta la restituzione 
delle somme erogate, maggiorate degli interessi 
maturati al tasso uffi ciale di riferimento. 
3. L'accertata violazione, in via defi nitiva, da parte 
degli organismi competenti, della prescrizione di cui 
all'articolo 4 bis, comma 9, comporta la revoca totale del 
fi nanziamento concesso.". 
Art. 16 
Sostituzione dell'articolo 10 della l.r. 35/2000 


1. L'articolo 10 della l.r. 35/2000 è sostituito dalseguente: 
"Art. 10 
Norme fi nanziarie 


1. Il PRSE indica la proiezione fi nanziaria delle risorse 
che si prevede di impegnare, per un numero di esercizi 
pari a quelli previsti dal piano stesso e comunque per 
una durata corrispondente a quella del piano regionale 
di sviluppo (PRS), mentre ne è formulata previsione nel 
bilancio pluriennale limitatamente al numero di anni 
fi nanziari determinato dalla legge di bilancio. Il PRSE 
resta in vigore per un periodo di sei mesi dalla data di 
approvazione del PRS della legislatura successiva alla 
sua approvazione.". 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

 
Firenze, 30 aprile 2008 

La presente legge è stata approvata dal Consiglio Regionale 
nella seduta del 22.04.2008 

 
