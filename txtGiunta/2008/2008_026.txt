
LEGGE REGIONALE 19 maggio 2008, n. 26 

Modifiche alla legge regionale 26 luglio 2002, n. 32 
(Testo unico della normativa della Regione Toscana 
in materia di educazione, istruzione, orientamento, 
formazione professionale e lavoro) in tema di istituzione 
dell'Azienda unica regionale per il diritto allo 
studio universitario. 

Il Consiglio Regionale ha approvato


Il Presidente della Giunta promulga
 

la seguente legge: 

 
Capo I 
Modifi che alla legge regionale 26 luglio 2002, n. 32 
(Testo unico della normativa della Regione Toscana in 
materia di educazione, istruzione, orientamento, 
formazione professionale e lavoro) 


Art. 1 
Modifi che all'articolo 9 della legge regionale 26 luglio 
2002, n. 32 (Testo unico della normativa della 
Regione Toscana in materia di educazione, 
istruzione, orientamento, formazione 
professionale e lavoro) 


1. Il comma 5 dell'articolo 9 della legge regionale 
26 luglio 2002, n. 32 (Testo unico della normativa della 
Regione Toscana in materia di educazione, istruzione, 
orientamento, formazione professionale e lavoro), è 
sostituito dal seguente: 
"5. I benefici di cui al comma 3 non possono essere 
cumulati con altre erogazioni finanziarie a qualsiasi titolo 
attribuite, salvo il caso di erogazioni concesse da istituzioni 
nazionali o straniere volte a integrare, con soggiorni 
all'estero, l'attività di formazione o di ricerca dei borsisti 
e salvo il caso di erogazione di provvidenze da parte 
dell'Azienda di cui all'articolo 10 individuate dal regolamento 
regionale di cui all'articolo 32, comma 3.". 
2. Il comma 6 dell'articolo 9 della l.r. 32/2002è sostituito 
dal seguente: 
"6. Il servizio abitativo dell'Azienda di cui all'articolo 
10, utilizzato per i propri fini istituzionali e per quelli 
delle Università, non costituisce esercizio di struttura 
ricettiva alberghiera ed extra-alberghiera.". 
Art. 2 
Sostituzione dell'articolo 10 della l.r. 32/2002 


1. L'articolo 10 della l.r. 32/2002 è sostituito dal 
seguente: 
"Art. 10 
Azienda regionale per il diritto allo studio universitario 

1. E' istituita, a far data dal 1° luglio 2008, l'Azienda 
regionale per il diritto allo studio universitario (di 
seguito Azienda), ente dipendente dalla Regione, dotato 
di personalità giuridica, di autonomia amministrativa e 
gestionale, di proprio patrimonio e di proprio personale, 
con sede a Firenze. 

  

2. L'Azienda, in collaborazione con le Università 
degli Studi di Firenze, Pisa e Siena, la Scuola Normale 
Superiore di Pisa, la Scuola Superiore di Studi universitari 
e di perfezionamento Sant'Anna di Pisa, l'Università 
per Stranieri di Siena, l'Istituto Italiano di Scienze 
Umane, l'Institution Markets Technologies di Lucca, 
l'Accademia di Belle Arti di Firenze, l'Accademia di 
Belle Arti di Carrara e con gli enti locali, realizza gli 
interventi di cui all'articolo 9 rivolti agli iscritti ai corsi 
di studio delle Università degli studi e degli istituti di 
alta formazione e specializzazione artistica e musicale 
con sede in Toscana. 
3. L'Azienda realizza gli interventi di cui all'articolo 
9, nei comuni dove hanno la sede legale le Università 
della Toscana e gli istituti di alta formazione e specializzazione 
artistica e musicale con sede in Toscana e nei 
comuni che ospitano le sedi decentrate. 
4. Sono organi dell'Azienda il Consiglio di amministrazione, 
il Presidente e il Collegio dei revisori; le 
modalità di funzionamento e le competenze rispettive 
sono stabilite dal regolamento di cui all'articolo 32, 
comma 3. 
5. Il funzionamento dell'Azienda è disciplinato da un 
regolamento, approvato dal Consiglio di amministrazione 
della stessa, che prevede una articolazione organizzativa 
per ognuna delle sedi territoriali di Firenze, Pisa 
e Siena tenendo conto dei servizi per gli studenti e delle 
loro specifi cità. 
6. Tale articolazione organizzativa territoriale garantisce 
i necessari raccordi tra l'organizzazione dei servizi 
e l'organizzazione didattica dell'ateneo, secondo le 
modalità previste dal regolamento organizzativo dell'azienda. 
7. L'articolazione organizzativa territoriale promuove 
incontri periodici con le rappresentanze territoriali degli 
studenti e dell'ateneo per monitorare lo stato dei servizi 
ed il raccordo con l'organizzazione didattica. 
8. Sono soggetti all'approvazione della Giunta regionale: 
a) il regolamento organizzativo dell'Azienda, di cui 
al comma 5; 
b) il bilancio previsionale economico dell'Azienda 
con l'allegato piano di attività annuale, previa espressione 
del parere del Consiglio regionale; 

9. Il finanziamento dell'Azienda è assicurato mediante: 


a) fi nanziamento regionale; 

b) proventi dei servizi resi per l'attuazione del diritto 

allo studio universitario; 

c) altre entrate proprie; 

d) accensione di mutui per spese di investimento nei 
limiti stabiliti dalla Giunta regionale. 

10. Il patrimonio dell'Azienda è vincolato nell'uso 
all'attuazione degli interventi del diritto allo studio universitario 
di cui all'articolo 9. 
11. L'Azienda predispone il piano degli investimenti 
per il diritto allo studio universitario, previa consultazione 
con i comuni dove hanno sede legale le Università 
della Toscana e con i comuni che ospitano le sedi decentrate.
". 
Art. 3 
Inserimento dell'articolo 10 bis nella l.r. 32/2002 


1. Dopo l'articolo 10 della l.r. 32/2002 è introdotto 
il seguente: 
"Art. 10 bis 
Consiglio di amministrazione dell'Azienda regionale 
per il diritto allo studio universitario 

1. Il Consiglio di amministrazione dell'Azienda è 
composto da: 
a) cinque componenti, di cui uno con funzioni di 
Presidente, scelti dal Presidente della Giunta regionale; 
b) il Presidente del Comitato Regionale di 
Coordinamento delle Università Toscane (CORECO), 
di cui all'articolo 3 del decreto del Presidente della 
Repubblica 27 gennaio 1998, n. 25 (Regolamento recante 
disciplina dei procedimenti relativi allo sviluppo ed 
alla programmazione del sistema universitario, nonché 
ai comitati regionali di coordinamento, a norma dell'art. 
20, comma 8, lettere a) e b), della legge 15 marzo 1997 

n. 59) o suo delegato permanente; 
c) i tre Presidenti dei Consigli territoriali degli studenti, 
di cui all'articolo 10 sexies, comma 7. 

2. Il Consiglio di amministrazione è nominato con 
decreto del Presidente della Giunta Regionale: la sua 
durata coincide con quella della legislatura regionale. 
3. Fermo restando il disposto del comma 2, i componenti 
nominati ai sensi del comma 1, lettera c) restano in 
carica nel Consiglio di amministrazione dell'Azienda: 
a) dopo la scadenza di cui al comma 4 dell'articolo 
10 sexies, fino alla loro sostituzione a seguito delle 
elezioni delle rappresentanze studentesche negli organi 
universitari; 

b) dopo il conseguimento della laurea, fi no alla sostituzione. 


4. Il Consiglio di amministrazione si intende validamente 
costituito con la nomina della maggioranza dei 
componenti. 

  

5. Il Consiglio di amministrazione si riunisce con 
il Consiglio regionale degli studenti almeno due volte 
all'anno per la defi nizione del piano annuale degli interventi 
e per il consuntivo del piano dell'anno precedente. 
6. Il Consiglio di amministrazione dell'Azienda 
definisce gli obiettivi ed i programmi da attuare, indica 
le priorità ed emana le direttive generali per l'azione 
amministrativa e la gestione, verifica la rispondenza 
dei risultati della gestione amministrativa alle direttive 
generali impartite. 
7. Qualora il Consiglio di amministrazione nell'assumere 
le proprie determinazioni non ritenga di accogliere 
il parere del Consiglio regionale degli studenti, ne dà atto 
fornendo espressa motivazione e riferendo in una successiva 
riunione del Consiglio regionale degli studenti.". 
Art. 4 
Inserimento dell'articolo 10 ter nella l.r. 32/2002 


1. Dopo l'articolo 10 bis della l.r. 32/2002 è introdotto 
il seguente: 
"Art. 10 ter 
Collegio dei revisori 

1. Il Collegio dei revisori è composto da tre membri 
effettivi, di cui uno con funzioni di Presidente, nominati 
dal Consiglio regionale, scelti tra gli iscritti nel registro 
dei revisori contabili, di cui al decreto legislativo 27 
gennaio 1992, n. 88 (Attuazione della direttiva 84/253/ 
CEE, relativa all'abilitazione delle persone incaricate del 
controllo di legge di documenti contabili). 
2. Il Collegio assume validamente le proprie determinazioni 
con la presenza di due componenti. 
3. La durata in carica del Collegio dei revisori coincide 
con quella della legislatura regionale. 
4. Il Collegio dei revisori esamina tutti gli atti approvati 
dall'Azienda ai fini del controllo di legittimità contabile 
e amministrativa.". 
Art. 5 
Inserimento dell'articolo 10 quater nella l.r. 32/2002 


1. Dopo l'articolo 10 ter della l.r. 32/2002 è introdotto 
il seguente: 
"Art. 10 quater 
Poteri di vigilanza 

1. La Giunta regionale esercita la vigilanza sull'amministrazione 
dell'Azienda e può disporre ispezioni 
mediante la nomina di uno o più ispettori scelti tra il personale 
regionale dirigente al fi ne di verifi care il regolare 
funzionamento dell'Azienda. 

2. I poteri sostitutivi regionali nei confronti degli 
organi dell'Azienda sono esercitati ai sensi della normativa 
regionale vigente in materia di commissari nominati 
dalla Regione.". 
Art. 6 
Inserimento dell'articolo 10 quinquies nella l.r. 32/2002 


1. Dopo l'articolo 10 quater della l.r. 32/2002 è introdotto 
il seguente: 
"Art. 10 quinquies 
Istituzione della Conferenza regionale per il 
diritto allo studio universitario 

1. Al fine di realizzare il coordinamento degli interventi 
della Regione con quelli degli enti locali e delle 
Università è istituita la Conferenza regionale per il 
diritto allo studio universitario, di seguito denominata 
Conferenza. 
2. La Conferenza è nominata con decreto del 
Presidente della Giunta regionale ed è costituita dai 
seguenti membri: 
a) il Presidente della Giunta regionale, o un suo delegato, 
con funzioni di Presidente; 

b) il Presidente dell'Azienda regionale per il diritto 
allo studio universitario; 

c) un rappresentante nominato da ciascuna delle 
seguenti istituzioni: Università degli Studi di Firenze, 
Università degli Studi di Pisa, Università degli Studi 
di Siena, Scuola Normale Superiore di Pisa, Scuola 
Superiore di Studi universitari e di perfezionamento 
Sant'Anna di Pisa, Università per Stranieri di Siena, 
Istituto Italiano di Scienze Umane, Institution Markets 
Technologies di Lucca, Accademia di Belle Arti di 
Firenze, Accademia di Belle Arti di Carrara; 

d) un rappresentante congiuntamente designato dagli 
istituti di alta formazione e specializzazione artistica e 
musicale della Toscana e dall'Istituto Superiore per le 
Industrie artistiche di Firenze; 

e) i Presidenti dei Consigli territoriali degli studenti, 
di cui all'articolo 10 sexies; 
f) i sindaci dei Comuni di Firenze, Pisa e Siena, o 
loro delegati. 

3. Qualora gli argomenti all'ordine del giorno 
riguardino questioni relative alle sedi decentrate delle 
Università, sono invitati a partecipare alle sedute anche i 
sindaci, o loro delegati, dei comuni sedi di decentramento 
universitario. 
4. La Conferenza esprime pareri: 
a) sugli atti di programmazione regionale in materia 
di diritto allo studio universitario; 


  

b) sul piano degli investimenti; 

c) sulle proposte di sviluppo universitario in Toscana 
per gli aspetti, anche programmatici, inerenti il diritto 
allo studio universitario; 

d) sul piano annuale delle attività e sul bilancio di 
esercizio dell'Azienda. 

5. La Conferenza si riunisce almeno due volte l'anno: 
le sedute della Conferenza sono valide con la presenza 
della maggioranza assoluta dei componenti.". 
Art. 7 
Inserimento dell'articolo 10 sexies nella l.r. 32/2002 


1. Dopo l'articolo 10 quinquies della l.r. 32/2002 è 
introdotto il seguente: 
"Art. 10 sexies 
Consiglio territoriale degli studenti per il 
controllo della qualità 

1. Al fi ne della verifi ca e del controllo sulla qualità e 
sulla regolare e corretta erogazione dei servizi sul territorio 
è istituito per ogni ambito territoriale delle Università 
di Firenze, Pisa e Siena, un Consiglio territoriale degli 
studenti per il controllo della qualità. 
2. Ciascun Consiglio territoriale è composto da sette 
studenti eletti dagli iscritti presso ciascuna Università e 
presso gli istituti di alta formazione e specializzazione 
artistica e musicale. 
3. Il Consiglio territoriale degli studenti svolge i 
seguenti compiti: 
a) acquisire dati e informazioni sui servizi offerti 
dall'Azienda nel proprio ambito territoriale; 
b) verificare l'organizzazione, la qualità e la gestione 
dei servizi erogati nell'area territoriale dall'Azienda 
attraverso il controllo degli standard di qualità defi niti 
nella carta dei servizi nel rispetto dei criteri di qualità, 
effi cienza ed economicità; 

c) verificare la rispondenza agli standard stabiliti a 
livello regionale e aziendale; 
d) proporre all'Azienda soluzioni in grado di innovare 
i servizi sul territorio e di migliorarne la qualità. 

4. I membri del Consiglio durano in carica due anni, 
decadono qualora venga meno il requisito dell'appartenenza 
all'Università e possono essere rinnovati una sola 
volta. 
5. L'articolazione organizzativa territoriale dell'Azienda, 
di cui all'articolo 10 comma 5, garantisce il 
pieno svolgimento dei compiti del Consiglio territoriale 
degli studenti e ne costituisce il riferimento per l'adozione 
delle misure organizzative di funzionamento dei 
servizi. 
6. I membri del Consiglio territoriale degli studenti 
hanno diritto di accesso nei locali destinati ai servizi. 
7. Il funzionamento del Consiglio è disciplinato da 
apposito regolamento adottato dallo stesso. Il Consiglio 
elegge al proprio interno il Presidente.". 
Art. 8 
Inserimento dell'articolo 10 septies nella l.r. 32/2002 


1. Dopo l'articolo 10 sexies della l.r. 32/2002 è introdotto 
il seguente: 
"Art. 10 septies 
Consiglio regionale degli studenti 


1. Al fine di garantire il coinvolgimento e l'effettiva 
partecipazione degli studenti alla realizzazione del 
sistema integrato degli interventi e dei servizi di cui alla 
presente legge, è istituito il Consiglio regionale degli 
studenti, composto dagli studenti membri dei Consigli 
territoriali, di cui al all'articolo 10 sexies. 
2. Il Consiglio regionale degli studenti è nominato 
dal Presidente della Giunta regionale. 
3. Il Presidente del Consiglio regionale degli studenti 
è individuato dal Consiglio fra i tre Presidenti dei 
Consigli territoriali, di cui all'articolo 10 sexies, garantendo 
l'alternanza annuale di ciascun ambito territoriale 
alla presidenza. 
4. Il Presidente del Consiglio regionale degli studenti 
dura in carica un anno. 
5. Il Consiglio regionale degli studenti ha i seguenti 
compiti: 
a) esprime pareri e formula proposte in merito al piano 
di indirizzo generale integrato, di cui all'articolo 31; 
b) esprime pareri e formula proposte sul piano annuale 
degli interventi, sul bilancio preventivo e di esercizio, 
sui criteri di erogazione dei servizi in materia di diritto 
allo studio universitario. 

c) acquisisce dall'Azienda regionale dati e informazioni 
utili per la formulazione di valutazioni e proposte 
migliorative della qualità dei servizi offerti; 

d) indica i rappresentanti degli studenti nelle 
Commissioni istituite dall'Azienda. 

6. I membri del Consiglio regionale degli studenti 
durano in carica due anni, decadono qualora venga meno 
il requisito dell'appartenenza all'Università e possono 
essere rinnovati una sola volta. 
7. Il funzionamento del Consiglio è disciplinato da 
apposito regolamento interno adottato dallo stesso.". 

  

Art. 9 
Modifi che all'articolo 11 della l.r. 32/2002 


1. La rubrica dell'articolo 11 della l.r. 32/2002 è 
sostituita dalla seguente: "Disposizioni relative al personale
" 
2. Il comma 1 dell'articolo 11 della l.r. 32/2002 è 
sostituito dal seguente: 
"1. Al personale dell'Azienda di cui all'articolo 10 
si applica il contratto collettivo di lavoro del comparto 
Regioni - Autonomie locali." 
3. Il comma 3 dell'articolo 11 della l.r. 32/2002 è 
sostituito dal seguente: 
"3. Le disposizioni di cui all'articolo 7 della legge 
regionale 3 maggio 2007 n. 27 (Misure di razionalizzazione 
delle spese per il personale. Modifi che alla legge 
5 agosto 2003, n. 44 "Ordinamento della dirigenza e 
della struttura operativa della regione. Modifi che alla 
legge regionale 17 marzo 2000, n. 26 (Riordino della 
legislazione regionale in materia di organizzazione e 
personale)") trovano applicazione anche nei confronti 
dell'Azienda regionale e del relativo personale.". 
4. Il comma 4 dell'articolo 11 della l.r. 32/2002 è 
sostituito dal seguente: 
"4. Le modifiche della dotazione organica dell'Azienda 
sono approvate dalla Giunta regionale entro 
sessanta giorni dalla presentazione della stessa.". 
5. Dopo il comma 4 dell'articolo 11 della l.r. 32/2002 
è inserito il seguente: 
"4 bis. Le disposizioni regionali in materia di risoluzione 
consensuale del rapporto di lavoro dei dirigenti del 
ruolo unico regionale si applicano al personale dirigenziale 
di ruolo dell'Azienda.". 

Art. 10 
Modifi che all'articolo 32 della l.r. 32/2002 


1. Il comma 3 dell'articolo 32 della l.r. 32/2002 è 
sostituito dal seguente: 
"3. Il regolamento regionale defi nisce, relativamente 
al diritto allo studio universitario, le modalità di funzionamento 
dell'Azienda, gli atti di competenza del 
Consiglio di amministrazione, le procedure di controllo 
degli atti dell'Azienda da parte del Collegio dei revisori 
nonché i criteri di organizzazione e di funzionamento 
dell'Azienda stessa, le linee per l'articolazione territoriale 
dei servizi agli studenti, ivi comprese le modalità e le 
forme di controllo degli utenti sulla qualità dei servizi e 
delle attività sulla base della carta dei servizi, i compensi 
degli organi dell'Azienda.". 
Capo II 
Norme transitorie e fi nali 


Art. 11 
Disposizioni transitorie in materia di Azienda regionale 
per il diritto allo studio universitario 


1. Entro il 30 giugno 2008 il Presidente della Giunta 
regionale e il Consiglio regionale provvedono, secondo le 
rispettive competenze, a nominare gli organi dell'Azienda 
di cui all'articolo 10, comma 1 della l.r. 32/2002, 
come sostituito dall'articolo 2 della presente legge 
2. L'Azienda regionale, di cui al comma 1: 
a) entro il 30 settembre 2008 adotta il regolamento 
organizzativo e nomina il Direttore; 
b) entro il 30 novembre 2008 approva il piano annuale 
delle attività e il bilancio di previsione per l'anno 
2009; 

c) approva i bilanci di esercizio delle Aziende regionali 
di cui all'articolo 12. 

3. Fino al 31 dicembre 2008 l'Azienda di cui al 
comma 1 per l'espletamento dei propri compiti utilizza, 
mediante l'istituto dell'avvalimento, le strutture e il personale 
delle Aziende di cui all'articolo 12. 
4. Per l'esercizio 2008 gli oneri derivanti dalla 
costituzione dell'Azienda di cui al comma 1, gravano 
sul bilancio dell'Azienda di Firenze, presso cui ha sede 
l'ente di cui al presente articolo. 
Art. 12 
Disposizioni transitorie in materia di Aziende regionali 
per il diritto allo studio universitario di 
Firenze, Pisa, Siena 


1. Dal 1° luglio al 31 dicembre 2008 le Aziende 
regionali per il diritto allo studio universitario di Firenze, 
Pisa e Siena esistenti alla data di entrata in vigore della 
presente legge svolgono solo attività di ordinaria amministrazione. 
2. Gli atti eccedenti l'ordinaria amministrazione 
possono essere adottati solo se autorizzati dall'Azienda 
di cui all'articolo 11, comma 1. L'atto si intende autorizzato 
se, trascorsi quindici giorni dalla sua comunicazione 
all'Azienda di cui all'articolo 11, comma 1, il Consiglio 
di amministrazione della stessa non si esprime negativamente. 
3. I Consigli di amministrazione delle Aziende regionali 
di cui al comma 1 sono sciolti con effetto dal 1° 
luglio 2008. 
4. Dal 1° luglio 2008 il Presidente del Consiglio di 
amministrazione di ciascuna Azienda di cui al comma 
1, svolge le funzioni di Commissario straordinario. Al 

  

Commissario straordinario è corrisposta unicamente l'indennità 
di Presidente del Consiglio di amministrazione. 

5. Il Commissario straordinario provvede alla ricognizione 
dei rapporti attivi e passivi, della consistenza 
del patrimonio immobiliare e mobiliare e dei rapporti di 
lavoro in essere. 
6. L'atto di ricognizione è certificato dal Collegio dei 
revisori di ciascuna Azienda. 
7. Le Aziende regionali per il diritto allo studio universitario 
di Firenze, Pisa e Siena esistenti alla data di 
entrata in vigore della presente legge sono soppresse il 
31 dicembre 2008. 
8. L'Azienda regionale di cui all'articolo 11, comma 
1, subentra, con decorrenza dal 1° gennaio 2009, in tutti 
i rapporti giuridici attivi e passivi delle Aziende di cui al 
comma 1, anche eventualmente non compresi nell'atto di 
ricognizione di cui al comma 5. 
9. I Presidenti delle Aziende di cui comma 1 possono 
essere nominati membri del Consiglio di amministrazione 
dell'Azienda di cui all'articolo 11, comma 1. In tale 
caso non percepiscono le indennità previste per i membri 
del Consiglio di Amministrazione per tutto il periodo in 
cui svolgono le funzioni di Commissario straordinario. 
Art. 13 
Disposizioni transitorie in materia di Consigli territoriali 
degli studenti e Consiglio regionale degli studenti 


1. Fino al rinnovo delle rappresentanze studentesche 
negli organi universitari, successivo all'entrata in vigore 
della presente legge, i Consigli territoriali degli studenti 
di cui all'articolo 10 sexies della l.r. 32/2002, introdotto 
dall'articolo 7 della presente legge, sono composti: 
a) dagli studenti eletti nei Consigli di Amministrazione 
delle Aziende per il diritto allo studio universitario di 
Firenze, Pisa e Siena in carica alla data di entrata in 
vigore della presente legge; 

b) dagli studenti componenti le commissioni di controllo, 
di cui all'articolo 65 comma 3 del regolamento 
di esecuzione della l.r. 32/2002, emanato con d.p.g.r. 
47/R/2003, in carica alla data di entrata in vigore della 
presente legge. 

2. I Consigli eleggono al proprio interno il Presidente. 
In caso di parità di voti, la carica di Presidente viene 
assunta dallo studente risultato primo degli eletti nel 
Consiglio di amministrazione della rispettiva azienda. 
3. Fino al rinnovo delle rappresentanze studentesche 
negli organi universitari, successivo all'entrata in vigore 
della presente legge, il Consiglio regionale degli studenti 
di cui all'articolo 10 septies, introdotto dall'articolo 8 
della presente legge, è composto dai membri dei Consigli 
territoriali degli studenti di cui al comma 1. 

4. L'elettorato attivo e passivo per la nomina del 
Presidente del Consiglio regionale degli studenti di cui 
al comma 2 è limitato agli studenti indicati al comma 1, 
lettera a). 
5. I Presidenti delle Aziende di cui all'articolo 12 
convocano la prima riunione dei Consigli territoriali 
degli studenti entro il 31 maggio 2008, per l'elezione dei 
rispettivi Presidenti. 
Art. 14 
Disposizioni transitorie relative al personale 


1. Il personale a tempo indeterminato iscritto al 30 
giugno 2008 nei ruoli organici delle Aziende di Firenze, 
Pisa e Siena, di cui all'articolo 12, dal 1° gennaio 2009 è 
trasferito nei ruoli organici dell'Azienda regionale di cui 
all'articolo 10 della l.r. 32/2002, come sostituito dall'articolo 
2 della presente legge. 
2. L'Azienda regionale di cui all'articolo 10 della l.r. 
32/2002, come sostituito dall'articolo 2 della presente 
legge, subentra nei rapporti di lavoro a tempo determinato 
in essere presso le Aziende di Firenze, Pisa e Siena al 
30 giugno 2008, sino alla loro scadenza contrattuale. 
3. Per effetto del trasferimento di cui al comma 1 il 
personale mantiene la posizione giuridica ed economica 
in godimento all'atto del trasferimento con riferimento 
alle voci fisse e continuative, compresa l'anzianità di 
servizio già maturata. Fino alla stipula del contratto integrativo 
dell'Azienda continuano ad applicarsi i contratti 
integrativi delle Aziende di Firenze, Pisa e Siena. 
4. Le risorse di ciascuna delle Aziende di Firenze, 
Pisa e Siena, destinate a finanziare gli istituti di cui 
all'articolo 15 del contratto collettivo nazionale di lavoro 
1° aprile 1999 (CCNL relativo al quadriennio normativo 
1998 – 2001 ed al biennio economico 1998 – 1999 del 
personale del comparto delle Regioni e delle Autonomie 
locali), a far data dal 1° gennaio 2009 confl uiscono nelle 
risorse dell'Azienda regionale e sono destinate a fi nanziare 
per l'intero importo gli istituti di cui al medesimo 
articolo. 
5. Entro il 15 novembre 2008 l'Azienda, di cui all'articolo 
11, comma 1, trasmette, nel rispetto del sistema 
delle relazioni sindacali, la proposta di dotazione organica 
del personale, ordinato per qualifi ca dirigenziale 
e per categorie per il personale non dirigenziale, alla 
Giunta regionale per l'approvazione: fino alla sua appro

  

vazione la dotazione organica dell'Azienda è costituita 
dalla somma delle dotazioni organiche delle Aziende di 
Firenze, Pisa e Siena. 

6. Per il personale che alla data del 31 dicembre 2009 
risulti eventualmente in esubero l'Azienda può, previa 
informazione alle organizzazioni sindacali, sottoscrivere 
accordi con gli enti locali e gli enti strumentali della 
Regione al fi ne di favorire processi di mobilità incentivati, 
mediante la corresponsione a tali enti degli oneri 
previdenziali relativi alla retribuzione del personale interessato, 
per un periodo massimo di due anni. 
Art. 15 
Verifi ca del processo di attuazione e dei 
risultati conseguiti 


1. Entro il 31 marzo 2009 la Giunta regionale presenta 
al Consiglio una relazione contenente la descrizione 
argomentata del processo di soppressione delle Aziende 
di cui all'articolo 12, di costituzione dell'Azienda di cui 
all'articolo 11 e di subentro di quest'ultima nella gestione 
del diritto allo studio universitario, evidenziando le 
eventuali criticità riscontrate. 
2. Entro centoventi giorni dalla chiusura dell'esercizio 
fi nanziario 2009 la Giunta regionale presenta altresì 
al Consiglio una relazione che illustra: 
a) le iniziative intraprese dall'Azienda ai fi ni della 
razionalizzazione della gestione dei servizi e del contenimento 
della spesa; 

b) i risultati conseguiti in termini di riduzione dei 
costi di gestione; 
c) le eventuali criticità riscontrate nell'erogazione dei 
servizi agli utenti. 

Art. 16 
Entrata in vigore 


1. La presente legge entra in vigore il giorno successivo 
alla data di pubblicazione sul Bollettino uffi ciale 
della Regione Toscana. 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 19, maggio 2008 

La presente legge è stata approvata dal Consiglio 
Regionale nella seduta del 14.05.2008. 

 
