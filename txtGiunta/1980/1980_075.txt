Concessione di contributi straordinari agli enti pubblici per gli
anni 1978 e 1979 intesi a garantire la regolarità e l'efficienza
dei pubblici autoservizi di linea.

Il Consiglio Regionale ha approvato il 22-4-1980
Il Commissario del Governo ha apposto il visto il 23-5-1980
Il Presidente  della Giunta  Regionale promulga la seguente legge
regionale:

ARTICOLO 1

Al fine  di corrispondere al sostenimento degli oneri gravanti su
Comuni  e   Province  per   l'esercizio  dei   pubblici   servizi
automobilistici  sottoposti   alla  sorveglianza   regionale,  la
Regione Toscana  concede agli  Enti Pubblici che, ai sensi del TU
15-10-1925, n.  2578, gestiscono  i predetti  servizi, contributi
straordinari per gli anni 1978 e 1979.

ARTICOLO 2

I contributi  di cui al precedente articolo sono corrisposti, per
ciascun anno,  in misura  pari all'entità  dei  contributi  già
concessi a tale fine per l'anno 1977.

Alle Aziende  ACIT Pisa  e ATM  Piombino è  inoltre concesso per
l'anno 1989  un contributo  integrativo di  Lire 136.000.000 e L.
74.000.000   rispettivamente,    in   relazione   alle   maggiori
percorrenze  conseguenti   alla  acquisizione  delle  concessioni
esercitate dalla  Società Lazzi  di cui alla LR m. 77 del 15-12-
1978.

All'erogazione dei  contributi provvede  la  Giunta  regionale  a
norma dell'art. 46 dello Statuto.

ARTICOLO 3

All'onere  relativo   all'applicazione  della   presente   legge,
previsto in  L. 5.226.000.000  si farà fronte con i fondi di cui
al Cap. 58400 che viene istituito nel bilancio di previsione 1980
con le variazioni di cui al successivo art. 4.

ARTICOLO 4

Agli stati  di previsione  di competenza  e di  cassa della parte
spesa del  bilancio di previsione dell'anno finanziario 1980 sono
apportate le seguenti variazioni:

In diminuzione

Cap. 58200
   Provvidenze  nel   settore  dei   trasporti
   pubblici di  linea. Contributi  a garantire
   la continuità  e l'efficienza dei pubblici
   servizi di  linea in concessione ad Enti ed
   Aziende  pubbliche  o  ad  imprese  private
   (LLRR 7-11-77,  nn. 75  e 76; 2-2-78 n. 7 e
   8; 26-7-78 n. 51)                          L.      226.000.000

Cap. 63000
   Fondo globale per il finanziamento di spese
   per  l'adempimento   di  funzioni   normali
   (spese correnti)                           L.    5.000.000.000

Totale in diminuzione                         L.    5.226.000.000

Di nuova istituzione
Cap. 58400
   Concessione di contributi straordinari agli
   Enti  pubblici   intesi  a   garantire   la
   regolarità  e  l'efficienza  dei  pubblici
   autoservizi di linea                       L.    5.226.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 maggio 1980.

La presente legge è stata approvata dal Consiglio Regionale il
22-4-1980 ed è stata vistata dal Commissario del Governo il 23
maggio 1980.



TRASPORTI

