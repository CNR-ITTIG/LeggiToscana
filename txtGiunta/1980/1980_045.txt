Modifiche alla  LR  25-6-73,  n.  34  concernente  la  previdenza
l'assicurazione  infortuni   ed  il   fondo  di  solidarietà  ai
Consiglieri della Regione Toscana.

Il Consiglio Regionale ha approvato il 26-3-1980
Il Commissario del Governo ha apposto il visto il 30-4-1980
Il Presidente  della Giunta  Regionale promulga la seguente legge
regionale:

ARTICOLO 1

Al primo  comma dell'art.  1 della  LR  25-6-1973  n.  34,  quale
risulta modificato  dalla LR  4-9-1976 n.  63 sono  soppresse  le
parole "e per altre prestazioni previste dalla legge".

ARTICOLO 2

L'art. 6  della LR  25-6-1973 n.  36 è  sostituito dal seguente:
"hanno   diritto    all'assegno   vitalizio,    indipendentemente
dall'età, i  Consiglieri regionali  cessati dal  mandato i quali
provino di  essere divenuti invalidi in modo totale e permanente,
ai sensi  delle vigenti  norme in  materia di previdenza sociale,
per cause dipendenti dal mandato stesso.

Restano  salvi   i  diritti   alla  corresponsione   dell'assegno
vitalizio per  invalidità già riconosciuti alla data di entrata
in vigore della presente legge".

ARTICOLO 3

L'art. 8  della LR  25-6-1973 n.  34 è  sostituito dal seguente:
"Nell'ipotesi prevista  dal primo  comma del  precedente art.  6,
qualora il  Consigliere non  abbia raggiunto  il quinto  anno  di
contribuzione,  l'ammontare   dell'assegno  vitalizio  è  quello
minimo previsto  nel successivo  art. 12.  Qualora  gli  anni  di
contribuzione siano  più di  cinque, l'ammontare dell'assegno è
commisurato al numero di anni per i quali i contributi sono stati
versati".

ARTICOLO 4

All'art. 11  della LR 25-6-1973 n. 34 dopo le parole "Parlamento"
si aggiungono le parole "nazionale o europeo".

ARTICOLO 5

All'art. 12,  primo comma e tabella, della LR 25-6-1973 n. 34, le
parole "mensile lorda" sono sostituite con "mensile netta".

Gli  assegni   vitalizi  in   corso  di   corresponsione  vengono
ricalcolati con  effetto dalla  data di  entrata in  vigore della
presente legge,  tenendo  conto  della  norma  di  cui  al  comma
precedente. Ove  il ricalcolo  preveda  un  importo  inferiore  a
quello precedentemente  goduto, la  differenza viene  mantenuta a
titolo di assegno speciale riassorbibile con i successivi aumenti
di vitalizio.

ARTICOLO 6

Il primo  comma dell'art.  23 della  LR 25-6-1973  n.  34,  quale
risulta modificato dalla LR 4 settembre 1976 n. 63, è sostituito
dal seguente:

   "E' istituito  presso il  Consiglio regionale  un '  Fondo  di
   solidarietà ai  Consiglieri della  Regione  Toscanà  con  lo
   scopo di  liquidare ai  consiglieri che non vengono rieletti o
   dimessisi, o che non si ripresentino candidati, escluso se per
   cause di  ineleggibilità, un  assegno di  reinserimento nella
   vita professionale  pari  ad  una  mensilità  dell'indennità
   lorda  di  consigliere  regionale  per  ogni  anno  di  carica
   espletato, per un massimo di cinque anni.

   Sono fatti salvi i diritti acquisiti dai Consiglieri regionali
   fino  all'entrata  in  vigore  della  presente  legge  per  la
   corresponsione di  un  numero  di  mensilità  già  maturate,
   maggiore di quello previsto nel comma precedente.

   Al fondo  di solidarietà  è assegnato  una dotazione  di  L.
   200.000.000 tratta  dal Fondo  di previdenza  dei  Consiglieri
   della Regione  Toscana. Per  il reintegro di tale dotazione si
   disporrà con successivo provvedimento legislativo.

   L'attribuzione dell'assegno di cui al primo comma, è disposta
   dall'ufficio di presidenza, all'inizio della legislatura per i
   consiglieri non  rieletti e  comunque  entro  tre  mesi  dalla
   cessazione del mandato a seguito di dimissioni."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 26 marzo 1980.

La presente  legge è  stata approvata dal Consiglio Regionale il
26-3-1980 ed  è stata vistata dal Commissario del Governo il 30-
4-1980.



ORGANI
ASSISTENZA SOCIALE

