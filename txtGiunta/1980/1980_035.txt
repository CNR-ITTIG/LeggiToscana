Modificazione  della  dotazione  organica  nel  ruolo  unico  del
personale regionale e delle procedure concorsuali.

Il Consiglio Regionale ha approvato il 25-3-1980
Il Commissario del Governo ha apposto il visto il 22-4-1980
Il Presidente  della Giunta  Regionale promulga la seguente legge
regionale:

ARTICOLO 1

La dotazione  organica del personale del ruolo unico regionale è
determinata come segue:

In sede di prima attuazione, entro sessanta giorni

livello ottavo                                         posti 454;
livello settimo                                        posti 931;
livello sesto                                          posti  72;
livello quinto                                         posti 921;
livello quarto                                         posti 748;
livello terzo                                          posti  71;
livello secondo                                        posti 197;
livello primo                                          posti   0.

Totale posti 3.394

In sede  di prima  attuazione, entro sessanta giorni dall'entrata
in vigore  della presente  legge, il Consiglio regionale provvede
alla   determinazione    dell'organico   assegnato    a   ciascun
dipartimento e  ufficio, ripartito  per livello  e  per  mansioni
obiettive, in  conformità al  disposto del secondo e terzo comma
dell'art. 16 della legge regionale 6 settembre 1973 n. 55.

ARTICOLO 2

Ai pubblici concorsi che il Consiglio Regionale bandisce, secondo
la normativa prevista dalla legge 6 settembre 73 n. 54 modificata
ed integrata  dalla legge 17 agosto 1979, n. 38, per la copertura
dei  posti   vacanti  dalla   pianta  organica,   è  ammesso   a
partecipare, con  i benefici  previsti per i dipendenti regionali
dalle leggi sopra citate, il personale avente titolo, in forma di
legge  statale   o  regionale,  all'immissione  nel  ruolo  unico
regionale, anche  se, in  attesa di  inquadramento,  continua  ad
essere amministrato secondo l'ordinamento di provenienza.

Ai fini  dell'applicazione del  comma precedente la deliberazione
che  approva   il  bando  di  concorso  stabilisce  le  posizioni
giuridiche degli  ordinamenti di  provenienza  che  danno  titolo
all'ammissione al concorso.

ARTICOLO 3

L'art. 16  della legge  regionale 5  settembre  1973,  n.  54  è
sostituito dal seguente:

   "Le commissioni di esame sono nominate con provvedimento della
   Giunta e sono composte:

   a) per i concorsi di cui all'art. 14:

   - dal  presidente della  Giunta, o suo delegato, che ne assume
     la presidenza;
   - da  due membri designati dal Consiglio regionale, di cui uno
     dalle minoranze, anche fuori dal proprio ambito;
   - da  tre esperti  delle diverse  discipline amministrative  e
     tecniche corrispondenti ai compiti oggetto del posto messo a
     concorso, di  cui almeno uno esterno al personale regionale,
     eletti dal Consiglio regionale con voto limitato a due;
   - da  un  rappresentante  sindacale  designato  congiuntamente
     dalle rappresentanze  sindacali del  personale  maggiormente
     rappresentative;

b) per i concorsi di cui all'art. 15:

   - dal  Presidente della  Giunta, o suo delegato, che ne assume
     la Presidenza;
   - da  due membri designati dal Consiglio regionale, di cui uno
     delle minoranze, anche fuori dal proprio ambito;
   - da tre funzionari designati dal Consiglio regionale;
   - da  un  rappresentante  sindacale  designato  congiuntamente
     dalle rappresentanze  sindacali del  personale  maggiormente
     rappresentative.

Le funzioni  di segretario sono espletate, per entrambi i tipi di
concorso, da un dipendente regionale designato dalla Giunta.

ARTICOLO 4

E' introdotto  dopo  l'art.  16  della  LR  6-9-1973  n.  54,  il
seguente:

   "Art. 16/Bis
   (Sottocommissioni di esame)

   Qualora i  candidati ammessi  ai concorsi, di cui è richiesta
   una valutazione  comparativa della  preparazione e dei titoli,
   superino le  300 unità,  la Giunta  regionale,  su  richiesta
   della Commissione  d'esame di  cui all'art.  16, provvede alla
   nomina di  una o  più  sottocommissioni,  costituite  con  le
   stesse modalità previste per la commissione.

   In tal caso i criteri di massima per la valutazione dei titoli
   e  le   modalità  necessarie   per  dare   uniformità   alla
   valutazione dei  candidati sono  preventivamente deliberati in
   una riunione congiunta di tutte le sottocommissioni presiedute
   dal Presidente della Commissione.

   Le sottocommissioni  provvedono  inoltre  all'assistenza  alle
   prove  scritte   e  pratiche,   all'esame  delle   stesse   ed
   all'espletamento delle prove orali.

   La Commissione  fa propri i risultati delle sottocommissioni e
   redige un'unica graduatoria ai sensi del successivo art. 17.

   Ai Componenti  delle Commissioni di esame, fatta eccezione per
   i Consiglieri  ed i  funzionari regionali,  è  attribuito  un
   compenso nella  misura massima  di L. 30.000 per ogni giornata
   di seduta della Commissione.

   Il compenso  è determinato  con deliberazione,  della  Giunta
   regionale,  ed  è  stabilito  tenuto  conto  del  numero  dei
   partecipanti   e   della   complessività   delle   operazioni
   concorsuali.

   Ai medesimi  compete inoltre  il trattamento di missione, alle
   condizioni e  con  le  modalità  previste  per  il  personale
   regionale del massimo livello."

ARTICOLO 5

Sono abrogati  l'art. 23  della legge regionale 6-9-1973 n. 55, e
la tabella  "D" allegata  alla Legge regionale 17 agosto 1979, n.
38, nonchè  ogni altra  norma  regionale  in  contrasto  con  la
presente legge.

ARTICOLO 6

La spesa  per il  personale del ruolo unico regionale è imputata
agli appositi  capitoli  del  bilancio  di  previsione  1980  che
presentano la necessaria disponibilità.

Alla maggiore  spesa relativa  all'unità da  assumere  a  fronte
dell'ampliamento di  organico, prevista in L. 3.200.000.000 annue
sarà fatto  fronte, a  partire dal  1981, con  imputazione  agli
stanziamenti per gli oneri del personale determinati con la legge
di approvazione del bilancio di previsione per l'anno medesimo.

La spesa  per i  compensi ai componenti le Commissioni d'esame è
imputata al  Cap. 06300  del bilancio  di  previsione  1980,  che
presenta la necessaria disponibilità.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 30 aprile 1980.

La presente  legge è  stata approvata dal Consiglio regionale il
25-3-1980 ed  è stata vistata dal Commissario del Governo il 22-
4-1980.



ENTE REGIONE
PERSONALE

