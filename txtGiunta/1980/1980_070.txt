Norme per l'attribuzione delle funzioni alle UUSSLL.

Il Consiglio Regionale ha approvato il 23-4-1980
Il Commissario del Governo ha apposto il visto il 23-5-1980
Il Presidente  della Giunta  Regionale promulga la seguente legge
regionale:

ARTICOLO UNICO

Il  Presidente   della  Giunta   regionale   adotta,   ai   sensi
dell'articolo 61, terzo comma, della legge 23-12-1978, n. 833, le
disposizioni strettamente necessarie per l'avvio di funzionalità
delle Unità Sanitarie Locali.

Il Presidente  della Giunta  regionale, con  distinti decreti per
ciascuna delle UUSSLL, attribuisce in particolare alle stesse:

a) con  decorrenza dal  trentesimo giorno dalla pubblicazione del
   decreto, le  funzioni comunali  in materia  socio -  sanitaria
   concernenti i  controlli igienico - sanitari degli ambienti di
   vita  e   di  lavoro,   la  medicina  scolastica,  l'ufficiale
   sanitario, le  condotte mediche, ostetriche e veterinarie, gli
   altri  uffici   o  servizi   sanitari,  le  funzioni  in  atto
   esercitate dai  consorzi socio - sanitari di cui alla LR 20-8-
   1974 n.  50; le  funzioni  sanitarie  esercitate  dagli  altri
   consorzi  tra   gli  enti   locali   operanti   esclusivamente
   nell'ambito territoriale della USL interessata;
b) con  decorrenza dal novantesimo giorno dalla pubblicazione del
   decreto, le funzioni degli enti ospedalieri la cui sede legale
   risulti   stabilita   nell'ambito   territoriale   della   USL
   interessata, nonchè  le funzioni  sanitarie delle  province e
   degli altri  enti e  consorzi tra enti locali non compresi tra
   quelli di cui alla precedente lett. a).

Entro gli  stessi termini  di cui  alle lettere a) e b), i legali
rappresentanti degli enti di cui al precedente comma individuano,
per le  funzioni da attribuire alla USL il personale, i beni e le
attrezzature adibiti allo svolgimento delle funzioni stesse. Alla
individuazione si  procede sentito  il Presidente del Comitato di
gestione dell'USL  destinataria delle  funzioni. Il provvedimento
di individuazione  concernente  i  regolamenti  dei  servizi,  il
bilancio preventivo  1980, le  convenzioni esistenti,  gli  altri
atti strumentali  per l'esercizio delle funzioni, sono comunicati
al Presidente  del comitato  di  gestione  dell'USL,  sempre  nei
termini suddetti.

A decorrere dalla data di attribuzione delle funzioni e fino alla
istituzione dei  ruoli nominativi regionali di cui alla LR 26-11-
1979,  n.  50,  il  personale  di  cui  al  precedente  comma  è
provvisoriamente  assegnato   alla  USL  ed  utilizzato  a  norma
dell'articolo 64, secondo comma, del DPR 20-12-1979 n. 671. Dalla
stessa data l'USL utilizza analogamente in via provvisoria i beni
e le  attrezzature di  cui al  precedente comma,  assicurando  la
ordinaria e  la straordinaria  manutenzione ed  il reintegro  dei
beni di uso corrente.

Le UUSSLL,  fino all'applicazione  della Legge  regionale di  cui
all'articolo 15,  nono comma,  della legge  23-12-1978,  n.  833,
esercitano  le  funzioni  attribuite  secondo  i  regolamenti  di
organizzazione e sulla base dei bilanci predisposti dagli enti di
cui al secondo comma.

Gli stessi enti, qualora le loro funzioni ai sensi della presente
legge, siano  integralmente attribuite alle UUSSLL, sono posti in
liquidazione. Agli  adempimenti relativi  provvede il comitato di
gestione dell'USL nel territorio nella quale risulti stabilita la
sede legale dell'ente interessato.

Con i decreti di cui al secondo comma, il Presidente della Giunta
regionale  stabilisce  gli  ulteriori  criteri  e  modalità  per
l'applicazione della  presente legge. Fissa inoltre i termini per
la stipulazione  fra le UUSSLL e le Province della convenzione di
cui all'articolo  35 della  LR 19-12-1979  n. 63.  I decreti  del
Presidente della  Giunta regionale  sono emessi  entro 15  giorni
dall'entrata in vigore della presente legge e sono pubblicati sul
Bollettino Ufficiale della Regione Toscana.

E' abrogato il secondo comma dell'art. 27 della LR 19-12-1979, n.
63.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 maggio 1980.

La presente  legge è  stata approvata dal Consiglio Regionale il
23-4-1980 ed  è stata vistata dal Commissario del Governo il 23-
5-1980.



ENTI SANITARI
ORDINAMENTO

