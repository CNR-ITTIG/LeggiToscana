L 5-8-78,  n. 457<Norme per l'Edilizia Residenziale>. Istituzione
fondo di  garanzia regionale e concessione di contributi in conto
interessi.

Il Consiglio Regionale ha approvato il 23-4-1980
Il Commissario del Governo ha apposto il visto il 24-5-1980
Il Presidente  della Giunta  Regionale promulga la seguente legge
regionale:

ARTICOLO 1

Per favorire l'effettiva attuazione dei provvedimenti di edilizia
agevolata -  convenzionata per il progetto biennale 1978/1979, di
cui alla  legge 5-8-1978, n. 457, nonchè per gli investimenti in
edilizia  agevolata   -  convenzionata  attivabili  con  i  mutui
agevolati  assistiti   da   contributo   dello   Stato   per   la
realizzazione  di   programmi  di  edilizia  residenziale,  della
sopracitata legge, è istituito un fondo di garanzia regionale.

Il fondo  di garanzia  regionale, di  cui al comma 1 del presente
articolo, è  a garanzia degli investimenti previsti dai piani di
riparto  delle   risorse   finanziarie   destinate   all'edilizia
agevolata - convenzionata effettuata dalla Regione.

Il fondo di garanzia regionale è utilizzato come anticipazione a
valere sui futuri finanziamenti dello Stato, al fine di garantire
l'erogazione dei  contributi dovuti agli Istituti e le sezioni di
credito fondiario  ed edilizio  a saldo  degli  ammortamenti  dei
ratei di mutuo erogati per la effettuazione degli investimenti in
edilizia residenziale pubblica, previsti dai piani di riparto dei
progetti biennali, di cui alla legge 5-8-1978, n. 457.

ARTICOLO 2

Salvi  gli   eventuali  successivi   provvedimenti,  ai  soggetti
beneficiari dei  mutui agevolati  assistiti da  contributo  dello
Stato ai  sensi della  legge 5-8-1978,  n. 457,  per  il  biennio
1978/79, che  usufruiscono dei  mutui  integrativi  previsti  dai
commi 1 e 2 dell'art. 10 della legge 15 febbraio 1980, n. 25 fino
al limite  massimo  mutuabile  mutuatario  di  L.  6.000.000,  è
concesso da parte della Regione un contributo in conto interessi.
Il contributo  è concesso  con i criteri e le modalità previste
dalla ricordata  legge n.  457/1978 e  dalla legge  regionale  di
attuazione.

L'onere di  cui  al  presente  articolo  farà  carico  ai  fondi
assegnati alla  Regione nel quadriennio 1978/1981 per la edilizia
convenzionata agevolata.

ARTICOLO 3

Al finanziamento aggiuntivo regionale di cui al precedente art. 1
è fatto  fronte con  i fondi  iscritti al  cap. 54720  che viene
istituito nel  bilancio di previsione per l'anno finanziario 1980
con la seguente variazione:

In diminuzione

Cap. 64700
   Fondo di riserva per spese obbligatorie:
   competenza                                 L.      500.000.000
   cassa                                      L.      200.000.000

Di nuova istituzione

Cap. 54720
   Fondi aggiuntivi  regionali per  l'edilizia
   residenziale convenzionata  - agevolata  di
   cui alla  legge 5-8-1978,  n. 457 (LR 79/80
   AC):
   competenza                                 L.     500.000.000,
   cassa                                      L.      200.000.000

E' disposto  che le  annualità successive  trovino copertura nel
corrispondente capitolo dei bilanci degli anni successivi.

Al finanziamento regionale si applicano le disposizioni dell'art.
137 della LR 6-5-1977, n. 28.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 maggio 1980.

La presente  legge è  stata approvata dal Consiglio Regionale il
23-4-1980  ed è stata vistata dal Commissario del Governo il 24-
5-1980.



EDILIZIA
CREDITO

