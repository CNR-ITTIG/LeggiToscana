Composizione del  Consiglio di  Amministrazione del consorzio tra
gli IACP.

Il Consiglio Regionale ha approvato il 25-3-1980
Il Commissario del Governo ha apposto il visto il 30-4-1980
Il Presidente  della Giunta  Regionale promulga la seguente legge
regionale:

ARTICOLO UNICO

Del Consiglio  di amministrazione del Consorzio istituito fra gli
Istituti Autonomi  per le  Case Popolari  a norma dell'art. 7 del
DPR 30 dicembre 1972, n. 1036 fanno parte:

A) i Presidenti degli Istituti Consorziati o loro delegati scelti
   fra i  componenti i Consigli di Amministrazione dei rispettivi
   Istituti;
B) altrettanti  rappresentanti, designati dal Consiglio regionale
   in modo da assicurare la rappresentanza delle minoranze;
C) un rappresentante del Ministero dei Lavori Pubblici;
D) un  rappresentante del Ministero del Lavoro e della Previdenza
   Sociale;
E) tre rappresentanti degli assegnatari degli alloggi economici e
   popolari,  indicati   dalle  associazioni   degli  assegnatari
   maggiormente rappresentative nella regione;
F) tre  rappresentanti dei  lavoratori dipendenti designati dalle
   organizzazioni sindacali  maggiormente  rappresentative  nella
   regione;
G) un   rappresentante   delle   organizzazioni   sindacali   dei
   lavoratori autonomi,  maggiormente rappresentative,  scelto in
   terne proposte dalle organizzazioni medesime.

Il Consiglio  di amministrazione  è  nominato  con  decreto  del
Presidente della Giunta regionale.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio regionale il
25-3-1980 ed  è stata vistata dal Commissario del Governo il 30-
4-1980.



ORGANIZZAZIONI
EDILIZIA
ORDINAMENTO

