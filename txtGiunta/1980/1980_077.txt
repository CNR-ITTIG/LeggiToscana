Norme concernenti  le associazioni  dei produttori agricoli nella
Regione e  le relative  unioni in attuazione della L. 20-10-78 n.
674 sull'associazionismo dei produttori agricoli.

Il Consiglio Regionale ha approvato il 21-4-1980
Il Commissario del Governo ha apposto il visto il 20-5-1980
Il Presidente  della Giunta  Regionale promulga la seguente legge
regionale:

ARTICOLO 1
(Ambito di operatività della legge)

La presente  legge ha  lo scopo  di  disciplinare  le  competenze
regionali previste  dalla legge nazionale del 20 ottobre 1978, n.
674  "Norme   sull'associazionismo  dei  produttori  agricoli  ",
integrativa del  Regolamento CEE  n. 1360/78 del consiglio del 19
giugno 1978 e specificatamente determina le modalità per:

1) il riconoscimento delle associazioni dei produttori agricoli e
   delle relative unioni regionali;
2) l'istituzione  di un  apposito albo  regionale  in  cui  siano
   iscritte le associazioni e le relative unioni riconosciute;
3) l'esercizio  dei poteri  di vigilanza  e  di  controllo  sulle
   associazioni  e   relative  unioni,  compresa  la  revoca  del
   riconoscimento;
4) la  concessione di    contributi  alle  associazioni  ed  alle
   relative unioni;
5) l'istituzione  del    Comitato    regionale    delle    unioni
   riconosciute;
6) la  partecipazione delle  Associazioni  e  delle  Unioni  alla
   programmazione agricola regionale.

<TITOLO> I
RICONOSCIMENTO DELLE ASSOCIAZIONI DEI PRODUTTORI AGRICOLI E DELLE
RELATIVE UNIONI REGIONALI.

ARTICOLO 2
(Requisiti per il riconoscimento)

La Regione,  con le modalità di cui all'articolo 3, riconosce le
associazioni di  produttori agricoli e le relative unioni che, in
possesso dei  requisiti stabiliti  dal Regolamento  CEE 1360/80 e
dalla legge 20-10-78 n. 674:

- abbiano sede nel territorio regionale;
- per  quanto riguarda  le associazioni,  almeno i  2/3 dei  soci
  siano imprenditori  di aziende  situate in Toscana ed almeno la
  metà della  produzione  immessa  sul  mercato  provenga  dalla
  Toscana;
- per  quanto riguarda  le Unioni,  queste  siano  costituite  da
  associazioni    di    produttori    agricoli    preventivamente
  riconosciute dalla Regione Toscana.

Il riconoscimento  riguarda le attività relative alla produzione
ed  all'immissione  sul  mercato  di  quei  prodotti  del  suolo,
dell'allevamento ed  anche trasformati  dai produttori associati,
indicati all'art. 3, paragrafo 1 del Regolamento CEE n. 1360/78.

Per  le  dimensioni  socio  -  economiche  delle  associazioni  e
relative unioni e/o dei loro soci si rinvia al Regolamento CEE di
attuazione, previsto  dall'art. 6 - paragrafo 3 - del Regolamento
CEE n. 1360/78.

ARTICOLO 3
(Modalità per il riconoscimento)

Le associazioni  di produttori  agricoli e le relative unioni per
il  riconoscimento   di  cui   al  precedente  articolo,  debbono
inoltrare al  Presidente della Giunta regionale domanda corredata
dai seguenti documenti:

- copia  dell'atto costitutivo  e dello statuto vigente, conformi
  alle disposizioni del Regolamento CEE 1360/78 e della Legge 20-
  10-1978, n. 674;
- elenco  aggiornato  degli  associati,  in  estratto  del  libro
  sociale;
- dichiarazione      firmata    dal    legale      rappresentante
  dell'associazione o  dell'unione, attestante  la quantità e il
  valore del  prodotto o  dei prodotti,  per i quali si chiede il
  riconoscimento, provenienti dagli associati e da questi immessi
  ogni anno  sul mercato  nei tre  anni precedenti  la data della
  richiesta del  riconoscimento, nonchè degli ulteriori elementi
  per la  dimostrazione delle  dimensioni socio  - economiche, di
  cui al terzo comma del precedente articolo 2;
- copia  in estratto  del verbale  delle assemblee  relativo alla
  definizione dei  regolamenti per  il proprio  funzionamento  ed
  adottati in  applicazione delle  disposizioni di cui all'art. 6
  del Regolamento CEE 1360/78.

La veridicità  e l'attualità  della documentazione è attestata
dal  Presidente   dell'associazione  con   propria  dichiarazione
scritta ed autenticata.

Entro 90  giorni dalla  presentazione della domanda, il Consiglio
regionale,  su   proposta  della  Giunta,  provvede  con  propria
deliberazione al  riconoscimento, ovvero  con  formula  motivata,
respinge la  domanda.  La  proposta  della  Giunta  regionale  è
adottata, sentito  il Comitato  regionale  delle  unioni  di  cui
all'art. 10 della presente legge, se costituito.

Contro la  deliberazione che  nega il  riconoscimento, è ammessa
opposizione al  Consiglio regionale  entro 30  giorni  dalla  sua
comunicazione.

<TITOLO> II
ISTITUZIONE DI  UN ALBO  REGIONALE  DELLE  ASSOCIAZIONI  E  DELLE
RELATIVE UNIONI RICONOSCIUTE.

ARTICOLO 4
(Albo delle associazioni e delle relative unioni)

E' istituito  presso la Regione Toscana, Dipartimento Agricoltura
e Foreste,  l'albo delle  associazioni dei  produttori agricoli e
delle relative unioni.

All'albo  vengono  iscritte  di  diritto  le  associazioni  e  le
relative unioni con la stessa deliberazione di riconoscimento del
Consiglio regionale.

<TITOLO> III
ESERCIZIO  DEI   POTERI  DI   VIGILANZA  E   DI  CONTROLLO  SULLE
ASSOCIAZIONI E LE RELATIVE UNIONI

ARTICOLO 5
(Vigilanza e controllo)

La  vigilanza  ed  il  controllo  sulle  attività  svolte  dalle
associazioni dei  produttori agricoli  e dalle relative unioni è
esercitata dalla Giunta regionale.

A tal  fine, è  fatto obbligo  alle associazioni ed alle unioni,
iscritte all'albo  regionale di  cui al  precedente  articolo  4,
della tenuta delle seguenti scritture contabili:

a) libro giornale;
b) libro degli inventari;
c) libro  degli associati,  nel quale  devono essere  indicati le
   generalità  di   ciascun  associato,   i  terreni   e/o   gli
   allevamenti da  lui condotti  destinati  alle  produzioni  che
   interessano l'attività dell'associazione e, per le unioni, il
   numero degli associati organizzati dalle consociate. Nel libro
   dovranno essere  indicate tutte  le successive  variazioni  di
   tali elementi;
d) libro delle adunanze e delle deliberazioni dell'assemblea;
e) libro  delle adunanze  e  delle  deliberazioni  del  consiglio
   direttivo;
f) libro  delle  adunanze  e  delle  deliberazioni  del  collegio
   sindacale;
g) registro di carico e scarico, nel quale devono essere annotate
   annualmente le  quantità  di  prodotto  immesso  sul  mercato
   tramite  l'associazione   da  parte  dei  produttori  agricoli
   associati o  per le  unioni, dal  complesso degli associati di
   ogni associazione aderente.

Nello stesso  registro vanno  inoltre annotate  le  quantità  di
prodotto ritirato  dal mercato o ammassato o stoccato, sulla base
di norme  e disposizioni  della Pubblica  amministrazione,  dalla
associazione o unione.

ARTICOLO 6
(Revoca del riconoscimento)

Il consiglio  regionale, su  proposta della  Giunta, delibera  la
revoca del  riconoscimento delle  associazioni o  delle  relative
unioni quando  siano accertati i presupposti indicati dall'art. 8
comma  1 del Regolamento CEE 1360/78, dall'art. 4 della legge 20-
10-1978 n.  674. La  proposta della Giunta regionale è adottata,
previa diffida  senza esito,  e sentito  il Comitato regionale di
cui all'art.  9 della  presente legge. Contro il provvedimento di
revoca  è   ammessa  opposizione   entro  30  giorni  dalla  sua
comunicazione.

La revoca  del riconoscimento comporta la cancellazione dall'albo
di cui all'art. 4.

<TITOLO> IV
CONCESSIONI DI  CONTRIBUTI ALLE  ASSOCIAZIONI  ED  ALLE  RELATIVE
UNIONI.

ARTICOLO 7
(Aiuti a favore delle associazioni di produttori agricoli e delle
relative unioni)

Nel rispetto  di quanto  disposto dagli  artt. 10,  11 e  18  del
Regolamento CEE  1360/78 e  dagli articoli 9 e 10 della Legge 20-
10-78, n. 674, la Regione Toscana può concedere aiuti finanziari
alle associazioni  ed alle  relative unioni riconosciute ai sensi
del precedente  art. 3,  per i  tre anni successivi alla data del
riconoscimento, al  fine  di  incoraggiarne  la  costituzione  ed
agevolarne il funzionamento amministrativo.

L'importo dei  contributi accordati alle associazioni può essere
concesso fino:

- al  3% del valore dei prodotti immessi sul mercato dai soci per
  il I anno;
- al  2% del valore dei prodotti immessi sul mercato dai soci per
  il II anno;
- all'1% del valore dei prodotti immessi sul mercato dai soci per
  il III anno.

Tali aiuti  non possono tuttavia superare rispettivamente il 60%,
il 40%  ed  il  20%  delle  spese  reali  di  costituzione  e  di
funzionamento amministrativo.

L'importo  dei  contributi  accordati  alle  unioni  può  essere
concesso fino:

- al  60% delle  spese reali  di costituzione  e di funzionamento
  amministrativo per il I anno;
- al  40% delle  spese reali  di costituzione  e di funzionamento
  amministrativo per il II anno;
- al  20% delle  spese reali  di costituzione  e di funzionamento
  amministrativo per il III anno.

Tali aiuti  non possono  tuttavia superare  un importo globale di
50.000 unità conto. La Regione può concedere anticipazioni fino
al 50% degli aiuti spettanti in ordine a quanto indicato ai commi
precedenti e  sulla base  dei programmi  e dei costi del bilancio
preventivo.

Per il  raggiungimento delle  finalità di  cui all'articolo  10,
primo comma  della Legge 20-10-78 n. 674, il consiglio regionale,
su proposta  della Giunta,  può erogare  sulla base di programmi
annuali, contributi  nella misura  massima del  50%  delle  spese
riconosciute ammissibili.  La proposta  della Giunta regionale è
adottata sentito  il Comitato  regionale di  cui  all'articolo  9
della presente legge.

ARTICOLO 8
(Modalità per la concessione dei contributi finanziari)

Al fine  della  concessione  dei  contributi  finanziari  di  cui
all'art. 7  le associazioni  e le  unioni  devono  presentare  al
presidente della  Giunta  regionale  regolare  domanda  corredata
dalla seguente documentazione:

- il  programma di  attività dell'associazione o dell'unione per
  l'anno o gli anni a cui si riferisce la richiesta;
- copia  del   bilancio    preventivo    approvato  dagli  organi
  competenti;
- copia  del bilancio  consuntivo dei  tre anni precedenti per le
  associazioni preesistenti approvato dagli organi competenti;
- estratto autentico del libro dei soci;
- estratto autentico del libro di carico e scarico.

La eventuale  richiesta di  anticipazione deve  essere  contenuta
nella domanda  di cui  al primo  comma del  presente articolo. La
richiesta comporta,  per gli  uffici preposti,  l'adempimento  di
sommarie istruttorie  e la predisposizione dei necessari atti per
la concessione della prevista anticipazione in tempi solleciti.

Entro il  31 marzo  di ogni  anno i beneficiari dei contributi di
cui alla  presente legge  devono presentare alla Giunta regionale
il conto consuntivo dell'esercizio trascorso, con una dettagliata
relazione sull'attività svolta.

<TITOLO> V
ISTRUTTORIA DEL COMITATO REGIONALE DELLE UNIONI RICONOSCIUTE.

ARTICOLO 9
(Comitato regionale delle unioni)

Il consiglio  regionale, su proposta della Giunta, istituisce con
propria deliberazione, il Comitato regionale delle unioni.

Esso  è  composto  dai  rappresentanti  designati  dalle  unioni
regionali riconosciute,  nella misura  di un  rappresentante  per
ciascuna associazione riconosciuta.

Il   Comitato   regionale   delle   unioni   è   integrato   dai
rappresentanti, aventi  voto consultivo,  di cui al secondo comma
dell'art. 11 della legge 20-10-1978 n. 674.

Il comitato  regionale delle  unioni dura  in carica tre anni, ha
sede presso la Regione ed è presieduto da un membro eletto tra i
rappresentanti designati  dalle unioni regionali riconosciute. Le
spese di funzionamento del Comitato regionale delle unioni sono a
carico della Regione; alle funzioni di segreteria si provvede con
personale regionale.

Il  Comitato   regionale  coordina   l'attività   delle   unioni
riconosciute e  svolge funzioni  consultive a  livello  regionale
secondo il disposto della presente legge.

Il Comitato può articolarsi per settori produttivi.

<TITOLO> VI
PARTECIPAZIONE   DELLE   ASSOCIAZIONI   E   DELLE   UNIONI   ALLA
PROGRAMMAZIONE AGRICOLA REGIONALE.

ARTICOLO 10
(Partecipazione alla programmazione regionale)

Le associazioni  dei produttori  agricoli e  le  relative  unioni
riconosciute   partecipano   alla   programmazione   agricolo   -
alimentare della  Regione Toscana,  tramite il Comitato regionale
di cui al precedente articolo.

A tal  fine il  comitato regionale delle unioni esprime il parere
agli organi della Regione:

- per  la definizione dei piani e programmi agricolo - alimentari
  di specifico interesse regionale;
- per la formulazione di analoghi pareri in sede nazionale;
- per  ogni altra questione in materia, quando è richiesto dagli
  organi della  Regione o  quando il  Comitato stesso  lo ritenga
  opportuno.

ARTICOLO 11
(Efficacia vincolante in caso di gravi necessità)

Il Presidente della Giunta regionale in caso di grave necessità,
con proprio  decreto ai sensi, per gli effetti e con le modalità
di  cui   all'art.  3  della  Legge  20-10-78,  n.  674,  dispone
l'efficacia vincolante delle deliberazioni delle associazioni nei
confronti anche dei produttori agricoli non associati.

In ogni caso, le deliberazioni di cui al comma precedente, devono
essere adottate  a maggioranza  assoluta degli associati e devono
ottenere il parere favorevole del Comitato regionale.

ARTICOLO 12
(Riconoscimento associazioni preesistenti)

Ai fini  del  riconoscimento  di  idoneità  le  associazioni  di
produttori  agricoli   preesistenti  devono   presentare  domanda
corredata da  documenti comprovanti  l'avvenuto adeguamento delle
proprie norme  statutarie e  della propria organizzazione interna
alle  esigenze   connesse  all'espletamento  dei  compiti  e  con
l'osservanza delle norme del presente provvedimento.

Per il  riconoscimento si  applicano le  disposizioni di  cui  ai
precedenti artt. 2 e 3.

Le agevolazioni  previste nella presente normativa possono essere
estese alle associazioni e alle relative unioni preesistenti solo
nei limiti  delle spese  reali di costituzione e di funzionamento
amministrativo  occorrenti   per  l'adeguamento  alle  condizioni
previste dalla presente legge.

ARTICOLO 13
(Finanziamento della spesa)

Agli  oneri   derivanti  dall'attuazione  della  presente  legge,
l'amministrazione regionale farà fronte con le autorizzazioni di
spesa deliberate  dal CIPAA  di cui  all'art. 2  della  Legge  27
dicembre 1977  n. 984, d'intesa con la commissione interregionale
di cui  all'art. 13  della legge 16 maggio 1970 n. 281, sui fondi
stanziati dalla  Legge 20-10-1978  n. 674,  e  con  i  fondi  che
verranno stanziati con successive leggi di integrazione.

Alla iscrizione  degli appositi  capitoli di  spesa in  bilancio,
nonchè  alla   determinazione  dei   singoli  stanziamenti,   si
provvederà con la legge di approvazione del bilancio.

La Regione  è autorizzata  a disporre  finanziamenti  aggiuntivi
rispetto alle  assegnazioni statali,  per gli  interventi di  cui
all'art. 7,  comma 6 della presente legge in sede di approvazione
della legge di bilancio.

ARTICOLO 14
(Norme transitorie e finali)

Per quanto  non espressamente  previsto dalla  presente legge, si
intendono acquisite le norme della legge del 20-10-1978 n. 674, e
del Regolamento  CEE n.  1360/78 e loro successive integrazioni e
modificazioni.

Le  funzioni   di  cui  alla  presente  legge  non  espressamente
attribuite al  Consiglio regionale  o al Presidente della Regione
sono di competenza della Giunta regionale.

Per i  primi tre anni dall'entrata in vigore della presente legge
sono chiamati a far parte dei comitati regionali, in mancanza dei
rappresentanti delle  unioni regionali  riconosciute  di  cui  al
precedente  articolo   2,  oltre  ai  rappresentanti  di  cui  al
precedente  articolo   9,  comma   3,  i   rappresentanti   delle
organizzazioni    dei     produttori    agricoli     maggiormente
rappresentative del settore.

La presente  legge è  pubblicata sul  Bollettino ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 maggio 1980.

La presente  legge è  stata approvata dal Consiglio Regionale il
21-4-1980 ed è stata vistata dal Commissario di Governo il 20-5-
1980.



AGRICOLTURA

