Integrazione   LR    49/74.   Regolamento   attivazione   servizi
trasfusionali nell'arco delle 24 ore.

Il Consiglio Regionale ha approvato il 15-4-1980
Il Commissario del Governo ha apposto il visto il 21-5-1980
Il Presidente  della Giunta  Regionale promulga la seguente legge
regionale:

ARTICOLO 1
(Disposizioni  speciali   per  l'utilizzazione   di   sangue   in
situazioni di emergenza)

Gli ospedali che provvedono al servizio trasfusionale mediante la
Sezione emotrasfusionale  decentrata, di cui alla Legge Regionale
19 agosto  1974, n.  49, sono autorizzati, nell'arco di tempo non
ricoperto dai  dipendenti assegnati  al servizio,  ad  utilizzare
sangue, conservato  secondo le norme prescritte dal DPR 24 agosto
1971, n. 1256, in situazioni di emergenza.

ARTICOLO 2
(Requisiti dell'emergenza)

L'emergenza di  cui all'articolo  precedente ricorre  in casi  di
particolare necessità,  in relazione  ai quali il medico curante
ritenga che  la trasfusione  sia urgente  o urgentissima, onde il
ritardarla possa  causare  gravi  ripercussioni  sullo  stato  di
salute del paziente.

La trasfusione  è urgente  se non può essere ritardata oltre il
lasso di  tempo minimo  di 30'  occorrente per l'esecuzione delle
prove crociate  di compatibilità  di  cui  all'articolo  89  del
regolamento 24 agosto 1971, n. 1286. In tal caso debbono comunque
essere effettuate dal servizio di laboratorio per analisi chimico
- cliniche  e microbiologiche le prove crociate di compatibilità
di cui al citato articolo 89.

Quando si  tratti di  caso tale  da non  concedere intervalli  di
sorta, la trasfusione è urgentissima.

In tali  casi, il medico curante che ritiene di dover eseguire la
trasfusione in  situazione di emergenza motiva l'emergenza stessa
e specifica il carattere urgente o urgentissimo.

Ricorrendo  l'emergenza,   il  direttore  sanitario  autorizza  a
prelevare dall'emoteca  flaconi di  sangue dello  stesso gruppo e
fattore  Rh.   del  ricevente;   se   trattasi   di   trasfusione
urgentissima e  se il  gruppo e  il fattore  Rh del ricevente non
sono noti,  autorizza a  prelevare flaconi di sangue di gruppo 0,
possibilmente di fattore Rh negativo.

Se il  direttore sanitario  non è  immediatamente reperibile, il
medico curante  preleva direttamente  flaconi di  sangue  secondo
quanto disposto nel comma precedente.

La dichiarazione  di emergenza,  con la  specificazione  del  suo
carattere urgente  o urgentissimo,  e l'orario  di  inizio  della
trasfusione sono annotate nel registro di scarico del servizio.

ARTICOLO 3
(Stabilimenti ospedalieri con emoteca)

Gli Enti  con stabilimenti ospedalieri presso i quali il soccorso
trasfusionale  è  assicurato  mediante  emoteca  possono  essere
autorizzati dal  Centro trasfusionale  cui l'emoteca  stessa o la
sezione decentrata  emotrasfusionale sono collegate ad utilizzare
il sangue in situazioni di emergenza, secondo le procedure di cui
ai precedenti articoli 1 e 2.

In relazione  ai compiti  assegnati alla Sezione emotrasfusionale
decentrata è  fatto divieto  agli Enti  di istituire  servizi di
reperibilità per l'assegnazione di sangue.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 maggio 1980.

La presente  legge è  stata approvata dal Consiglio Regionale il
15-4-1980 ed  è stata vistata dal Commissario del Governo il 21-
5-1980.



EMODERIVATI

