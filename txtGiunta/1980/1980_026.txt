Disciplina dei  modi e  delle forme di attribuzione in proprietà
ed uso  ai comuni  dei beni  trasferiti  alla  Regione  ai  sensi
dell'art. 117 del DPR 616/77 e norme sul patrimonio del soppresso
Ente Gioventù Italiana.

Il Consiglio Regionale ha approvato il 26-2-1980
Il Commissario del Governo ha apposto il visto il 28-3-1980
Il Presidente  della Giunta  Regionale promulga la seguente legge
regionale:

ARTICOLO 1

I beni  mobili ed  immobili degli  enti di  cui alla tabella "B",
compresa l'annotazione  finale allegata al decreto del Presidente
della Repubblica  24 luglio  1977 n. 616, trasferiti alla Regione
Toscana ai  sensi dell'art.  117, comma 1 del decreto stesso, che
siano utilizzati direttamente per la erogazione dei servizi o per
lo svolgimento  delle  funzioni  attribuite  ai  Comuni  e  quali
risultano dalle  apposite tabelle  allegate ai  distinti  decreti
emanati in  attuazione dell'art.  113,  comma 6 del citato DPR n.
616 del  1977, sono attribuiti in proprietà ai rispettivi comuni
competenti per territorio.

ARTICOLO 2

I beni  mobili ed  immobili di  cui all'art. 1 sono attribuiti in
proprietà ai  Comuni nello  stato di  fatto e  diritto in cui il
bene  si  trova  con  gli  oneri  ed  i  pesi  inerenti,  con  le
pertinenze, le  dotazioni e  le scorte  vive e  morte al servizio
degli stessi.

I comuni  interessati subentrano  nei rapporti  attivi e  passivi
pendenti  a  qualsiasi  titolo  inerenti  ai  beni  e  alle  loro
pertinenze.

ARTICOLO 3

La Giunta  regionale, sentiti  i comuni  destinatari dei beni, su
conforme parere  della  Commissione  consiliare  competente,  con
distinti provvedimenti  da  adottarsi  per  ciascuno  degli  enti
interessati, dispone  l'attribuzione ai comuni stessi dei beni di
cui all'art.  1  e  indicati  in  apposite  tabelle  allegate  ai
provvedimenti medesimi,  prevedendo le  opportune prescrizioni  e
modalità con  particolare riferimento  alle aziende  agrarie che
sono oggetto di attribuzione.

La  deliberazione   della  Giunta   regionale  di  cui  al  comma
precedente è  trasmessa al  Consiglio regionale ed è pubblicata
nel Bollettino Ufficiale della Regione Toscana.

ARTICOLO 4

Il Presidente  della Giunta  o suo  delegato effettua la consegna
dei beni  da attribuire in proprietà ai comuni mediante appositi
verbali da  redigersi con  l'intervento, in  contraddittorio, del
sindaco del comune interessato.

I processi  verbali di  consegna, sottoscritti  dagli intervenuti
costituiscono  titolo  per  la  trascrizione  e  per  la  voltura
catastale dei  beni stessi  a favore  del comune  competente,  da
eseguirsi a cura e spesa dello stesso nei termini di legge.

ARTICOLO 5

Il patrimonio  immobiliare attribuito  in proprietà ai comuni ai
sensi  della   presente  legge,   viene  utilizzato  secondo  gli
indirizzi  della  programmazione  regionale  ed  è  destinato  a
servizi sociali,  conservando tale  destinazione anche in caso di
trasformazione patrimoniale.

Con il  provvedimento di  cui all'art.  3, comma 1 sono fissati i
criteri in  base ai  quali i comuni potranno disporre lo svincolo
di destinazione e le eventuali alienazioni.

ARTICOLO 6

In caso  di alienazione  del patrimonio  mobiliare ed immobiliare
attribuito in proprietà ai comuni ai sensi della presente legge,
i  capitali   ricavati  dovranno   essere  reimpiegati   per   la
realizzazione e  il miglioramento  di strutture adibite a servizi
sociali.

ARTICOLO 7

Il patrimonio  immobiliare di  cui al  comma 4  dell'art. 117 del
Decreto del  Presidente della  Repubblica 24 luglio 1977, n. 616,
può essere  utilizzato direttamente dalla Regione ovvero messo a
disposizione dei comuni per l'esercizio di funzioni di competenza
regionale ovvero attribuite o delegate agli enti locali.

Il Consiglio  regionale, su  proposta della  Giunta, delibera  in
ordine alla  destinazione dei  suddetti beni  alla Regione  o  ai
Comuni.

La Giunta  regionale dispone la messa a disposizione a favore dei
comuni dei  beni di cui al comma 1 e, tenuto conto degli obblighi
di ordinaria  e straordinaria  manutenzione degli  immobili e  di
ogni altro  onere ad  essi  inerente,  fissa  i  criteri  per  la
determinazione del  corrispettivo da  versare al  fondo comune di
cui all'articolo  8 della legge 10 maggio 1970 n. 281, ai sensi e
per  gli  effetti di cui  all'art. 117  del citato DPR n. 616 del
1977, a carico della Regione o del  comune a  seconda che i  beni
siano  utilizzati  per  l'esercizio  di  funzioni  di  competenza
regionale o comunale.

Le alienazioni  dei beni immobili di cui al primo comma, proposte
dalla Giunta  regionale, sono deliberate dal Consiglio regionale.
Il relativo provvedimento consiliare è pubblicato nel Bollettino
Ufficiale della Regione.

ARTICOLO 8

Il patrimonio mobiliare ed immobiliare trasferito alla Regione ai
sensi dell'art.  2, commi 2 e 3, della legge 13 novembre 1975, n.
764 può  essere attribuito  in  proprietà  ai  comuni  nei  cui
territori i  beni sono  ubicati, secondo  le norme  di  cui  agli
articoli 2, 3, 4, 5, e 6 della presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 aprile 1980.

La presente  legge è  stata approvata dal Consiglio Regionale il
26-2-1980 ed  è stata vistata dal Commissario del Governo il 28-
3-1980.



ATTRIBUZIONI DELEGHE
DEMANIO PATRIMONIO

