Interventi a favore delle persone non autosufficienti.

Il Consiglio Regionale ha approvato il 12-2-1980
Il Commissario del Governo ha apposto il visto il 19-3-1980
Il Presidente  della Giunta  Regionale promulga la seguente legge
regionale:

ARTICOLO 1

La presente legge in armonia con i principi contenuti nella legge
regionale 7  aprile 1976,  n. 15,  e  successive  integrazioni  e
modificazioni  e   nell'ambito  dell'integrazione   dei   servizi
prevista  dall'ultimo  comma  dell'articolo  15  della  legge  23
dicembre 1978,  n. 833  disciplina gli  interventi a favore delle
persone non  autosufficienti che non possono essere assistite nel
proprio ambito  familiare e vengono ospitate in residenze sociali
protette.

ARTICOLO 2

I  comuni   singoli  o  associati  individuano  e  utilizzano  le
strutture  atte   a  garantire  un'adeguata  assistenza  sociale,
infermieristica, nonchè  interventi di riattivazione funzionale,
a favore  delle persone  non  autosufficienti  e  stipulano,  ove
necessario,  con   istituzioni  pubbliche   e  private,  apposite
convenzioni,  le   quali  devono  prevedere  opportune  forme  di
controllo sulla  qualità del  servizio e  sulla  gestione  degli
eventuali finanziamenti pubblici.

Con l'espressione  "comuni singoli  o associati"  s' intendono  i
soggetti di  cui all'art.  2 della  legge regionale  19  dicembre
1979, n. 63.

ARTICOLO 3

Le residenze  sociali protette,  individuate in base all'articolo
precedente, devono  possedere i  requisiti stabiliti  dalla legge
prevista dall'art. 6 della legge regionale 7 aprile 1976 n. 15, e
successive integrazioni e modificazioni.

ARTICOLO 4

L'aggiornamento degli  operatori delle residenze sociali protette
è  assicurata   nell'ambito  del  piano  annuale  di  formazione
professionale.

ARTICOLO 5

Il ricovero della persona non autosufficiente in idonea residenza
sociale protetta  è disposto  dai comuni singoli o associati, su
richiesta dell'interessato  o di  chi esercita  la  tutela  o  la
potestà, accompagnata  dal parere del medico di famiglia, previo
accertamento della condizione di non autosufficienza psicofisica.

La richiesta  di cui  al comma  precedente è  valutata anche  in
relazione alla situazione del nucleo familiare ed alle condizioni
socio - ambientali.

ARTICOLO 6

A decorrere  dal I  gennaio 1980  i comuni  singoli  o  associati
assumono a carico della quota loro assegnata per il finanziamento
delle spese sanitarie di parte corrente, il costo dell'assistenza
infermieristica e  degli interventi  di riattivazione  funzionale
assicurati dalle residenze sociali protette ai propri ricoverati.

La Regione  determina, con  la legge  di approvazione  del  piano
sanitario,  l'ammontare   della   spesa   capitaria   giornaliera
dell'assistenza di  cui al  comma precedente,  tenuto  conto  del
costo  medio   regionale  del  servizio  e  delle  disponibilità
complessive del fondo sanitario regionale.

I comuni  singoli o  associati, nella  relazione annuale prevista
dall'art. 24  della legge  regionale 19  dicembre  1979,  n.  63,
renderanno  conto   anche  delle   spese  complessive   sostenute
nell'anno precedente  per la gestione del servizio previste dalla
presente  legge   con  l'indicazione   del  numero  totale  degli
assistiti nell'anno e delle giornate di presenza.

ARTICOLO 7

In sede  di prima  applicazione della  presente legge e fino alla
data di  approvazione del piano sanitario regionale, il Consiglio
determina con atto deliberativo l'ammontare della spesa di cui al
comma 2 del precedente art. 6.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 27 marzo 1980.

La presente legge è stata  approvata dal Consiglio  regionale il
12-2-1980 ed è stata  vistata dal Commissario del Governo il 19-
3-1980.



ASSISTENZA SOCIALE
DISABILI

