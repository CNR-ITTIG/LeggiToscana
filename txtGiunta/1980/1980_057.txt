Contributi  in  conto  interesse  o  in  conto  capitale  per  la
realizzazione,  la   modifica,  l'adeguamento   di  impianti   di
depurazione o  di  pretrattamento  degli  scarichi  idrici  delle
imprese industriali  ed artigianali  di  cui  alla  L.  319/76  e
successive modificazioni.

Il Consiglio Regionale ha approvato il 9-4-1980
Il Commissario del Governo ha apposto il visto il 9-5-1980
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

La Regione,  nell'ambito delle  proprie competenze  in materia di
tutela delle  acque dall'inquinamento di cui alla Legge 10 maggio
1976 n.  319 e  successive modificazioni  e integrazioni, concede
contributi in  conto interesse  o in  conto capitale  ai soggetti
indicati dall'art.  2 della  presente legge,  per  le  iniziative
destinate esclusivamente  o prevalentemente  all'adeguamento agli
scarichi dei  rifiuti  liquidi  ai  limiti  e  alle  prescrizioni
previsti  dalla   legge  10  maggio  1976  n.  319  e  successive
modificazioni ed integrazioni.

ARTICOLO 2
(Beneficiari)

Sono beneficiari  dei contributi previsti dalla presente legge le
imprese industriali  e gli  altri soggetti  indicati  all'art.  5
comma 2, della legge 24 dicembre 1979 n. 650.

I soggetti  indicati al  precedente  comma  per  beneficiare  dei
contributi previsti dalla presente legge devono ottenere:

a) l'autorizzazione  prevista dall'art.  2, comma  2, della legge
   24 dicembre  1979 n.  650, qualora si trovino nelle condizioni
   indicate dall'art. 2, comma 1, della medesima legge;
b) il  parere di  conformità della  Giunta  regionale  al  piano
   regionale  di   risanamento  delle   acque  dei  programmi  di
   realizzazione,  modifica,   adeguamento  degli   impianti   di
   depurazione e di pretrattamento degli scarichi idrici, qualora
   i soggetti  intendano adeguarsi  ai  limiti  prescritti  nella
   tabella A  allegata alla  legge 10  maggio 1976  n.  319  come
   modificata dall'art.  22 della legge 24 dicembre 1979 n. 650 o
   qualora nei  tre anni  antecedenti la  data del 13 Giugno 1979
   abbiano provveduto  ad adeguarsi  ai limiti  prescritti  dalla
   tabella C allegata alla legge 10 maggio 1976 n. 319.

ARTICOLO 3
(Priorità)

I contributi  in conto interessi o in conto capitale, nell'ambito
delle disponibilità conferite al fondo di cui al successivo art.
8,  saranno   corrisposti  ai  soggetti  beneficiari  secondo  le
priorità  fissate   dal   Consiglio   regionale   con   apposita
deliberazione, sulla base dei seguenti criteri:

a) settori  merceologici maggiormente inquinanti, individuati per
   le caratteristiche del ciclo di produzione o per la diffusione
   sul territorio regionale;
b) le    aree  geografiche  maggiormente  inquinate  nelle  quali
   l'intervento  sia  più  urgente  e  il  cui  risanamento  sia
   pregiudiziale per  l'efficacia di  interventi in  altre aree e
   consenta  una  sensibile  riduzione  dei  livelli  complessivi
   d'inquinamento;
c) investimenti sostituitivi di cicli produttivi inquinanti.

I contributi  vengono concessi  in  base  all'ordine  cronologico
riferito alla  data di  rilascio dell'autorizzazione o del parere
di conformità di cui all'art. 2, 2 c.

lett.  a)   della  presente  legge.  Le  iniziative  riconosciute
prioritarie godono  di una  anticipazione di  90 giorni  rispetto
all'ordine cronologico.

ARTICOLO 4
(Contributi in conto interessi)

I  contributi   in   conto   interessi   sono   corrisposti   sui
finanziamenti concessi dagli istituti e aziende di credito di cui
all'art. 19  della legge  25 luglio 1952 n. 949 a norma dell'art.
5, 1  c., della  legge 24 dicembre 1979 n. 650 e per le finalità
ivi indicate,  per le quote di finanziamento non coperte da altri
contributi statali e regionali.

ARTICOLO 5
(Determinazione del contributo in conto interessi)

Il contributo  in conto  interessi  a  carico  della  Regione  è
determinato nella misura:

a) del 35% del tasso di riferimento previsto dall'art. 20 del DPR
   9 novembre  1976 n.  902 per  le iniziative situate nelle aree
   individuate dai  piani per  gli insediamenti produttivi di cui
   all'art. 27  della legge  22 ottobre  1971 n. 865 e successive
   modificazioni ed integrazioni per le iniziative realizzate dai
   consorzi industriali di cui all'art. 65 del DPR 24 luglio 1977
   n. 616  e delle  imprese artigiane  di cui  all'art. 63 IV c.,
   lett. b)  del medesimo  decreto;  per le iniziative realizzate
   dai consorzi  di cui  all'art. 5, 2 c. della legge 24 dicembre
   1979, n.  650 a  condizione che  i  rispettivi  statuti  siano
   conformi alle indicazioni definite dal Consiglio regionale con
   apposita deliberazione;
b) del 25% del tasso di riferimento previsto dall'art. 20 del DPR
   9 novembre 1976 n. 902, per le altre iniziative.

Il contributo  in conto  interessi così  determinato si  intende
comprensivo di ogni onere accessorio e spesa.

ARTICOLO 6
(Durata e importo massimo del finanziamento agevolato).

La  durata   massima  dei   finanziamenti  che   beneficiano  del
contributo in  conto interessi è fissata in 10 anni, comprensivi
dei periodi  di utilizzo  e di  preammortamento non superiori a 3
anni.

Le spese  ammissibili al  credito agevolato  dovranno,  comunque,
comprendere il  terreno, le  opere murarie,  gli allacciamenti, i
macchinari e  le  attrezzature,  nonchè  le  scorte  nel  limite
massimo del 20% degli investimenti fissi.

L'importo massimo  del finanziamento  agevolato non  può  essere
superiore:

a) al  30% per  le iniziative previste dall'art. 5, 1 c., lettera
   a) della presente legge;
b) al 20% per le altre iniziative.

In ogni  caso l'importo  massimo del  finanziamento agevolato non
potrà  superare   l'ammontare  determinato   con  delibera   del
Consiglio  Regionale   per  tipi   di   operazioni   o   soggetti
interessati.

ARTICOLO 7
(Contributi in conto capitale)

Hanno diritto  ad ottenere  un contributo  in  conto  capitale  i
soggetti indicati  all'art.  2  della  presente  legge,  che  con
apposita convenzione  abbiano versato  alla Regione, a Comuni o a
consorzi  intercomunali,   per  la  realizzazione,  la  modifica,
l'adeguamento di  impianti di  depurazione e di pretrattamento di
scarichi  idrici,   anticipazioni  finanziarie  ad  un  tasso  di
interesse non  superiore  a  quello  legale,  da  recuperare  con
riduzione delle  tariffe o  delle somme dovute agli enti locali a
norma degli artt. 16, 17 e 18 della legge 10 maggio 1976 n. 319 e
successive modificazioni e integrazioni.

L'importo  del   contributo  in  conto  capitale  è  commisurato
all'ammontare del contributo in conto interessi che a norma della
presente legge  i soggetti  avrebbero  potuto  ottenere,  qualora
avessero  fatto   ricorso  per  la  realizzazione  diretta  degli
impianti al finanziamento degli istituti ed aziende di credito di
cui al  precedente art. 4 per un importo pari a quello anticipato
agli enti locali.

Il contributo è ripartito in tante annualità quante sono quelle
in cui  si scadenza  la riduzione  convenzionale delle  tariffe o
somme di cui al primo comma del presente articolo.

ARTICOLO 8
(Presentazione delle  domande e  istruttoria per  l'ammissione ai
contributi)

Le domande  per ottenere  i  contributi  regionali  di  cui  alla
presente legge  debbono essere  inoltrate alla Fidi - Toscana SPA
della quale  la Regione  si avvale per l'esercizio della funzione
istruttoria in  deroga alle  disposizioni di  leggi  regionali  e
statutarie che  disciplinano l'attività della Fidi - Toscana SPA
medesima, ferma restando la competenza del Consiglio regionale di
cui all'art. 4, comma 5 della legge regionale 5 giugno 1974 n. 32
e successive modificazioni ed integrazioni.

ARTICOLO 9
(Ammissione al contributo in conto interessi)

La  domanda   di  contributo   in  conto  interessi  deve  essere
presentata alla Fidi - Toscana SPA. Alle domande di contributo in
conto interesse devono essere allegate:

a) l'autorizzazione  o il    parere  di  conformità  di  cui  al
   precedente art. 2, 2 c;
b) la  documentazione richiesta  degli istituti  di  credito  per
   ottenere i benefici previsti dalla legge 25 luglio 1952 n. 949
   Capo VI e successive modificazioni ed integrazioni nel caso di
   imprese artigiane o da DPR 9 novembre 1976 n. 902 e successive
   modificazioni ed  integrazioni nel  caso degli  altri soggetti
   indicati nel precedente art. 2.

La Fidi  - Toscana SPA, svolge l'istruttoria di cui al precedente
art.  8  e  verifica  l'ammissibilità  al  contributo  in  conto
interesse  entro   due  mesi   dalla  ricezione   della  delibera
dell'istituto di  credito mutuante  che accolga  la richiesta  di
finanziamento.

Trimestralmente la  Fidi -  Toscana  SPA  trasmette  alla  giunta
regionale l'elenco  delle domande  di contributo  presentate e la
proposta di  ripartizione di  cui al precedente art. 3. La Giunta
regionale presenta  al Consiglio  regionale per l'approvazione il
piano di  ripartizione per la liquidazione dei contributi redatto
in conformità  dell'art. 5,  VIII c della Legge 24 dicembre 1979
n. 650.

ARTICOLO 10
(Liquidazione del contributo in conto interessi)

La Giunta  regionale, entro il 30 giugno e il 31 dicembre di ogni
anno  provvede   alla  liquidazione   dei  contributi   in  conto
interessi, sulla  base dei  provvedimenti adottati  dal Consiglio
Regionale ai sensi del precedente art. 9.

Il contributo  è liquidato  direttamente all'Istituto di credito
mutuante, in  base ad  apposita convenzione  da stipularsi  dalla
Fidi -  Toscana SpA  a seguito  di relativa approvazione da parte
della Giunta regionale, previa dichiarazione che le somme erogate
da parte dell'Istituto di credito mutuante in favore dei soggetti
beneficiari sono  state utilizzate per l'attuazione dei programmi
sui quali  è stata  concessa l'autorizzazione  o  il  parere  di
conformità di  cui al  precedente  art.  2,  comma  2  e  previa
presentazione della  autorizzazione  definitiva  allo  scarico  a
norma dei commi,  8,  9  e  10 dell'art. 15 della Legge 10 maggio
1976 n.  319 e  successive modificazioni ed integrazioni. Qualora
il finanziamento  venga liquidato  su stati  di avanzamento delle
opere, il  soggetto beneficiario dovrà previamente presentare la
certificazione rilasciata  dagli enti  competenti, di rispondenza
al programma autorizzato dei lavori fino ad allora eseguiti.

Al termine  dell'erogazione del  mutuo gli  istituti  di  credito
debbono  attestare  alla  Giunta  regionale  che  gli  interventi
finanziati con mutuo sono stati realizzati.

La  Giunta   regionale,  avvalendosi   anche  dell'ERTAG,  potrà
disporre    verifiche     presso    i     soggetti    beneficiari
sull'espletamento dei  programmi per i quali è stato concesso il
contributo in conto interessi previsto dalla presente legge.

ARTICOLO 11
(Ammissione al contributo in conto capitale)

La domanda di contributo in conto capitale deve essere presentata
alla Fidi  - Toscana  SPA. Alle  domande di  contributo in  conto
capitale devono essere allegate:

a) l'autorizzazione  o   il  parere  di  conformità  di  cui  al
   precedente art. 2, comma 2 lett. a);
b) la  convenzione ai  sensi della quale la Regione, i Comuni o i
   consorzi   intercomunali    hanno   ottenuto   dalle   imprese
   l'anticipazione finanziaria di cui al precedente art. 7;
c) il piano pluriennale di riduzione convenzionale delle tariffe.

La Fidi  - Toscana  SPA svolge l'istruttoria di cui al precedente
art.  8  e  verifica  l'ammissibilità  al  contributo  in  conto
capitale entro  due mesi  dalla ricezione  della domanda  e dalla
documentazione indicata al precedente comma.

Trimestralmente la  Fidi -  Toscana  SPA  trasmette  alla  Giunta
regionale la proposta di ripartizione dei contributi in base alle
priorità di  cui al  precedente  art.  3.  La  Giunta  regionale
presenta al  Consiglio regionale  per l'approvazione  il piano di
ripartizione  per  la  liquidazione  dei  contributi  redatto  in
conformità dell'art.  5, 8  c. della  legge 24  dicembre 1971 n.
650.

ARTICOLO 12

La Giunta  Regionale entro il 30 giugno ed il 31 dicembre di ogni
anno,  provvede   alla  liquidazione   dei  contributi  in  conto
capitale, sulla  base dei  provvedimenti adottati  dal  Consiglio
Regionale ai sensi dell'art. 11.

Il contributo  è liquidato pro - quota direttamente alle imprese
che   hanno    versato   l'anticipazione    finanziaria,   previa
presentazione delle  autorizzazioni provvisorie o definitive agli
scarichi a  norma dei commi 8, 9 e 10 dell'art. 15 della Legge 10
maggio 1976, n. 319 e successive modificazioni ed integrazioni.

Il contributo è erogato nelle annualità nelle quali si scadenza
la riduzione  convenzionale delle tariffe o delle somme di cui al
primo comma del precedente art. 7.

ARTICOLO 13
(Revoca dei contributi)

In caso  di revoca dell'autorizzazione di cui all'art. 2, comma 1
della legge  24 dicembre  1979 n.  650 e  ove sia stata accertata
l'insussistenza delle condizioni necessarie alla liquidazione del
contributo in  conto interessi  o in  conto capitale indicate nei
precedenti artt.  10 e  11,  la  concessione  del  contributo  è
revocata con deliberazione della Giunta regionale.

ARTICOLO 14
(Esclusione dai contributi)

Non sono  ammessi ai  contributi regionali  di cui  alla presente
legge gli  impianti di  depurazione  o  di  pretrattamento  degli
scarichi idrici  che hanno  ottenuto dalla Regione, anche tramite
gli enti locali, anticipazioni finanziarie da restituire mediante
una maggiorazione  delle tariffe  o delle  somme  previste  dagli
artt. 16,  17, e  18 della  L. 10 maggio 1976 n. 319 e successive
modificazioni e integrazioni.

ARTICOLO 15
(Priorità nella  concessione dei contributi statali alle imprese
artigiane)

I contributi statali, concessi a norma della legge 25 luglio 1952
n. 949,  Capo VI  e successive  modificazioni e integrazioni, sui
finanziamenti per  le iniziative  realizzate da soggetti iscritti
agli  albi   toscani  delle   imprese   artigiane   e   destinate
esclusivamente o prevalentemente alla realizzazione, la modifica,
l'adeguamento di  impianti di  depurazione  e  di  pretrattamento
degli scarichi  idrici, sono  accordati con  priorità, anche  in
deroga alle  direttive fissate dal Consiglio generale della Cassa
per il  credito alle aziende artigiane a norma dell'art. 44 della
legge 25  luglio 1952 n. 949 come modificato dalla legge 7 agosto
1971 n. 685.

Le richieste  di contributo  sui finanziamenti  di cui  al  comma
precedente godono  di  un'anticipazione  di  90  giorni  rispetto
all'ordine cronologico di presentazione.

ARTICOLO 16
(Ammissibilità e  priorità  nella  concessione  dei  contributi
regionali alle imprese artigiane)

I contributi  regionali, concessi a norma della legge regionale 2
aprile 1974 n. 13 e successive modificazioni e integrazioni, sono
estesi   ai    finanziamenti   per    le   iniziative   destinate
esclusivamente o prevalentemente alla realizzazione, la modifica,
l'adeguamento di  impianti di  depurazione  e  di  pretrattamento
degli scarichi idrici, e sono accordati prioritariamente rispetto
ai  casi   individuali  dalle  direttive  fissate  dal  Consiglio
Regionale con  le modalità  previste  dall'art.  2  della  legge
regionale 2 aprile 1974 n. 13.

Le richieste  di contributo  sui finanziamenti  di cui  al  comma
precedente godono  di  un'anticipazione  di  90  giorni  rispetto
all'ordine cronologico di presentazione.

ARTICOLO 17
(Riepilogazione dell'attività della Fidi - Toscana SPA)

Al 30  giugno e al 31 dicembre di ogni anno la Fidi - Toscana SPA
trasmette alla Giunta regionale il riepilogo di tutta l'attività
svolta ai sensi della presente legge.

ARTICOLO 18
(Finanziamento dei contributi)

Per l'erogazione  dei contributi  regionali di  cui alla presente
legge è istituito un apposito capitolo del bilancio regionale il
cui ammontare è determinato con legge di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 15 maggio 1980.

La presente  legge è  stata approvata dal Consiglio Regionale il
9-4-1980 ed  è stata vistata dal Commissario del Governo il 9-5-
1980.



TUTELA AMBIENTALE

