Contributo  alle   regioni  Campania  e  Basilicata  colpite  dal
terremoto ed autorizzazione per spese direttive d'intervento.

Il Consiglio Regionale ha approvato il 25-11-1980
Il Commissario del Governo ha apposto il visto il 9-12-1980
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana al  fine di  concorrere alle  spese di  primo
intervento a  favore delle  popolazioni  colpite  dal  terremoto,
mette a  disposizione della  Regione  Campania  la  somma  di  L.
250.000.000  e   della  Regione   Basilicata  la  somma  di  Lire
250.000.000.

ARTICOLO 2

Per l'organizzazione  e  l'allestimento  degli  interventi  della
Regione Toscana  nelle zone  colpite da terremoto è disposta una
autorizzazione di spesa di L. 150.000.000.

La Giunta  regionale dispone  aperture di  credito  a  favore  di
funzionari regionali  per i fini di cui sopra a mente della legge
Regionale 4 dicembre 1978, n. 73.

I funzionari  delegati di cui sopra possono erogare anticipazioni
per indennità  di trasferta  a dipendenti regionali incaricati a
prestare servizio nelle zone terremotate.

ARTICOLO 3

Alla spesa  complessiva di L. 650.000.000 previste dalla presente
legge è  fatto fronte  con i  fondi  di  bilancio  del  corrente
esercizio  che  viene  modificato,  per  analoghi  importi  nella
competenza e nella misura della parte spesa come segue:

In diminuzione

Cap. 64700
   Fondo di riserva per spese obbligatorie      L.    450.000.000

Cap. 64800
   Fondo di riserva per spese impreviste        L.    200.000.000

Totale in diminuzione                           L.    650.000.000

Di nuova istituzione

Cap. 11980
   Contributo   alle    Regioni   Campania   e
   Basilicata colpite dal terremoto"            L.    500.000.000

Cap. 11985
   Spese per l'organizzazione e l'allestimento
   degli  interventi   della  Regione  Toscana
   nelle   zone   della   Campania   e   della
   Basilicata colpite dal terremoto"            L.    150.000.000

Totale di nuova istituzione                     L.    650.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 13 dicembre 1980.

La presente  legge è  stata approvata dal Consiglio Regionale il
25-11-1980 ed  è stata vistata dal Commissario del Governo il 9-
12-1980.



PUBBLICHE CALAMITA'

