Modifiche ed  integrazioni alle LR n. 58 del 22-8-1977 e n. 9 del
17-2-1979.

Il Consiglio Regionale ha approvato il 21-4-1980
Il Commissario del Governo ha apposto il visto il 23-5-1980
Il Presidente  della Giunta  Regionale promulga la seguente legge
regionale:

ARTICOLO 1

Ai fini  delle concessioni  da parte della Regione dei contributi
di cui  all'art. 1  della LR  22 agosto 1977, n. 58 e della LR 17
febbraio 1979,  n. 9,  i Comuni beneficiari, oltre a Radicofani e
S. Casciano  dei Bagni,  sono quelli  di Piancastagnaio e Abbadia
San Salvatore.

La Giunta regionale è autorizzata ad accreditare l'ammontare del
finanziamento di cui alla presente legge al Consorzio Industriale
Comprensoriale  della   Val   di   Paglia   per   le   opere   di
elettrificazione dell'area.

Per la  concessione dei  contributi di cui alla presente legge è
disposta un'autorizzazione di spesa di L. 1.000.000.000 di cui:

- L.  600.000.000 fanno  carico al  Cap. 62100  del  Bilancio  di
  previsione per  l'anno finanziario 1980 che viene integrato con
  la variazione di cui al successivo art. 2;
- L.  400.000.000 fanno  carico al  capitolo  corrispondente  del
  bilancio di previsione per l'anno finanziario 1981.

ARTICOLO 2

Al fine  della copertura  della spesa per l'anno 1980, agli stati
di previsione  di competenza  e di  cassa della  parte spesa  del
Bilancio di previsione 1980 sono apportate, per analoghi importi,
le seguenti variazioni:

In diminuzione

Cap. 63300
   Fondo globale per il finanziamento di spese
   per ulteriori  programmi di sviluppo (Spese
   di investimento)                              L.   600.000.000

In aumento

Cap. 62100
   Concessione     di      contributi      per
   l'attrezzature dell'area  industriale della
   Valle del Fiume Paglia (LR 58/77 e 9/79)      L.   600.000.000

Al fine  della  copertura  della  spesa  per  l'anno  1981,  sono
apportate al bilancio pluriennale 1980-82 le seguenti variazioni:

5. Progetto Amiata
Della quota  per l'anno  1981 pari a L. 4.903.250.000 iscritta al
punto "B" sono trasferite al punto "A" L. 400.000.000.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 maggio 1980.

La presente  legge è  stata approvata dal Consiglio Regionale il
21-4-1980 ed  è stata vistata dal Commissario del Governo il 23-
5-1980.



URBANISTICA

