Norme  per  l'inquadramento  nei  ruoli  organici  del  personale
assegnato in attuazione dell'articolo 8 della LR 29/79.

Il Consiglio Regionale ha approvato il 22-4-1980
Il Commissario del Governo ha apposto il visto il 29-5-1980
Il Presidente  della Giunta  Regionale promulga la seguente legge
regionale:

ARTICOLO UNICO

La  presente   legge  disciplina  l'inquadramento  del  personale
assegnato ai  Comuni in  applicazione dello  art. 8  della LR  29
giugno 1979, n. 29.

L'inquadramento è effettuato, previo accertamento dell'idoneità
teorico -  pratica all'impiego,  mediante concorso  riservato  da
bandire con  deliberazione del  competente  organo  dell'ente  di
destinazione, nel  termine di  60 giorni  dall'entrata in  vigore
della presente  legge, per  un numero  di posti corrispondenti al
personale assegnato a ciascun Comune.

Il personale  risultato vincitore  del concorso  è inquadrato al
quinto livello  retributivo funzionale  previsto dal DPR 1 giugno
1979, n.  191, nei  posti d'organico  vacanti od in soprannumero.
Nell'ambito del  predetto livello,  al personale è attribuita la
qualifica dell'ordinamento  del personale comunale corrispondente
ai contenuti di professionalità della posizione di provenienza.

La presente  legge è  pubblicata sul  Bollettino Ufficiale della
Regione. E'  fatto obbligo a chiunque spetti di osservare e farla
osservare come legge della Regione Toscana.

Firenze, 29 maggio 1980.

La presente  legge è  stata approvata dal Consiglio Regionale il
22-4-1980 ed  è stata vistata dal Commissario del Governo il 29-
5-1980.



ATTRIBUZIONI DELEGHE
PERSONALE

