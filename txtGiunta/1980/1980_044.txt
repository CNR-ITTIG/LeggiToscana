Partecipazione della  Regione  Toscana  alla  costituzione  della
Fondazione "Orchestra regionale Toscana".

Il Consiglio Regionale ha approvato il 26-3-1980
Il Commissario del Governo ha apposto il visto il 30-4-1980
Il Presidente  della Giunta  Regionale promulga la seguente legge
regionale:

ARTICOLO 1

Nell'ambito  dell'attività     volta  alla  promozione  ed  allo
sviluppo dell'iniziativa  culturale in  Toscana,  in  riferimento
all'art. 4  dello Statuto  ed all'art. 49 del decreto delegato 24
luglio 1977,  n. 616, la Regione Toscana promuove la costituzione
e partecipa  all'attività della  Fondazione "Orchestra regionale
toscana".

ARTICOLO 2

La  Giunta   regionale  compie   tutti  gli   atti  necessari   a
perfezionare la partecipazione della Regione alla costituzione ed
al funzionamento della fondazione "Orchestra regionale toscana".

ARTICOLO 3

Per le finalità di cui alla presente legge la Regione provvede:

a) a  conferire alla  Fondazione la somma di L. 250.000.000 quale
   concorso alla formazione del fondo di dotazione e per le opere
   di primo impianto;
b) ad erogare un contributo annuale per le spese di funzionamento
   della fondazione  a norma e con le modalità di cui alla legge
   regionale n. 11 del 28 gennaio 1980.

ARTICOLO 4

Il presidente  della Regione  è autorizzato a compiere tutti gli
atti necessari per la costituzione della Fondazione.

ARTICOLO 5

All'onere di  L. 250.000.000 previsto al precedente art. 3, lett.
a), si  farà fronte  con i  fondi di cui al Cap. 11950 che viene
istituito nel  bilancio di  previsione 1980  con le variazioni di
cui al successivo art. 6.

ARTICOLO 6

Agli stati  di previsione  di competenza  e di  cassa della parte
"spesa" del  bilancio di  previsione per  l'anno finanziario 1980
sono apportate, per analoghi importi, le seguenti variazioni:

In diminuzione

Cap. 63100                                         L. 250.000.000

Di nuova istituzione

Cap. 11950
   Concorso  alla   Formazione  del  fondo  di
   dotazione per  le spese  di primo  impianto
   alla   Fondazione    "Orchestra   regionale
   toscana" (LR n. 26/80 - Atti Consiglio)         L. 250.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 26 marzo 1980.

La presente  legge è  stata approvata dal Consiglio Regionale il
26-3-1980 ed  è stata vistata dal Commissario del Governo il 30-
4-1980.



ATTIVITA' ARTISTICHE
PARTECIPAZIONI

