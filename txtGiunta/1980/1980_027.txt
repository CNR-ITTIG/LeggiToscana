Contributo della  Regione Toscana  per lo  svolgimento  del  30mo
Congresso dell'Associazione degli Agenti di Viaggio Inglesi.

Il Consiglio Regionale ha approvato il 26-2-1980
Il Commissario del Governo ha apposto il visto il 28-3-1980
Il Presidente  della Giunta  Regionale promulga la seguente legge
regionale:

ARTICOLO 1

La Regione Toscana nel quadro delle finalità statutarie tendenti
a favorire  l'espansione delle  relazioni economiche  e culturali
della Toscana  con l'estero  e lo  sviluppo del  turismo e  delle
attività  economiche  connesse,  promuove  la  realizzazione  in
Firenze e  in Toscana  del 30mo Congresso dell'Associazione degli
Agenti di Viaggio Inglesi, anche mediante apposito finanziamento.

ARTICOLO 2

La realizzazione dell'iniziativa sulla base degli indirizzi della
Giunta regionale,  è affidata  a un  Comitato organizzativo  del
quale fanno  parte la  Regione Toscana,  il  Comune  di  Firenze,
l'Ente Nazionale  Italiano per il Turismo, l'Ente Provinciale per
il turismo  e l'Azienda Autonoma di Turismo di Firenze, la Camera
di Commercio  Industria Artigianato  e  Agricoltura  di  Firenze,
l'Italcongressi, le  Associazioni  Regionali  degli  albergatori,
l'Associazione  Toscana   Agenti  di   Viaggio,  le  Associazioni
regionali del  Commercio e  del Turismo,  l'Alitalia, la  British
Airways, lo Skal Club Firenze e Toscana, l'Associazione Nazionale
Autotrasporti in concessione.

Alla organizzazione tecnica del congresso provvede l'Associazione
Toscana Agenti  di Viaggio,  sulla base delle direttive formulate
dal Comitato organizzativo.

ARTICOLO 3

L'iniziativa è  svolta nel  quadro  del  programma  promozionale
della Regione per l'anno 1980, ai sensi della legge regionale 30-
5-74 n.  27 e successive modificazioni e si attua per gli aspetti
finanziari mediante  apertura di  credito ai  sensi  della  legge
regionale 4-12-78 n. 73.

ARTICOLO 4

Nel fondo  di cui  al precedente  articolo affluiscono  oltre  al
contributo della  Regione Toscana, previsto dalla presente legge,
anche i contributi di altri enti e organismi.

ARTICOLO 5

Per il  rendiconto delle  spese si  applicano gli  articoli 13  e
seguenti della legge regionale 4-12-78 n. 73.

La  Giunta   regionale  relaziona   al  consiglio  regionale  sui
risultati dell'iniziativa  entro sei  mesi dalla  conclusione del
congresso.

ARTICOLO 6

L'onere  derivante   dall'applicazione  della   presente   legge,
previsto in  L. 300.000.000 farà carico al bilancio del corrente
esercizio al capitolo 11900 che viene istituito con la variazione
di cui al successivo articolo.

ARTICOLO 7

Agli stati  di previsione  di competenza  e di cassa del bilancio
del corrente  esercizio sono  apportate per  analoghi importi, le
seguenti variazioni:

PARTE ENTRATA

Di nuova istituzione

Cap. 14900
   Contributi   di   enti   e   di   organismi
   all'organizzazione   del    30mo  Congresso
   dell'Associazione degli  agenti di  viaggio
   inglesi                                       L.           pm.

PARTE SPESA

In diminuzione

Cap. 63000
   Fondo globale per il finanziamento di spese
   per l'adempimento di funzioni normali         L.   300.000.000

Di nuova istituzione

Cap. 11900
   Contributo per  la organizzazione  del 30mo
   congresso dell'Associazione degli Agenti di
   Viaggio Inglesi                               L.   300.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 aprile 1980.

La presente  legge è  stata approvata dal Consiglio regionale il
26-2-1980 ed  è stata vistata dal Commissario del Governo il 28-
3-1980.



TURISMO

