Modifica alla  LR n.  83/77 concernente:  "Norme  in  materia  di
bonifica, di  consorzi di  bonifica, di miglioramento fondiario e
delega di funzioni agli Enti Locali.

Il Consiglio Regionale ha approvato il 27-12-1979
Il Commissario del Governo ha apposto il visto il 1-2-1980
Il Presidente  della Giunta  Regionale promulga la seguente legge
regionale:

ARTICOLO 1
(Finanziamento per  la realizzazione di nuove opere di bonifica e
per la manutenzione delle opere di bonifica).

Gli artt. 33 e 34 della LR n. 83 del 23-12-77 sono sostituiti dal
seguente articolo:

   "Il finanziamento  per la  realizzazione  di  nuove  opere  di
   bonifica e  per la  manutenzione delle  opere di bonifica, ivi
   comprese le  spese generali  e di  oneri vari  connessi a tali
   interventi, è ripartito con le seguenti modalità:

   a) per  il 50%  in proporzione alla superficie dei comprensori
      di bonifica  facenti parte  del territorio  di ciascun Ente
      delegato così ripartito:

      - 22% per i territori classificati di bonifica integrale;
      - 28%  per i  territori classificati  ex - novo di bonifica
        montana e per quelli di bonifica integrale riclassificati
        di bonifica montana;

   b) per  il 20%  in proporzione alla contribuenza posta a ruolo
      nell'esercizio precedente;
   c) per il 5% in proporzione alla superficie dei comprensori di
      bonifica facenti  parte  del  territorio  di  ciascun  Ente
      delegato non  gravata, nell'esercizio  precedente, di oneri
      di contribuenza;
   d) per  il 25%  sulla base dei programmi annuali di intervento
      relativi alla  esecuzione delle  opere del  successivo art.
      3".

ARTICOLO 2
(Ripartizione dei finanziamenti)

L'art. 36  della LR n. 83 del 23-12-77 è sostituito dal seguente
articolo:

   "Le somme  di cui  al precedente articolo, lettere a), b) e c)
   sono ripartite  fra gli  Enti delegati con deliberazione della
   Giunta regionale  ed erogate  entro il  primo di marzo di ogni
   anno".

ARTICOLO 3
(Presentazione e finanziamento dei programmi di intervento).

Il primo  comma dell'art.  37 della  LR n.  83  del  23-12-77  è
sostituito dal seguente articolo:

   "I programmi  annuali per  la realizzazione  di nuove opere di
   bonifica e  per la manutenzione delle opere di bonifica di cui
   alla lettera  d) dell'art.  1 sono redatti secondo i criteri e
   nei  termini   stabiliti  con   deliberazione  del   Consiglio
   regionale".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e  dell'articolo 28 dello Statuto entra in vigore il
giorno stesso della sua pubblicazione.

Firenze, 7 febbraio 1980.

La presente  Legge è  stata approvata dal Consiglio Regionale il
27-12-1979 ed  è stata vistata dal Commissario del Governo il 1-
2-1980.



ATTRIBUZIONI DELEGHE
ASSETTO IDROGEOLOGICO

