Norme per l'inquadramento nel ruolo unico regionale del personale
assegnato alla  Regione  Toscana  ai  sensi  e  per  gli  effetti
dell'art. 6 della legge 386/76.

Il Consiglio Regionale ha approvato il 22-4-1980
Il Commissario del Governo ha apposto il visto il 23-5-1980
Il Presidente  della Giunta  Regionale promulga la seguente legge
regionale:

ARTICOLO 1

La presente  legge disciplina,  con decorrenza  21 dicembre 1977,
l'inquadramento nel  ruolo regionale del personale assegnato alla
Regione Toscana  ai sensi  e per  gli effetti  dell'art. 6  della
Legge 30 aprile 1976, n. 386.

ARTICOLO 2

L'inquadramento del  personale indicato  al precedente  art. 1 è
effettuato con  deliberazione della Giunta regionale, nel termine
di sessanta giorni dall'entrata in vigore della presente legge.

Il personale è inquadrato nella fascia funzionale corrispondente
alla   posizione   di   provenienza,   secondo   i   criteri   di
corrispondenza contenuti nell'allegata tabella "A ".

Nell'ambito della  fascia funzionale,  come  sopra  stabilita,  a
ciascun  dipendente   sono  attribuite   le  mansioni   oggettive
dell'ordinamento  del  personale,  regionale,  corrispondenti  ai
contenuti di professionalità della qualifica di provenienza.

ARTICOLO 3

Ai fini  della determinazione  della  posizione  economica  nella
fascia  di   inquadramento  si   applica  la  normativa  prevista
dall'art. 98, primo comma e dall'art. 105 della LR 6-9-73, n. 54;
il personale  consegue dal  30  settembre  1978,  il  trattamento
economico previsto dall'art. 107 della legge n. 54 citata.

ARTICOLO 4

Il personale  proveniente da  altri enti di sviluppo che si trova
in posizione  di comando presso l'ETSAF da data non successiva al
31 ottobre  1979 può  a domanda, da presentarsi entro il termine
di 60  giorni dalla  data di  entrata in  vigore  della  presente
legge, essere  inquadrato nel  ruolo unico  regionale, nel limite
dei posti di organico disponibili.

L'inquadramento è  effettuato nel  livello  corrispondente  alla
posizione   giuridica    formalmente   rivestita   nell'Ente   di
provenienza, con  decorrenza dal primo giorno del mese successivo
a quello  di entrata in vigore della presente legge; la posizione
economica è  determinata con  le modalità previste dall'art. 42
della LR 17-8-1979, n. 38.

ARTICOLO 5

Ai  fini   del  trattamento  assistenziale,  previdenziale  e  di
quiescenza, il  personale inquadrato a norma della presente legge
è iscritto all'Istituto Nazionale per l'Assistenza ai dipendenti
degli Enti  locali (INADEL),  e alla  Cassa per  le  pensioni  ai
dipendenti degli enti locali (CPDEL).

Al personale  medesimo è  fatto salvo  il diritto  di optare, ai
fini del  trattamento previdenziale,  per il  mantenimento  della
iscrizione   all'assicurazione    generale    obbligatoria    per
l'invalidità, la  vecchiaia ed  ai  superstiti.  L'opzione  deve
essere  effettuata   entro  sei   mesi  dalla  comunicazione  del
provvedimento d'inquadramento.

ARTICOLO 6

Al personale inquadrato ai sensi della presente legge si applica,
con decorrenza  dal 1-10-1978,  la normativa di cui alla LR 17-8-
1979 n. 38.

E' confermato  fino al  31-12-1979 l'orario  di servizio prestato
presso gli  uffici dell'ETSAF  dal personale  inquadrato a  norma
della presente  legge. Dal  1-1-1980 si applica l'orario previsto
dall'art. 34 della Legge n. 38 sopra citata.

ARTICOLO 7

Ai  fini  dell'inquadramento  nel  ruolo  unico  regionale,  sono
indetti  concorsi   riservati  al   personale  che  l'ETSAF,  per
inderogabili esigenze di primo impianto non coperte dal personale
proveniente   dall'Ente    Maremma,    ha    nominativamente    e
continuativamente  retribuito,  in  data  non  posteriore  al  31
dicembre 1979  e fino  alla  data  di  entrata  in  vigore  della
presente legge, per lo svolgimento, con orario di lavoro normale,
di mansioni di natura impiegatizia.

Le norme  del presente  articolo  non  si  applicano  ai  giovani
assunti dall'ETSAF  a  norma  della  legge  1-6-1977,  n.  285  e
successive modificazioni,  per  i  quali  sarà  specificatamente
provveduto in  attuazione degli  artt. 26  e seguenti del Decreto
Legge 30-12-1979, n. 663 convertito con Legge 29-2-1980 n. 33.

Il concorso  è indetto con deliberazione del consiglio regionale
per i  posti del  livello retributivo  funzionale  corrispondenti
alle  mansioni   derivanti   dagli   incarichi   risultanti   dal
provvedimento  di   conferimento  ovvero   da  provvedimenti   di
liquidazione delle competenze.

L'ammissione al concorso è subordinata al possesso dei requisiti
generali per  l'accesso all'impiego  regionale e  del  titolo  di
studio richiesto  per il  livello d'inquadramento con l'eccezione
dei  limiti   di  età.   Le  prove   concorsuali  sono   dirette
all'accertamento   dell'idoneità   teorico   -   pratica   degli
interessati, mediante  una prova scritta ed un colloquio vertenti
sull'ordinamento degli  uffici  e  sulle  procedure  regionali  e
dell'ETSAF, con particolare riferimento alle mansioni attribuite.

La Commissione  giudicatrice è  composta  dal  Presidente  della
Giunta, o  suo delegato,  da tre  esperti designati dal Consiglio
regionale   e    da   un   rappresentante   sindacale   designato
congiuntamente  dalle   organizzazioni  sindacali  del  personale
regionale.

L'inquadramento  ha   decorrenza,  agli   effetti  giuridici   ed
economici, dalla  data di  esecutività  della  deliberazione  di
inquadramento ed  è  disposto  con  provvedimento  della  Giunta
regionale. A  detto personale  spetta  il  trattamento  economico
iniziale del  livello d'inquadramento  nel ruolo  regionale e  si
applica la  progressione  economica  prevista  per  il  personale
regionale.

ARTICOLO 8

Il personale  di cui  all'art. 1 è inquadrato nel ruolo organico
della  Regione,  per  effetto  della  presente  legge,  anche  in
soprannumero rispetto  ai posti previsti nella dotazione organica
della  struttura  operativa  regionale,  alla  cui  revisione  si
provvederà  con   successiva  legge   nel  termine  di  un  anno
dall'entrata in vigore della presente legge.

ARTICOLO 9

L'onere derivante  dall'applicazione  della  presente  legge  per
l'anno 1980  farà carico  ai Capitoli  04000, 04200,  04300  che
presentano la necessaria disponibilità.

L'onere derivante  dall'attuazione della  presente  legge  per  i
successivi esercizi farà carico ai corrispondenti capitoli dello
stato di previsione della spesa di ogni singolo anno finanziario.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 maggio 1980.

La presente  legge è  stata approvata dal Consiglio Regionale il
22 aprile 1980 ed è stata vistata dal Commissario del Governo il
23 maggio 1980.

ALLEGATO
Tabella di corrispondenza per l'inquadramento del personale.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento: carriera  ausiliaria,  ruolo  uscieri,  qualifiche
commesso  parametro   100,  commesso   parametro  115,   commesso
parametro  133,   commesso  capo  parametro  143,  commesso  capo
parametro 165.

Posizione  di   provenienza,  ruolo   amministrativo,   qualifica
commesso delle classi 0, 1, 2, 3 e 4; fascia di inquadramento nel
ruolo regionale II.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento:  carriera   ausiliaria,  ruolo  servizi  autonomi,
qualifiche autista parametro 133, capo autorimessa parametro 143,
capo autorimessa parametro 165.

Posizione di provenienza: ruolo tecnico, qualifica agente tecnico
delle classi  2,  3  e  4;  fascia  di  inquadramento  nel  ruolo
regionale III.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento:  carriera   operaia,  ruolo   operai,  qualifiche:
operaio  comune,   operaio  qualificato,  operaio  specializzato,
operaio capo.

Posizione  di   provenienza:  ruolo   tecnico,  qualifica  agente
tecnico; fascia  di inquadramento  nel ruolo regionale III; ruolo
tecnico, qualifica operatore tecnico; fascia di inquadramento nel
ruolo regionale IV.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento:   carriera    esecutiva,   ruolo   amministrativo,
qualifiche:  coadiutore  oppure  coadiutore  stenodattilografo  e
dattilografo  parametro   120,   coadiutore   oppure   coadiutore
stenodattilografo e dattilografo parametro 133, coadiutore oppure
coadiutore stenodattilografo e dattilografo parametro 163.

Posizione  di   provenienza:  ruolo   amministrativo,   qualifica
archivista  dattilografo  delle  classi  0,  1  e  2;  fascia  di
inquadramento nel ruolo regionale IV.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento:  carriera  esecutiva,  ruolo  stenodattilografi  e
dattilografi, qualifiche: coadiutore principale oppure coadiutore
stenodattilografo  e   dattilografo  principale   parametro  183,
coadiutore  principale   oppure  coadiutore  stenodattilografo  e
dattilografo  principale   parametro  213,  coadiutore  superiore
oppure  coadiutore  stenodattilografo  e  dattilografo  superiore
parametro 245.

Posizione  di   provenienza:  ruolo   amministrativo,   qualifica
archivista dattilografo delle classi 3, 4 e 5;
fascia di  inquadramento nel ruolo regionale IV per le classi 3 e
4, V per la classe 5.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento:   carriera    esecutiva,   ruolo   amministrativo,
qualifiche:  coadiutore  oppure  coadiutore  stenodattilografo  e
dattilografo aventi  parametri  120,  133  e  163.  Posizione  di
provenienza:   ruolo    amministrativo,   qualifica    archivista
dattilografo delle classi 0, 1 e 2;
fascia di inquadramento nel ruolo regionale IV.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento:  carriera  esecutiva,  ruolo  stenodattilografi  e
dattilografi, qualifiche: coadiutore principale oppure coadiutore
stenodattilografo e  dattilografo principale aventi parametri 183
e 213, coadiutore superiore oppure coadiutore stenodattilografo e
dattilografo superiore, parametro 245.

Posizione  di   provenienza:  ruolo   amministrativo,   qualifica
archivista  dattilografo  delle  classi  3,  4  e  5;  fascia  di
inquadramento nel  ruolo regionale  IV per le classi 3 e 4, V per
la classe 5.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento: carriera esecutiva, ruolo operatori tecnici oppure
coadiutori meccanografici,  qualifiche: coadiutore tecnico oppure
coadiutore  meccanografico   parametro  128,  coadiutore  tecnico
oppure  coadiutore   meccanografico  parametro   143,  coadiutore
tecnico   oppure   coadiutore   meccanografico   parametro   168,
coadiutore tecnico  principale oppure  coadiutore  meccanografico
principale parametro  188, coadiutore  tecnico principale  oppure
coadiutore meccanografico  principale parametro  218,  coadiutore
tecnico  superiore  oppure  coadiutore  meccanografico  superiore
parametro 245.

Posizione di  provenienza: ruolo  tecnico, qualifica di operatore
tecnico: classi  0, 1,  3, 3, 4 fascia di inquadramento nel ruolo
regionale  IV;   classe  5  fascia  di  inquadramento  nel  ruolo
regionale V.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento:  carriera   di  concetto,   ruolo  amministrativo,
qualifica segretario  parametro 160,  segretario  parametro  178,
segretario parametro  218, segretario  principale parametro  255,
segretario principale  parametro 297,  segretario capo  parametro
370.

Posizione  di   provenienza:  ruolo   amministrativo,   qualifica
assistente: per  le classi 0, 1, 2, 3 e 4 fascia di inquadramento
nel ruolo  regionale V;  per la  classe 5 fascia di inquadramento
nel ruolo regionale VI.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento: carriera esecutiva, ruolo operatori tecnici oppure
coadiutori meccanografici,  qualifiche coadiutore  tecnico oppure
coadiutore  meccanografico   parametro  128,  coadiutore  tecnico
oppure  coadiutore   meccanografico  parametro   143,  coadiutore
tecnico   oppure   coadiutore   meccanografico   parametro   168,
coadiutore tecnico  principale oppure  coadiutore  meccanografico
principale parametro  188, coadiutore  tecnico principale  oppure
coadiutore meccanografico  principale parametro  218,  coadiutore
tecnico  superiore  oppure  coadiutore  meccanografico  superiore
parametro 245.

Posizione di  provenienza:  ruolo  tecnico,  qualifica  operatore
tecnico: per le classi 0, 1, 3, 3 e 4 fascia di inquadramento nel
ruolo regionale  IV; per  la classe 5 fascia di inquadramento nel
ruolo regionale V.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento:  carriera   di  concetto,   ruolo  amministrativo,
qualifiche segretario  parametro 160,  segretario parametro  178,
segretario parametro  218, segretario  principale parametro  255,
segretario principale  parametro 297,  segretario capo  parametro
370.

Posizione  di   provenienza:  ruolo   amministrativo,   qualifica
assistente: per  le classi 0, 1, 2, 3 e 4 fascia di inquadramento
nel ruolo  regionale V;  per la  classe 5 fascia di inquadramento
nel ruolo regionale VI.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento: carriera  di concetto,  ruolo periti agrari oppure
geometri oppure  programmatori, qualifiche  perito agrario oppure
geometra  oppure  programmatore  parametro  160,  perito  agrario
oppure  geometra   oppure  programmatore  parametro  188,  perito
agrario  oppure  geometra  oppure  programmatore  parametro  227,
perito  agrario  principale  oppure  geometra  principale  oppure
programmatore principale parametro 260, perito agrario principale
oppure  geometra   principale  oppure   programmatore  principale
parametro 302,  perito agrario  capo oppure  geometra capo oppure
programmatore capo parametro 370.

Posizione di  provenienza: ruolo  tecnico,  qualifica  assistente
tecnico: per le classi 0, 1, 2, 3 e 4 fascia di inquadramento nel
ruolo regionale  V; per  la classe  5 fascia di inquadramento nel
ruolo regionale VI.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento:  carriera  direttiva,  ruolo  tecnico  agricoltura
oppure ingegneri, qualifiche ispettore oppure ingegnere parametro
218, ispettore  principale oppure  ingegnere principale parametro
257, ispettore  superiore oppure  ingegnere  superiore  parametro
307.

Posizione di  provenienza: ruolo tecnico, qualifica collaboratore
tecnico delle  classi 0, 1 e 2; fascia di inquadramento nel ruolo
regionale VI.

Inquadramento in base al ruolo organico ex art. 8 legge 14/7/1965
n. 901 e DPR 28/12/1970 n. 1077.

Posizione  di   provenienza  attribuita   in  base   al   decreto
interministeriale n. 6375 del 29/4/1977.

Inquadramento: carriera  direttiva, ruolo  amministrativo  oppure
tecnico  agricoltura  oppure  ingegneri,  qualifiche  consigliere
parametro 190,  consigliere parametro  257, direttore  di sezione
parametro 307,  direttore di ufficio oppure ispettore capo oppure
ingegnere capo  parametri 387  oppure 426,  direttore di servizio
parametro 530.

Posizione  di   provenienza:  ruolo   amministrativo,   qualifica
collaboratore classe  0, collaboratore  classe  1,  collaboratore
classe  2   fascia  di  inquadramento  nel  ruolo  regionale  VI;
qualifica dirigente  fascia di  inquadramento nel ruolo regionale
VIII; qualifica  dirigente superiore  fascia di inquadramento nel
ruolo regionale VII.

ENTE REGIONE
PERSONALE

