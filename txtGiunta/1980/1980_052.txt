Norme per  l'esercizio delle  funzioni  attribuite  alla  Regione
dalle LL. 10-7-1976 n. 319 e 24-1-1979 n. 650 e delega in materia
di tutela delle acque dall'inquinamento.

Il Consiglio Regionale ha approvato il 2-4-1980
Il Commissario del Governo ha apposto il visto il 8-5-1980
Il Presidente  della Giunta  Regionale promulga la seguente legge
regionale:

ARTICOLO 1

L'esercizio delle funzioni attribuite alla Regione dalle Leggi 10
maggio 1976  n. 319  e 24  dicembre 1979  n. 650,  in materia  di
tutela  delle  acque  dall'inquinamento,  è  disciplinato  dalla
presente legge.

ARTICOLO 2

Il  Consiglio   regionale  provvede,  su  proposta  della  Giunta
regionale:

a) all'approvazione  del piano  regionale  di  risanamento  delle
   acque;
b) all'approvazione  dei programmi  relativi alla  concessione di
   contributi ai  comuni e  ai  consorzi  intercomunali  per  gli
   interventi di  cui all'art.  19 della  legge 10 maggio 1976 n.
   319 e  alle Province  per l'espletamento  dei compiti  ad esse
   affidati dagli  artt. 5  e 15,  settimo comma,  della predetta
   legge, come modificati dalla legge 24-12-1979 n. 650;
c) all'approvazione  dei programmi  concernenti la concessione di
   contributi ad  imprese ai  sensi dell'art.  20 della  legge 10
   maggio 1976 n. 319;
d) all'approvazione  delle tariffe  per i  servizi di fognatura e
   depurazione nonchè  alla fissazione dei modi e termini per la
   presentazione delle  denunce relative  alla quantità  e  alla
   qualità delle  acque scaricate di cui all'art. 16 della legge
   n. 319/1976.

ARTICOLO 3

La  Giunta   regionale   esercita   tutte   le   altre   funzioni
amministrative   che   in   materia   di   tutela   delle   acque
dell'inquinamento sono  attribuite alla  Regione, fatta eccezione
per quelle di cui ai successivi articoli 4 e 5.

Le funzioni  amministrative di  cui al  precedente comma  possono
essere delegate  dalla Giunta regionale al Presidente o a singoli
componenti della  Giunta stessa,  secondo le  direttive da questa
deliberate.

Spetta, comunque,  al Presidente  il coordinamento delle funzioni
delegate.

La  Giunta   regionale  può,   altresì,  delegare  le  funzioni
amministrative di  cui al  primo comma,  limitatamente ad atti di
natura esecutiva  di deliberazioni previamente da essa assunte, a
funzionari in  servizio  presso  la  Regione  che  le  esercitano
secondo direttive  vincolanti e sotto il controllo del componente
della Giunta preposto al settore.

La delega  prevista dai commi precedenti ha effetto dal giorno di
pubblicazione  della   relativa  deliberazione   sul   Bollettino
Ufficiale della  Regione e può essere in ogni momento, revocata,
con le stesse formalità.

La Giunta  con propria  deliberazione può  in qualsiasi momento,
avocare a  sè l'esercizio  di qualsiasi  funzione amministrativa
delegata.

ARTICOLO 4

E' attribuito  alle Associazioni  intercomunali di cui alla LR 17
agosto 1979 n. 37, il compito di rilasciare l'autorizzazione agli
scarichi diretti nelle acque del mare.

ARTICOLO 5

E' delegata ai comuni la funzione di rilasciare le autorizzazioni
previste dall'art.  2 della  legge 24  dicembre 1979  n. 650  per
l'attuazione dei  programmi che  adeguano, alle  previsioni della
tabella C  della legge  10 maggio 1976 n. 319, gli scarichi degli
insediamenti produttivi in pubbliche fognature oppure nel suolo o
nel sottosuolo.

La funzione  di cui al precedente comma è delegata alle Province
quando gli scarichi avvengano in acque superficiali.

Ai  comuni   è,  altresì,   delegato  il  compito  di  vigilare
sull'osservanza da  parte degli  interessati dei programmi di cui
all'art. 2  della Legge  24 dicembre  1979 n.  650 e dei tempi di
attuazione dei  medesimi, con l'obbligo di provvedere a segnalare
tempestivamente alla  Giunta regionale le eventuali inadempienze,
ai fini  dell'adozione da  parte della  stessa della revoca delle
autorizzazioni concesse.

Ai fini  dell'applicazione del  comma 7  del citato  art. 2 della
legge 24  dicembre  1979,  n.  650,  copie  delle  autorizzazioni
rilasciate  ai   sensi  dei   commi  precedenti   devono   essere
tempestivamente inviate  alla Giunta regionale, con l'indicazione
dei costi dei programmi cui esse si riferiscono.

ARTICOLO 6

Nell'esercizio  della   funzione  loro  delegata  con  l'articolo
precedente, i  Comuni e  le province  dovranno tenere particolare
conto degli  elementi indicati al comma 2 dell'art. 2 della legge
24-12-1979 n. 650 nonchè:

a) di  tutti i  provvedimenti che  riguardano gli  scarichi quali
   revoche, sospensioni,  modifiche, ampliamenti,  trasferimenti,
   fino alla  data di  presentazione dei  programmi relativi agli
   scarichi stessi;
b) delle  caratteristiche degli  effluenti quali  la portata e le
   analisi chimico  - fisiche relative ai principali inquinamenti
   presenti negli effluenti medesimi;
c) delle  caratteristiche dell'intervento che si intende adottare
   per adeguare  gli scarichi  ai limiti  della tabella "C" della
   legge 10 maggio 1975, n. 319;

Direttive ulteriori  di attuazione  della delega  potranno essere
impartite dal  Consiglio regionale  ai sensi dell'art. 8 della LR
30-4-1973 n. 30.

ARTICOLO 7

Per lo  svolgimento delle  attività  istruttorie  relative  alle
funzioni loro  delegate i Comuni, le associazioni intercomunali e
le  province   possono  chiedere   alla   Giunta   regionale   la
collaborazione degli uffici della Regione.

Nell'esercizio delle  funzioni attribuite  a norma del precedente
art. 4  dovrà essere acquisito il parere degli uffici tecnici di
cui al  comma 6  dell'art. 15  della Legge  10-5-1976 n.  319 nel
testo sostituito dall'art. 18 della legge 24 dicembre 1979 n. 650
secondo le procedure fissate dalla legge regionale.

ARTICOLO 8

Nel caso in cui i Comuni e le Province non provvedano al rilascio
delle autorizzazioni  di cui  al precedente  articolo 5  entro il
termine stabilito  dall'art. 2  - comma 2 della legge 24 dicembre
1979 n.  650, si applica l'articolo 9, comma 3 della LR 30-4-1973
n. 30.

ARTICOLO 9

Alla spesa  relativa alle  funzioni delegate  ai  comuni  e  alle
Province ai  sensi dell'art.  5  si  farà  fronte  con  i  fondi
stanziati nell'apposito  capitolo del  bilancio  per  l'esercizio
finanziario 1980.

La spesa  di cui al precedente comma sarà ripartita a consuntivo
fra  gli   Enti  interessati,  con  deliberazione  del  Consiglio
regionale,  su   proposta  della   Giunta,  d'intesa  con  l'ANCI
regionale e  l'URPT, con particolare riferimento al numero e alla
complessità delle  pratiche trattate e in misura forfettaria per
ognuna di esse.

ARTICOLO 10
(Norma transitoria)

Le  Associazioni   intercomunali  esercitano   le  funzioni  loro
attribuite dall'art.  4 della  presente legge  a decorrere  dal 1
gennaio 1981.

Fino al 31 dicembre 1980 le funzioni predette sono esercitate dai
singoli comuni territorialmente competenti.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio regionale il
2-4-1980 ed  è stata vistata dal Commissario del Governo il 8-5-
1980.



ATTRIBUZIONI DELEGHE
TUTELA AMBIENTALE

