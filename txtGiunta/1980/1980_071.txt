Organizzazione delle Unità Sanitarie locali.

Il Consiglio Regionale ha approvato il 23-4-1980
Il Commissario del Governo ha apposto il visto il 24-5-1980
Il Presidente  della Giunta  Regionale promulga la seguente legge
regionale:

TITOLO I
L'ORGANIZZAZIONE

ARTICOLO 1
(Oggetto della legge)

La  presente   legge  disciplina  l'organizzazione  delle  Unità
Sanitarie Locali  (UUSSLL) in  armonia con  le disposizioni della
legge 23  dicembre 1978, n. 833, del DPR 20 dicembre 1979, n. 761
e della legge regionale 19 dicembre 1979, n. 63.

ARTICOLO 2
(Articolazione organizzativa delle UUSSLL)

L'USL provvede alla erogazione delle proprie prestazioni mediante
l'attività di unità operative coordinate in servizi.

Le prestazioni  sono erogate  presso i  presidi e  le altre  sedi
indicate all'articolo 9.

Per forme di collegamento finalizzate ad obiettivi specifici, fra
più unità  operative agenti in diversi presidi o nell'ambito di
diversi servizi  si provvede alla costituzione di dipartimenti, a
norma dei successivi articoli 14 e 15.

L'ufficio di  direzione e  i coordinatori  del settore sanitario,
del settore  dell'assistenza sociale e del settore amministrativo
sono preposti  alla organizzazione generale della USL, secondo le
rispettive competenze  ed ai  sensi dei  successivi articoli 17 e
18.

TITOLO II
LE UNITA' OPERATIVE E I SERVIZI

ARTICOLO 3
(Unità operative)

L'unità operativa  è l'insieme  organizzato  del  personale  in
possesso dei  necessari profili professionali che, utilizzando le
attrezzature e  gli spazi ad essa assegnati, eroga le prestazioni
di competenza  della USL per una delle attività fondamentali dei
settori sanitario, amministrativo e dell'assistenza sociale.

Per ogni  USL o  per uno  o più distretti all'interno di questa,
ovvero  a  livello  multizonale,  sono  costituite  per  ciascuna
attività fondamentale una o più unità operative.

Una  stessa   unità  operativa   può  anche   raggruppare,   in
conformità alle  indicazioni della  legge regionale,  due o più
delle    attività    fondamentali    suddette.    Nel    settore
dell'assistenza sociale,  le modalità organizzative delle unità
operative sono  demandate, per le rispettive UUSSLL, agli enti di
cui all'articolo 2 della legge regionale 19 dicembre 1979, n. 63.

Le attività  fondamentali di cui ai precedenti commi, nonchè le
corrispondenti unità operative, sono individuate nell'allegato A
della presente legge.

Ulteriori   attività   fondamentali,   anche   derivanti   dalla
scomposizione o aggregazione delle attività individuate ai sensi
del precedente comma, possono essere previste dal piano sanitario
regionale.

ARTICOLO 4
(Organizzazione delle unità operative)

Ogni unità  operativa ha  autonomia tecnica  e svolge la propria
attività secondo  il criterio  della mobilità  del personale  e
della  utilizzazione   integrata  delle  attrezzature  assegnate.
Ciascuna di  esse opera  in via  permanente o  saltuaria in uno o
più presidi  dell'USL,  secondo  le  indicazioni  stabilite  dal
comitato  di   gestione,  sentito   l'ufficio  di  direzione,  in
relazione alle  esigenze  degli  utenti  e  in  conformità  alle
indicazioni della presente legge e del piano sanitario regionale.

Ad ogni  unità operativa  è  preposto  un  responsabile  con  i
requisiti  professionali,  nelle  forme  e  per  l'esercizio  dei
compiti previsti  ai sensi  delle relative  disposizioni statali.
Per il  personale addetto  alle unità  operative del servizio di
assistenza sociale, i requisiti per accedere alla responsabilità
della  rispettiva   unità   operativa   sono   determinati   dal
regolamento della  USL interessata, nel rispetto dell'ordinamento
di provenienza del personale stesso.

La responsabilità  delle unità  operative del settore sanitario
è attribuita  ad un  operatore di  posizione funzionale apicale,
per l'esercizio  dei compiti  di cui  all'articolo 63  del DPR 20
dicembre 1979, n. 761, comma quinto e seguenti.

La   responsabilità   delle   unità   operative   del   settore
amministrativo è  attribuita ad  un  operatore  della  posizione
funzionale  che  sarà  individuata  ai  sensi  del  decreto  del
Presidente della  Repubblica indicato  dall'articolo  63,  ultimo
comma, del DPR 20 dicembre 1979, n. 761.

Il responsabile di unità operative favorisce il lavoro di gruppo
e dispone  della utilizzazione del personale nei vari presidi nei
quali  l'unità  operativa  eroga  le  proprie  prestazioni,  nel
rispetto delle  posizioni funzionali  di  ciascun  addetto.  Egli
riferisce al responsabile di servizio, di cui all'articolo 8, dei
piani di  lavoro attuati  e risponde,  nei limiti derivanti dalle
direttive ricevute  a norma della presente legge, del complessivo
funzionamento  dell'unità   operativa  e   dei  beni   ad   essa
eventualmente assegnati ai sensi delle vigenti disposizioni.

La dotazione  del personale  di ogni unità operativa è prevista
dalla pianta organica dell'USL.

Il personale di cui all'articolo 48 della legge 23 dicembre 1978,
n. 833,  eroga di  norma le  prestazioni  convenzionate  in  modo
integrato con le attività della corrispondente unità operativa.
Il regolamento  dell'USL stabilisce  forme di  partecipazione del
personale   con    rapporto   convenzionale    all'organizzazione
dell'attività e al funzionamento dell'unità operativa.

ARTICOLO 5
(Unità operative multizonali)

Le unità  operative che  erogano prestazioni  in rapporto  ad un
bacino di  utenza multizonale  sono costituite  per le  attività
fondamentali e  secondo le indicazioni della presente legge e del
piano sanitario regionale.

Il   piano    sanitario   regionale    provvede   altresì   alla
individuazione delle  UUSSLL presso  le quali  sono costituite  e
hanno sede le unità operative multizonali.

Le  UUSSLL  territorialmente  interessate  ad  una  attività  di
livello multizonale, indicono almeno annualmente, d'intesa fra di
esse e  su iniziativa  della USL cui è affidata la gestione, una
conferenza di organizzazione e di programmazione, ai fini ed agli
effetti di  cui all'articolo  10, secondo  e terzo  comma,  della
legge regionale 19 dicembre 1979, n. 63.

Alle unità  operative di  cui al  presente articolo  si  applica
altresì il  primo comma  del predetto  articolo 10  della  legge
regionale 19 dicembre 1979, n. 63.

ARTICOLO 6
(Servizi)

Le  unità  operative  sono  raggruppate,  ai  fini  di  un  loro
coordinamento  di   carattere  interdisciplinare,   nei  seguenti
servizi:

1) igiene pubblica e del territorio
2) prevenzione, igiene e sicurezza nei luoghi di lavoro
3) attività distrettuali
4) attività specialistiche
5) diagnostica analitica e strumentale
6) farmaceutica
7) multizonale di prevenzione
8) veterinaria
9) assistenza sociale
10) organizzazione amministrativa e informazione
11) amministrazione contabile e patrimoniale

In  riferimento  ai  dati  demografici,  alla  consistenza  delle
attività  produttive   nonchè   in   riferimento   alle   altre
peculiarità locali,  le assemblee degli enti di cui all'articolo
2 della legge regionale 19 dicembre 1979, n. 63, possono disporre
l'accorpamento, totale o parziale, dei servizi di cui ai punti 1,
2 e 8 e ai punti 4, 5 e 6.

Il servizio denominato "multizonale di prevenzione"  opera per le
UUSSLL individuate  dal piano  sanitario regionale. Con bacino di
utenza  esteso   all'area  fiorentina   di  cui   al  numero   10
dell'allegato A  della legge  regionale 17 agosto 1979, n. 37, è
inoltre  costituito   un  servizio   denominato  "Multizonale  di
prevenzione a  prevalente  indirizzo  oncologico  ",  secondo  le
ulteriori indicazioni del piano sanitario regionale.

Il raggruppamento  delle unità  operative nei servizi, di cui al
primo comma, è individuato nell'allegato A della presente legge.

Una diversa  aggregazione  delle  unità  operative  può  essere
disposta  dal   piano  sanitario   regionale  in  relazione  alle
eventuali modifiche  da  esso  apportate  alle  attribuzioni  dei
servizi.

Fino   all'entrata    in   vigore   della   disciplina   prevista
dall'articolo 16  della legge  23 dicembre  1978, n.  833, per il
riordino dei  servizi veterinari, le UUSSLL si avvalgono, ai fini
delle  attività   di  competenza   del  servizio,   veterinario,
dell'Istituto zooprofilattico  sperimentale  di  cui  alla  legge
regionale 3 ottobre 1978, n. 68.

ARTICOLO 7
(Servizi del settore amministrativo)

I   servizi    denominati   "Organizzazione    amministrativa   e
informazione  "e   "Amministrazione  contabile   e   patrimoniale
"svolgono, secondo  le rispettive competenze e tramite le proprie
unità operative,  i compiti  amministrativi  occorrenti  per  il
funzionamento della USL.

Nell'ambito  del   servizio  "Organizzazione   amministrativa   e
informazione", addetti  dell'unità operativa  di segreteria sono
collocati presso ogni presidio di cui al successivo Titolo III.

Addetti  dell'unità   operativa  di   segreteria  sono   inoltre
collocati alle dipendenze funzionali di ogni servizio dell'USL.

ARTICOLO 8
(Organizzazione dei servizi)

Ad  ogni  servizio  dell'USL  è  preposto  un  responsabile  con
posizione funzionale  apicale, secondo la disciplina stabilita ai
sensi delle vigenti disposizioni statali. Per il responsabile del
servizio di  assistenza sociale,  i requisiti  per la nomina sono
stabiliti dal  regolamento dell'USL nel rispetto dell'ordinamento
di provenienza  del personale  e  con  riferimento  analogico  di
posizione funzionale con quanto previsto per il settore sanitario
e amministrativo.

Nei casi  in cui  ad  un  servizio  corrisponda  un'unica  unità
operativa, al  responsabile di  questa  è  attribuita  anche  la
responsabilità del servizio.

Nel periodo  in cui rimane in carica il responsabile del servizio
è tenuto ad osservare il tempo pieno.

Il responsabile del servizio, sentiti i responsabili delle unità
operative interessate,  predispone  i  programmi  complessivi  di
attività del servizio e ne promuove l'attuazione. Assume inoltre
le determinazioni  di carattere  organizzativo intese a garantire
l'ordinato  funzionamento   delle  unità  operative,  nonchè  i
collegamenti funzionali  tra le  stesse e  nei  rapporti  con  le
unità operative  degli altri  servizi. Opera  nel rispetto degli
indirizzi e degli obiettivi del comitato di gestione e nel quadro
delle direttive  dell'ufficio di  direzione, di  cui all'articolo
17, e  del rispettivo coordinatore di settore di cui all'articolo
18. Risponde infine dei beni assegnati al servizio ai sensi delle
vigenti disposizioni.

Tra le  diverse  unità  operative  di  uno  stesso  servizio  la
mobilità  del  personale  e  la  utilizzazione  integrata  delle
attrezzature si attuano nei limiti delle disposizioni in vigore.

Allo scopo  di garantire la partecipazione di tutti gli operatori
al migliore  funzionamento del  servizio, il regolamento dell'USL
prevede:

a) la  consultazione periodica di tutto il personale assegnato al
   servizio e delle rappresentanze del personale a convenzione;
b) la  formazione di  un organismo  rappresentativo delle diverse
   posizioni funzionali.

La consultazione periodica di cui alla lettera a avviene mediante
conferenze del  personale convocate e presiedute dal responsabile
del servizio.  L'organismo rappresentativo  di cui alla lettera b
è eletto secondo modalità stabilite dal regolamento dell'USL.

Il regolamento  dell'USL stabilisce  inoltre particolari forme di
consultazione con le strutture convenzionate ai sensi della legge
23 dicembre 1978, n. 833.

TITOLO III
I PRESIDI

ARTICOLO 9
(I presidi)

I presidi  sono le  sede stabilmente  organizzate e  dotate delle
necessarie  attrezzature  per  la  erogazione  delle  prestazioni
dell'USL da parte di una o più unità operative.

Le  prestazioni  possono  essere  inoltre  erogate  nei  recapiti
domiciliari e in altri spazi di relazione operatori - utenti.

ARTICOLO 10
(Tipologia dei presidi)

I presidi,  ciascuno dei  quali può  essere costituito  anche da
più stabilimenti,  si distinguono  come  segue,  a  seconda  del
bacino di utenza:

a) presidi  distrettuali, nei  quali sono erogate prestazioni per
   un  bacino  di  utenza  corrispondente  al  distretto  di  cui
   all'articolo 8 della legge regionale 19 dicembre 1979, n. 63;
b) presidi  zonali, nei  quali sono  erogate prestazioni  per  il
   territorio di competenza dell'USL;
c) presidi multizonali, nei quali sono erogate prestazioni per un
   bacino di utenza esteso al territorio di più UUSSLL.

Sono  presidi  distrettuali  il  centro  socio  -  sanitario,  le
residenze  sociali   assistite,   gli   ambulatori   dei   medici
convenzionati, le farmacie convenzionate.

Il centro  socio  -  sanitario  è  la  sede  di  raccordo  delle
attività  sanitarie   e  sociali   del  distretto,   ospita   le
prestazioni decentrate  dal livello  zonale, è  il luogo dove si
organizza l'accesso  dei cittadini alle prestazioni e si realizza
la loro partecipazione diretta. Nel centro socio - sanitario sono
svolte inoltre  funzioni amministrative  -  sanitarie,  ai  sensi
della normativa vigente.

Sono presidi  zonali il centro amministrativo - organizzativo, le
residenze sociali  protette,  il  poliambulatorio  specialistico,
l'ospedale, l'ospedale diurno.

Il poliambulatorio  specialistico e  l'ospedale assumono anche le
funzioni  multizonali  ad  essi  assegnate  dal  piano  sanitario
regionale.

Sono inoltre  multizonali i presidi di prevenzione e le strutture
diagnostiche indicati dal piano sanitario regionale.

All'allegato  B   della  presente   legge   è   individuata   la
collocazione delle unità operative nei singoli presidi.

Il  piano   sanitario  regionale  può  dettare  disposizioni  di
carattere integrativo o modificativo.

Il   piano    sanitario   regionale   determina   le   specifiche
caratteristiche dei  diversi presidi  e  può  individuare  altri
presidi in  aggiunta a quelli di cui al presente articolo. Indica
inoltre, per  ogni USL,  i presidi multizonali che hanno sede nel
relativo territorio ed il rispettivo bacino di utenza.

ARTICOLO 11
(Prestazioni erogate nei presidi)

Nei presidi  distrettuali sono  di norma  erogate prestazioni  di
primo livello  e di  pronto intervento. Tali attività, in quanto
caratterizzate dall'immediato  contatto  tra  operatori  socio  -
sanitari e  utenti, assolvono  anche ad  una  funzione  di  primo
filtro  per  le  prestazioni  da  erogarsi  a  livello  zonale  e
multizonale.

Anche nell'ospedale si erogano, in quanto necessarie, prestazioni
di urgenza di primo livello.

Nei presidi  zonali sono  erogate, in  forma ambulatoriale  o  di
ricovero,  le   attività  specialistiche   assegnate  dal  piano
sanitario a tutte le UUSSLL.

Nei presidi  multizonali sono erogate prevalentemente prestazioni
sanitarie di supporto a quelle di livello zonale o di particolare
complessità.

ARTICOLO 12
(Organizzazione dei presidi)

Alle esigenze  di organizzazione  interna  di  ciascun  presidio,
ovvero dei singoli stabilimenti di un unico presidio, provvede il
personale delle  unità operative  dei servizi  amministrativi in
rapporto alla complessità delle funzioni ivi esercitate.

Alle  esigenze   di  organizzazione  del  complesso  dei  presidi
ospedalieri si  provvede inoltre mediante la stabile collocazione
di addetti  dell'unità operativa  di igiene  pubblica ovvero  di
igiene delle strutture sanitarie.

Nei casi  di particolare complessità dei presidi ospedalieri, il
piano  sanitario   regionale  può  provvedere,  relativamente  a
comprovate esigenze,  la presenza  presso tali  presidi  di  più
unità operativa di igiene delle strutture sanitarie.

ARTICOLO 13
(Distretti)

Nell'ambito di  ciascun distretto  di cui  all'articolo  8  della
legge regionale 19 dicembre 1979, n. 63, prestano permanentemente
la propria attività le unità operative di "medicina e pediatria
di base  "e "odontostomatologia  ",  nonchè  addetti  di  unità
operative del servizio di assistenza sociale.

Fra il personale addetto alle attività distrettuali, il comitato
di gestione,  tenuto conto  delle posizioni funzionali, nomina un
coordinatore con  il compito  di favorire,  anche in  rapporto ai
responsabili di cui all'articolo 8 ed ai successivi articoli 17 e
18, la  più stretta  integrazione tra  le attività prestate nei
presidi  distrettuali  o  comunque  a  livello  distrettuale.  Il
coordinatore  di   distretto  è  nominato  per  un  periodo  non
superiore a tre anni e può essere rinnovato nell'incarico.

Il coordinatore  è tenuto  ad osservare  il tempo  pieno per  la
durata dell'incarico.

L'assemblea  degli   enti  di  cui  all'articolo  2  della  legge
regionale 19 dicembre 1979, n. 63, determina le modalità rivolte
al perseguimento  delle finalità  di cui  al  precedente  comma.
Promuove e  agevola inoltre  le forme  di diretta  partecipazione
popolare alle attività di livello distrettuale.

Le  attribuzioni  dell'assemblea  di  cui  al  precedente  comma,
possono essere delegate dall'assemblea stessa ai singoli comuni o
consigli circoscrizionali eletti a suffragio diretto, nel caso di
coincidenza  tra   il   territorio   del   comune   o   consiglio
circoscrizionale e territorio del distretto.

Il personale a rapporto convenzionale ha la facoltà di designare
autonome rappresentanze  a livello distrettuale per gli opportuni
raccordi con  il coordinatore  di distretto. Tra i rappresentanti
di  distretto,  lo  stesso  personale  a  rapporto  convenzionale
designa un  proprio incaricato  per i  rapporti con  l'ufficio di
direzione.

Il  regolamento   dell'USL  disciplina   le  modalità   per   le
designazioni suddette.

TITOLO IV
I DIPARTIMENTI

ARTICOLO 14
(I dipartimenti)

I dipartimenti sono una forma di collegamento funzionale tra più
unità operative appartenenti a diversi servizi o tra più unità
operative  dello  stesso  servizio  che  erogano  prestazioni  in
presidi  diversi.  Essi  hanno  lo  scopo  di  armonizzare  e  di
integrare  le   prestazioni  relative   ad  attività   affini  o
complementari   favorendo    la    globalità    dell'intervento,
l'interdisciplinarità del  lavoro, un  più stretto rapporto fra
strutture ospedaliere e territoriali, una maggiore partecipazione
del  personale   interessato,  lo   sviluppo  dell'attività   di
aggiornamento e di ricerca, l'economicità della gestione.

Per ogni  dipartimento è nominato un coordinatore, è costituito
un comitato  direttivo e  sono tenute  conferenze periodiche  del
personale.

Alle conferenze periodiche partecipa tutto il personale assegnato
alle unità  operative di  cui al  primo comma,  ivi compreso  il
personale a  rapporto convenzionale  ai  sensi  dell'articolo  48
della  legge  23  dicembre  1978,  n.  833.  Le  conferenze  sono
convocate, con  periodicità almeno  semestrale,  ai  fini  della
consultazione di base sul funzionamento del dipartimento.

Il comitato  direttivo è  formato da  tutti i responsabili delle
unità  operative   facenti  parte  del  dipartimento  e  da  una
rappresentanza  degli   altri   operatori   eletta   secondo   le
indicazioni del regolamento dell'USL. Il comitato direttivo ha il
compito di  esprimere  indirizzi  tecnici  ed  organizzativi  cui
uniformare l'attività  e  può  inoltre  formulare  proposte  al
comitato  di  gestione,  all'ufficio  di  direzione,  di  cui  al
successivo articolo 17, ai responsabili di servizio.

Il coordinatore  è nominato  dal  comitato  di  gestione  fra  i
responsabili delle  unità operative e presiede la conferenza del
personale e  il comitato  direttivo. La  nomina ha una durata non
superiore  a  tre  anni  salvo  rinnovo.  La  convocazione  della
conferenza e  del comitato  direttivo può essere richiesta anche
dal comitato  di gestione, dal suo presidente, da almeno un terzo
dei membri del comitato direttivo del dipartimento.

Alle conferenze  del  personale  e  alle  riunioni  del  comitato
direttivo hanno  facoltà di partecipare i membri del comitato di
gestione.

ARTICOLO 15
(Costituzione dei dipartimenti)

Il comitato  di gestione  dell'USL, in armonia con le indicazioni
programmatiche deliberate  dall'assemblea,  può  procedere  alla
costituzione dei dipartimenti di cui al precedente articolo.

Nell'ambito di  ciascuna USL  è obbligatoria la costituzione dei
seguenti dipartimenti:

1. dell'urgenza
2. per la salute mentale
3. per la riabilitazione
4. del farmaco
5. per la protezione materno - infantile
6. per la tutela degli anziani e dei non autosufficienti.

7. per la prevenzione, diagnosi e cura dei tumori
8. per  la tutela  della salute  dei lavoratori  nell'ambiente di
   lavoro.

Le unità  operative che devono far parte dei dipartimenti di cui
al precedente  comma sono  indicate nell'allegato  C  unito  alla
presente legge.

ARTICOLO 16
(Progetti - obiettivo)

Il piano  sanitario regionale, tenuto conto delle indicazioni del
piano sanitario  nazionale, individua  i progetti  - obiettivo da
realizzare mediante  l'attività delle  UUSSLL e  detta  speciali
disposizioni anche concernenti l'assegnazione preferenziale delle
risorse.

Per il  perseguimento delle  finalità  proprie  dei  progetti  -
obiettivo si provvede, sotto il profilo organizzativo, mediante i
servizi di  cui all'articolo 6, o con la costituzione di distinti
dipartimenti, a norma dei precedenti articoli 14 e 15.

TITOLO V
L'UFFICIO DI DIREZIONE E I COORDINATORI DI SETTORE

ARTICOLO 17
(Ufficio di direzione)

L'ufficio di  direzione è  composto da  tutti i responsabili dei
servizi costituiti  ai sensi dell'articolo 6 ed è collegialmente
preposto alla organizzazione, al coordinamento e al funzionamento
delle attività e alla direzione del personale dell'USL.

Sulla base degli indirizzi del comitato di gestione, l'ufficio di
direzione:

a) cura la elaborazione dei programmi complessivi della USL e dei
   regolamenti generali di organizzazione;
b) coordina i programmi di provenienza dai singoli servizi;
c) emana  direttive ai  fini della  integrazione funzionale delle
   attività svolte  nell'ambito dei  diversi servizi  e  per  la
   realizzazione delle finalità dei dipartimenti;
d) predispone   per    il  comitato  di  gestione  una  relazione
   trimestrale sull'attività della USL.

L'ufficio di  direzione è  inoltre organo  di consulenza tecnica
del comitato  di gestione ed esprime il proprio parere in tutti i
casi in cui ne venga richiesto dal comitato stesso.

Sono posti  alle  dipendenze  funzionali  dell'ufficio  direzione
addetti dell'unità operativa di segreteria.

ARTICOLO 18
(Coordinatori di settore)

Nei limiti  e con le procedure previste dal DPR 20 dicembre 1979,
n. 761  e  dalle  altre  disposizioni  statali,  il  comitato  di
gestione nomina  tra i membri dell'ufficio di direzione, con atto
motivato con  specifico riferimento  alla professionalità e alla
esperienza dei candidati, un coordinatore del settore sanitario e
un coordinatore  del settore  amministrativo.  La  nomina  ha  la
durata di un triennio e può essere rinnovata.

E'  inoltre   nominato  di   diritto  coordinatore   del  settore
dell'assistenza sociale il responsabile del relativo servizio.

Agli effetti di cui al primo comma, per settore amministrativo si
intendono i  servizi di  cui ai  punti 10  e 11  del primo  comma
dell'articolo 6,  e per settore sanitario tutti gli altri servizi
previsti dallo  stesso articolo,  eccettuato quello di assistenza
sociale.

I coordinatori  di cui  ai precedenti  commi partecipano a titolo
consultivo senza  diritto di  voto, alle riunioni del comitato di
gestione e,  in quanto  non risulti  il loro  esplicito dissenso,
sono responsabili  in solido  con gli  amministratori,  ai  sensi
dell'articolo 51 della legge 23 dicembre 1978, n. 833, nei limiti
delle  rispettive   competenze.  Il   coordinatore  del   settore
amministrativo funge da segretario del comitato di gestione.

Le riunioni  dell'ufficio di direzione sono convocate di concerto
tra i  coordinatori suddetti, ovvero su richiesta del comitato di
gestione o  del suo  presidente e  sono presiedute a turno da uno
dei tre coordinatori.

Alle riunioni  sono chiamati  a  partecipare  i  responsabili  di
unità operative  e i coordinatori di dipartimento, ove si tratti
di questioni che interessano direttamente l'unità operativa o il
dipartimento.

Il responsabile  dell'unità operativa  di  segreteria  funge  da
segretario dell'ufficio di direzione.

I coordinatori  di cui  al presente  articolo hanno  il  compito,
ciascuno per  il proprio settore, di assicurare l'adempimento dei
provvedimenti  deliberati   dagli  organi  di  gestione,  tramite
direttive rivolte ai servizi interessati.

TITOLO VI
NORME FINALI E TRANSITORIE

ARTICOLO 19
(Rinvio al piano sanitario regionale)

Per l'attuazione  delle disposizioni di cui agli articoli 16, 17,
18, 22  e 32 della legge 23 dicembre 1978, n. 833, il primo piano
sanitario regionale,  o altre specifiche leggi regionali, dettano
norme integrative della presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente ai sensi e per gli effetti
del comma 2 dell'art. 127 della Costituzione e dell'art. 27 dello
Statuto,  entra   in  vigore   il   giorno   stesso   della   sua
pubblicazione.

Firenze, 24 maggio 1980.

La presente  legge è  stata approvata dal Consiglio Regionale il
23 aprile 1980 ed è stata vistata dal Commissario del Governo il
24 maggio 1980.

ALLEGATO
Individuazione dei servizi di cui all'art. 6

1. Servizio di Igiene pubblica e del territorio
Sono di  competenza del  Servizio la  profilassi  delle  malattie
infettive  e   diffusive;  la  profilassi  e  vigilanza  igienica
relativa   all'edilizia,   all'aria,   al   suolo,   alle   acque
superficiali  e   telluriche,  agli   approvvigionamenti  idro  -
potabili, alla  produzione, manipolazione,  trasporto, vendita  e
somministrazione delle  sostanze alimentari,  delle bevande e dei
relativi  additivi,   coloranti,  surrogati   e  succedanei;   la
profilassi e vigilanza igienica degli insediamenti urbani e della
collettività; la sorveglianza, ai fini igienici, delle strutture
sanitarie; la  tutela  sanitaria  dell'attività  sportiva  della
popolazione;  la   medicina  legale   e  gli   accertamenti,   le
certificazioni e ogni altra prestazione medico - legale.

Il Servizio svolge altresì le funzioni che sono delegate a norma
dell'articolo 7,  quarto comma,  della legge 23 dicembre 1978, n.
833, e dell'art. 7 della legge regionale 19 dicembre 1979, n. 63.

Comprendente le seguenti unità operative:

- Igiene pubblica e sportiva.

Nelle UUSSLL  con più di 100.000 abitanti, l'attività di Igiene
delle strutture  sanitarie  è  costituita  in  unità  operativa
distinta, compresa nel Servizio delle Attività specialistiche.

2. Servizio  di Prevenzione,  Igiene e  Sicurezza nei  luoghi  di
lavoro

Sono di  competenza del  Servizio  l'igiene  e  la  medicina  del
lavoro, nonchè la prevenzione degli infortuni sul lavoro e delle
malattie professionali.

Il Servizio  svolge anche  le funzioni  che sono sub - delegate a
norma dell'art.  7 della  legge  23  dicembre  1978,  n.  833,  e
dell'art. 7  della legge  regionale 19  dicembre 1979,  n. 63. In
particolare, esercita  le attività  di prevenzione  di cui  agli
articoli 20 e 21 della legge 23 dicembre 1978, n. 833 concernenti
la sicurezza  nei luoghi di lavoro, secondo le modalità previste
dalla legge medesima e dalla legislazione regionale.

Comprende l'unità operativa omonima, che, ai sensi dell'articolo
6 della  presente legge,  può essere  riportata nel  Servizio di
Igiene pubblica e del territorio.

3. Servizio delle Attività sanitarie distrettuali

Sono di  competenza del  Servizio l'assistenza  medico generica e
infermieristica ambulatoriale e domiciliare, per malattie fisiche
e  psichiche,  ivi  comprese  la  guardia  medica  e  pediatrica,
l'assistenza pediatrica che non comporti necessità di ricovero e
la tutela  igienico -  sanitaria delle  strutture  educative.  Il
Servizio cura  anche l'assistenza specialistica odontoiatrica. Il
Servizio  coordina   l'applicazione,  per  quanto  di  competenza
dell'Unità Sanitaria  Locale, degli accordi collettivi nazionali
(Convenzione Unica).

Il Servizio  opera in  stretto raccordo  con  il  Servizio  delle
Attività specialistiche e con il Servizio di Assistenza sociale.

Presta  altresì   collaborazione,  a  livello  distrettuale,  al
Servizio di  Igiene pubblica  e del  territorio e  al Servizio di
Prevenzione e Sicurezza nei luoghi di lavoro.

Comprendente le seguenti unità operative distrettuali:

- Medicina e Pediatria di base;
- Odontostomatologia.

4. Servizio delle Attività specialistiche

Sono  di   competenza  del   Servizio   l'assistenza   medico   -
specialistica e  infermieristica  ambulatoriale,  a  livello  del
poliambulatorio  di   zona,  con   possibilità   di   proiezione
programmate nei centri socio - sanitari distrettuali.

Il Servizio  provvede alla  tutela del  diritto alla procreazione
libera  e   responsabile,   alla   protezione   sanitaria   della
maternità, dell'infanzia  e dell'età  evolutiva, all'assistenza
pediatrica  qualora   comporti  la   necessità  di   prestazioni
complesse in  regime  ambulatoriale  o  di  ricovero.  In  questo
quadro,  assicura   l'organizzazione  unitaria  degli  interventi
sanitari di prevenzione, cura e riabilitazione e degli interventi
sociali.

Il Servizio  svolge in modo unitario e in forma dipartimentale il
complesso delle funzioni di prevenzione, cura e riabilitazione la
tutela della  salute  mentale  ed  il  recupero  e  reinserimento
sociale dei ricoverati nelle istituzioni manicomiali.

Provvede  anche   alle  specifiche   esigenze   sanitarie   della
popolazione  anziana   e   portatrice   di   handicaps   con   la
riabilitazione  degli   stati  di  invalidità  e  di  inabilità
somatica  e  psichica,  al  fine  di  prevenire  e  di  rimuovere
condizioni che  possono concorrere  all'emarginazione, ed  è,  a
tali fini,  strettamente coordinato con il Servizio di Assistenza
sociale.

E' di  competenza del  Servizio l'assistenza  ospedaliera per  le
malattie fisiche e psichiche.

Comprende le seguenti unità operative:

- Anestesia e Rianimazione;
- Chirurgia generale;
- Emodialisi
- Igiene delle strutture sanitarie (solo nelle
- UUSSLL con più di 100.000 abitanti);
- Malattie cardiovascolari (quando sia responsabile di una unità
  di terapia intensiva coronarica);
- Medicina interna e Malattie infettive degli adulti;
- Neuropsichiatria infantile;
- Oculistica;
- Ortopedia;
- Ostetricia e Ginecologia;
- Otorinolaringoiatria;
- Pediatria e Malattie infettive dell'infanzia;
- Psichiatria;
- Psicologia;
- Recupero e Rieducazione funzionale;
- Altre  multizonali di  medicina  clinica  (indicate  dal  Piano
  Sanitario).

5. Servizio di Diagnostica analitica e strumentale

E' di  competenza  del  Servizio  l'espletamento  delle  indagini
diagnostiche analitiche  e strumentali  sull'essere umano  che si
rendono   necessarie   a   sostegno   dell'assistenza   sanitaria
domiciliare, ambulatoriale, poliambulatoriale e ospedaliera, come
pure a  fini di prevenzione secondaria e di controllo dello stato
di salute di gruppi di popolazione esposti a rischio.

Il  Servizio   cura  altresì   la  gestione  delle  strutture  e
attrezzature diagnostiche  collocate, per i sopraesposti fini, in
tutti i tipi di presidio della USL.

Comprende le seguenti unità operative:

- Analisi chimico - cliniche e microbiologiche;
- Anatomia e Istologia patologica;
- Fisiopatologia respiratoria;
- Immunoematologia;
- Malattie  cardiovascolari (quando  non sia  responsabile di una
  unità di terapia intensiva coronarica);
- Neurofistopatologia;
- Radiodiagnostica;
- Altre  multizonali di  diagnostica    analitica  e  strumentale
  (indicate dal Piano Sanitario).

Le unità  operative predette  possono essere  riportate ai sensi
dell'articolo 6, nel Servizio delle Attività specialistiche.

6. Servizio Farmaceutico

Svolge le  funzioni in  materia di  assistenza  farmaceutica,  ai
sensi dell'articolo 28 della legge 23 dicembre 1978, n. 833.

Coordina  l'applicazione   dell'Accordo  Nazionale   Unico,   ivi
comprese le  forme  di  collaborazione  di  cui  all'articolo  22
dell'accordo medesimo;  cura la  documentazione e  l'informazione
scientifica sul farmaco.

Gestisce i Prontuari Terapeutici. Disciplina la distribuzione del
farmaco nei presidi ospedalieri e territoriali della USL e cura i
controlli  di   qualità  dei   farmaci.  Vigila  sulle  farmacie
convenzionate   e   contribuisce   al   controllo   della   spesa
farmaceutica.

Comprende l'unità  operativa omonima che, ai sensi dell'articolo
6,  può   essere  riportata   nel   Servizio   delle   Attività
specialistiche.

7. Servizio Multizonale di prevenzione

E' preposto  al controllo  e alla  tutela dell'igiene ambientale,
nonchè  alla   prevenzione  degli  infortuni  e  delle  malattie
professionali. Esercita  di  regola  le  proprie  attività  come
struttura tecnico  - specialistica  di supporto dei servizi delle
UUSSLL con  particolare riferimento ai Servizi di Igiene pubblica
e del territorio di Prevenzione, Igiene e Sicurezza nei luoghi di
lavoro.

Non è  competente per le indagini diagnostiche sull'essere umano
ai fini  di prevenzione  e di diagnosi e cura, salvo le attività
di tossicologia industriale.

Il Servizio svolge anche le funzioni che sono subdelegate a norma
dell'articolo  7   della  legge   23  dicembre  1978,  n.  833  e
dell'articolo 7 della legge regionale 19 dicembre 1979, n. 63.

Comprende le unità operative multizonali di:

- Attività biotossicologiche a fini di sanità pubblica;
- Chimica ambientale;
- Fisica  ambientale; (le  due unità possono essere accorpate in
  riferimento alle esigenze locali)
- Ingegneria impiantistica.

Il Piano  Sanitario  Regionale  individua  in  una  delle  UUSSLL
dell'Associazione  Intercomunale   fiorentina  un   Servizio   di
Prevenzione con particolare riguardo alle malattie oncologiche.

8. Servizio di Veterinaria

Sono di  competenza del  Servizio  la  profilassi  e  la  polizia
veterinaria sugli  animali destinati alla alimentazione umana, la
sorveglianza sugli  impianti di macellazione e di trasformazione,
sugli alimenti di origine animale, sulla alimentazione zootecnica
e sulle  malattie trasmissibili  dagli  animali  all'uomo,  sulla
riproduzione  sull'allevamento   e  sulla  sanità  animale,  sui
farmaci di uso veterinario.

Il Servizio svolge anche le funzioni che sono subdelegate a norma
dell'articolo  7   della  legge   23  dicembre  1978,  n.  833  e
dell'articolo 7 della legge regionale 19 dicembre 1979, n. 63.

Comprende l'unità operativa omonima, che, ai sensi dell'articolo
6, può  essere riportata  nel Servizio  di Igiene pubblica e del
territorio.

Il  piano   sanitario  può   attribuire  ad  alcuni  Servizi  di
Veterinaria responsabilità  specialistiche, tenendo  conto anche
della presenza  nel territorio di sezioni operative dell'Istituto
Zooprofilattico interregionale.

9. Servizio di Assistenza sociale

E' preposto  agli interventi  di  Assistenza  sociale,  ai  sensi
dell'articolo 29 della legge regionale 19 dicembre 1979, n. 63.

In relazione  alle specifiche  esigenze del  territorio  ed  alle
indicazioni del  piano  sanitario  regionale,  gli  enti  di  cui
all'articolo 2  della citata  legge regionale  adottano  la  più
opportuna organizzazione interna del Servizio.

Fa eccezione  l'unità  operativa  di  Assistenza  religiosa  (ai
ricoverati)  che  è  obbligatoria  nel  caso  dell'esistenza  di
presidi di ricovero.

10. Servizio di Organizzazione amministrativa e Informazione

Sovraintende agli  affari generali  e legali, all'amministrazione
del  personale,   al  coordinamento   organizzativo  dei  presidi
sanitari  sotto   gli  aspetti   logistici,  di  informazione  al
pubblico, di organizzazione e controllo, di raccolta dei dati.

Cura la  rilevazione, l'elaborazione  e la  diffusione  dei  dati
informativi riguardanti la condizione di salute della popolazione
ed i fattori che determinano gli stati di malattie di rischio, la
consistenza  delle   strutture  sanitarie   e  gli   aspetti   di
funzionalità attinenti  ai carichi  di  lavoro  e  alla  domanda
sanitaria soddisfatta;  gli aspetti  economico -  finanziari  del
funzionamento del  sistema; gli aspetti di tipo relazionale fra i
soggetti del sistema sanitario.

Comprende le seguenti unità operative:

- Affari generali e legali (1);
- Segreteria (3);
- Sistema informativo (4).

Possono essere attuati raggruppamenti tra le unità n. 1 e n. 2 e
fra le unità n. 3 e n. 4.

11. Servizio di Amministrazione contabile e patrimoniale

Sovraintende alla  amministrazione finanziaria  e contabile, cura
la manutenzione  del patrimonio immobiliare e mobiliare, assicura
il funzionamento  e la  manutenzione delle  attrezzature e  degli
impianti, sovraintende  alla conservazione  e alla  distribuzione
dei materiali e dei beni di consumo, gestisce i servizi generali,
sovraintende agli  acquisti  delle  attrezzature,  del  materiale
sanitario e dei beni di consumo.

Comprende le seguenti unità operative:

- Patrimonio (e Ufficio tecnico) (1);
- Ragioneria (2);
- Provveditorato (3);
- Economato (4).

Possono essere attuati raggruppamenti tra le unità n. 1 e n. 2 e
tra le unità n. 3 e n. 4.

ALLEGATO
Individuazione delle unità operative per presidi di cui all'art.
10.

1 - Presidi e recapiti di livello distrettuali

Recapiti (domiciliari, di collettività, di comunità)

Proiezione delle seguenti unità operative distrettuali, zonali o
multizonali:
- Assistenza sociale;
- Medicina e Pediatria di base;
- Prevenzione, Igiene e sicurezza nei luoghi di lavoro;
- Igiene pubblica e del territorio;
- Medicina legale e sportiva;
- Psichiatria;
- Psicologia;
- Recupero e rieducazione funzionale;
- Neuropsichiatria infantile;
- Emodialisi;
- Veterinaria;
- Attività biotossicologiche a fini di sanità pubblica;
- Chimica ambientale;
- Fisica ambientale;
- Ingegneria impiantistica

(le ultime  quattro in  quanto multizonali,  su  richiesta  delle
unità di  prevenzione  della  zona.  Fa  eccezione  l'ingegneria
impiantistica per le omologazioni di legge).

Centro socio - sanitario distrettuale

Sede delle seguenti unità operative distrettuali:

- Medicina e Pediatria di base.
- Odontostomatologia.

Proiezione delle seguenti unità operative zonali:
- Igiene pubblica e del territorio e delle strutture sanitarie;
- Prevenzione, Igiene e Sicurezza nei luoghi di lavoro;
- Medicina legale e sportiva;
- Psichiatria;
- Psicologia;
- Ostetricia e Ginecologia;
- Analisi chimico - cliniche e microbiologiche (per i prelievi);
- Immunoematologia (per le donazioni di sangue);
- Emodialisi;
- Farmaceutica;
- Neuropsichiatria infantile;
- Recupero e rieducazione funzionale;
- Radiodiagnostica (se nel centro vi sono attrezzature RX);
- Economato, Assistenza sociale;
- Segreteria.

Proiezione eventuale di altre unità spcialistiche:
- Chirurgia generale;
- Malattie cardiovascolari;
- Medicina interna e Malattie infettive degli adulti;
- Oculistica;
- Otorinolaringoiatria;
- Ortopedia;
- Pediatria e Malattie infettive della infanzia.

Farmacia convenzionata

Proiezione dell'unità operativa zonale di:
- Farmaceutica (funzione di vigilanza)

Ambulatorio del medico convenzionato

Proiezione dell'unità operative distrettuali di:
- Medicina e Pediatria di base;
- Odontostomalogia

Residenze assistite

Proiezione della unità operativa distrettuale di:
- Medicina e Pediatria di base

Proiezione delle unità operative zonali di:
- Assistenza sociale;
- Economato;
- Psicologia;
- Psichiatria;
- Igiene pubblica, del territorio e delle strutture sanitarie.

II - Presidi di livello zonale

Centro amministrativo - organizzato

Sede delle seguenti unità operative zonali:

- Affari generali e legali;
- Amministrazione del personale;
- Provveditorato;
- Economato;
- Ragioneria;
- Patrimonio;
- Segreteria;
- Sistema informativo;
- Assistenza Sociale;
- Igiene pubblica, del territorio e delle strutture sanitarie;
- Prevenzione;
- Igiene e Sicurezza nei luoghi di lavoro;
- Psichiatria;
- Psicologia;
- Neuropsichiatria infantile;
- Veterinaria;
- Medicina legale e sportiva;
- Farmaceutica.

Del centro amministrativo - organizzativo fanno parte anche:

- gli uffici dei responsabili di servizio
- gli  uffici dei   Coordinatori  -   responsabili    (sanitario,
  amministrativo e sociale)
- gli uffici della Presidenza e del Comitato di gestione.

Poliambulatorio di zona e ospedale di giorno

Sede delle seguenti unità operative zonali:
- Analisi chimico - cliniche e microbiologiche;
- Fisiopatologia respiratoria;
- Immunoematologia;
- Neurofisiopatologia;
- Radio - diagnostica;
- Emodialisi;
- Recupero e rieducazione funziona le.

Proiezione di  tutte le  unità operative specialistiche zonali e
multizonali e delle unità di:
- Provveditorato;
- Economato;
- Segreteria;
- Sistema informativo;
- Igiene pubblica, del territorio e delle strutture sanitarie.

Proiezione della unità multizonale di:
- Fisica sanitaria (per la protezionistica).

Ospedale

Sede delle seguenti unità operative:

- Anestesia e Rianimazione;
- Chirurgia generale;
- Igiene  delle strutture  sanitarie (nelle  UUSSLL con  più  di
  100.000 abitanti);
- Malattie cardiovascolari;
- Medicina interna e malattie infettive degli adulti;
- Oculistica;
- Ortopedia;
- Ostetricia e Ginecologia;
- Otorinolaringoiatria;
- Pediatria e Malattie infettive dell'infanzia;
- Assistenza religiosa.

Proiezione delle unità operative di:
- Medicina e Pediatria di base;
- Immunoematologia;
- Emodialisi;
- Farmaceutica;
- Recupero e rieducazione funzionale;
- Analisi chimico - cliniche e microbiologiche;
- Fisiopatologia respiratoria;
- Medicina legale e sportiva;
- Neurofisiopatologia;
- Radiodiagnostica;
- Assistenza sociale;
- Psichiatria;
- Psicologia;
- Neuropsichiatria infantile;
- Igiene  pubblica, del  territorio e  delle strutture  sanitarie
  (nelle UUSSLL con meno di 100.000 abitanti);
- Sistema informativo;
- Segreteria;
- Economato.

Residenza protetta

Proiezione delle seguenti unità operative:
- Assistenza sociale;
- Assistenza religiosa;
- Igiene pubblica, del territorio e delle strutture sanitarie;
- Medicina e pediatria di base;
- Recupero e rieducazione funzionale;
- Economato.

Proiezione eventuale di unità operative specialistiche.

III - Presidi di livello multizonale

Presidi multizonali di prevenzione

Sede delle seguenti unità operative:

- Attività biotossicologiche a fini di sanità pubblica;
- Chimica ambientale;
- Fisica ambientale;
- Ingegneria impiantistica.

Proiezione delle seguenti unità operative zonali (USL del bacino
di appartenenza):
- Igiene pubblica, del territorio e delle strutture sanitarie;
- Segreteria;
- Economato;
- Ragioneria.

Poliambulatorio, Ospedale e Ospedale di giorno multizonali

(Hanno sede  negli stessi stabilimenti dei corrispondenti presidi
zonali e  le loro  unità operative  sono coordinate  con  quelle
delle unità operative specialistiche zonali).

Sede delle  unità operative  specialistiche multizonali  e della
unità di Fisica sanitaria quando comprendono la radioterapia e/o
la medicina nucleare.

Proiezioni delle unità operative zonali di:
- Economato;
- Segreteria;
- Sistema informativo assegnate ai corrispondenti presidi zonali.

ALLEGATO
Individuazione dei dipartimenti di cui all'art. 14.

I - Dipartimento dell'urgenza

E' una  forma di  collegamento funzionale tra unità operative di
diversi  servizi   e  presidi   in  relazione   alle  prestazioni
d'urgenza.

Collega le unità operative di:

- Medicina  e Pediatria  di base  (compresa la  guardia medica  e
  pediatrica) del Servizio delle attività distrettuali
- Anestesia e Rianimazione
- Chirurgia generale
- Malattie cardiovascolari
- Medicina interna e Malattie infettive degli adulti
- Ortopedia
- Ostetricia e Ginecologia
- Pediatria e Malattie infettive dell'infanzia
- Psichiatria
- Altre  multizonali  di  medicina  clinica  indicate  dal  piano
  sanitario del Servizio delle attività specialistiche
- Analisi chimico - cliniche e microbiologiche
- Immunoematologia
- Radio - diagnostica
- Altre   multizonali  di  diagnostica  analitica  e  strumentale
  (indicate dal  piano sanitario)  del  Servizio  di  diagnostica
  analitica e strumentale

A sensi  degli articoli  45 e 71 della legge 23 dicembre 1978, n.
833, partecipano  al collegamento  dipartimentale le associazioni
di volontariato  convenzionate con  la USL  che abbiano come fine
sociale il soccorso d'urgenza e/o la donazione del sangue.

II - Dipartimento per la salute mentale

E' una  forma di  collegamento funzionale tra unità operative di
diversi servizi  e presidi  per lo  svolgimento  dei  compiti  di
prevenzione, cura  e riabilitazione  riguardanti la  tutela della
salute mentale  e il  reinserimento sociale  dei ricoverati delle
istituzioni manicomiali.

Collega le unità operative di:

- Medicina  e Pediatria  di base  del  Servizio  delle  attività
  sanitarie distrettuali
- Medicina interna e Malattie infettive degli adulti
- Neuropsichiatria infantile
- Psichiatria
- Psicologia del Servizio delle attività specialistiche
- Recupero e rieducazione funzionale
- Assistenza sociale (servizio)

III - Dipartimento per la riabilitazione

E' una  forma di  collegamento funzionale tra unità operative di
diversi servizi  e presidi  in relazione alla esigenza di mettere
in atto  tempestivamente gli  interventi volti a migliorare stati
di invalidità e inabilità somatica e psichiatrica.

Collega le unità operative di:

- Medicina  e Pediatria  di base  del  Servizio  delle  attività
  sanitarie distrettuali
- Medicina interna e Malattie infettive degli adulti
- Ortopedia
- Pediatria e Malattie infettive della infanzia
- Psichiatria del Servizio delle attività specialistiche
- Psicologia
- Recupero e Rieducazione funzionale
- Altre  multizonali di  medicina  clinica  (indicate  dal  piano
  sanitario)
- Fisiopatologia respiratoria
- Malattie  cardiovascolari del Servizio di diagnostica analitica
  e strumentale
- Neurofisiopatologia
- Assistenza sociale (servizio)

Ai sensi  dell'articolo 26  della legge 23 dicembre 1978, n. 833,
partecipano  al   collegamento  dipartimentale  gli  istituti  di
riabilitazione convenzionati con la USL.

IV - Dipartimento del farmaco

E' una  forma di  collegamento funzionale tra unità operative di
diversi servizi e presidi in relazione ai problemi dell'acquisto,
della distribuzione,  dell'impiego  dei  farmaci  e  dei  presidi
sanitari,  della   gestione  dei   Prontuari  terapeutici,  della
documentazione e  dell'informazione sul  farmaco,  del  controllo
sulla spesa farmaceutica.

Collega le unità operative di:

- Medicina  e Pediatria  di base  del  Servizio  delle  attività
  sanitarie distrettuali
- Anestesia e rianimazione
- Chirurgia generale
- Emodialisi
- Malattie cardiovascolari
- Medicina interna e Malattie infettive degli adulti del Servizio
  delle attività specialistiche
- Oculistica
- Ortopedia
- Ostetricia e Ginecologia
- Otorinolaringoiatria
- Pediatria e Malattie infettive dell'infanzia
- Psichiatria
- Altre  multizonali di  medicina  clinica  (indicate  dal  piano
  sanitario)
- Farmaceutica (servizio)
- Provveditorato
- Economato    del    Servizio  di  amministrazione  contabile  e
  patrimoniale

Il coordinatore  del dipartimento del farmaco è nominato tra gli
addetti dell'unità operativa (o servizio) farmaceutica.

V - Dipartimento per la protezione materno - infantile

E' una  forma di  collegamento funzionale tra unità operative di
diversi servizi  e presidi  in relazione  agli interventi rivolti
alla tutela del diritto alla procreazione libera e responsabile e
alla  protezione  sanitaria  della  maternità,  dell'infanzia  e
dell'età evolutiva.

Collega le unità operative di:

- Medicina  e Pediatria  di base  del  Servizio  delle  attività
  sanitarie distrettuali
- Anestesia e Rianimazione
- Neuropsichiatria infantile
- Ostetricia  e    Ginecologia  del    Servizio  delle  attività
  specialistiche
- Pediatria e Malattie Infettive dell'infanzia
- Psicologia
- Altre  multizonali di  medicina  clinica  (indicate  dal  piano
  sanitario)
- Analisi chimico - cliniche e microbiologiche
- Anatomia e Istologia patologica
- Fisiopatologia   respiratoria  del    Servizio  di  diagnostica
  analitica e strumentale
- Immunoematologia
- Malattie cardiovascolari
- Neurofisiopatologia
- Radiodiagnostica
- Altre  multizonali   di  diagnostica  analitica  e  strumentale
  (indicate dal piano sanitario)
- Assistenza sociale (servizio)

VI  -  Dipartimento  per  la  tutela  degli  anziani  e  dei  non
autosufficienti

E' una forma di collegamento funzionale tra il servizio sociale e
unità  operative   sanitarie  di   diversi  servizi  e  presidi,
finalizzata alle  specifiche esigenze della popolazione anziana e
portatrice di handicaps.

Collega le unità operative di:

- Assistenza sociale (servizio)
- Medicina  e Pediatria  di base  del  Servizio  delle  attività
  distrettuali
- Odontostomatologia
- Medicina interna e Malattie infettive degli adulti
- Neuropsichiatria infantile
- Oculistica del Servizio delle attività specialistiche
- Ortopedia
- Otorinolaringoiatria
- Pediatria e Malattie infettive dell'infanzia
- Psicologia
- Recupero e Rieducazione funzionale
- Altre  multizonali di  medicina  clinica  (indicate  dal  piano
  sanitario)
- Fisiopatologia   respiratoria  del    Servizio  di  diagnostica
  analitica e strumentale
- Malattie cardiovascolari
- Neurofisiopatologia

Ai sensi degli articoli 26, 45 e 71 della legge 23 dicembre 1978,
n. 833 partecipano al collegamento dipartimentale gli istituti di
riabilitazione convenzionati  con la  USL e  le  associazioni  di
volontariato convenzionate  con la  USL  che  abbiano  come  fine
sociale l'assistenza agli anziani e ai non autosufficienti.

VII - Dipartimento per la prevenzione, diagnosi e cura dei tumori

E' una  forma di  collegamento funzionale tra unità operative di
diversi  servizi   e  presidi,   chiamate  ad  intervenire  nella
prevenzione, diagnosi e cura dei tumori.

Collega le unità operative di:

- Multizonale di prevenzione a indirizzo oncologico (servizio per
  l'area n. 10 dell'allegato A della LR 17 agosto 1979, n. 37).
- Igiene pubblica e del territorio (del servizio omonimo)
- Prevenzione, Igiene e Sicurezza nei luoghi di lavoro (servizio)
- Chirurgia generale
- Farmaceutica
- Medicina interna e Malattie infettive degli adulti
- Oculistica
- Ortopedia
- Ostetricia e Ginecologia
- Otorinolaringoiatria
- Pediatria e Malattie infettive dell'infanzia
- Psicologia
- Altre  multizonali di  medicina  clinica  (indicate  dal  Piano
  sanitario)
- Analisi chimico - cliniche e microbiologiche
- Anatomia  e Istologia  patologica del  Servizio di  diagnostica
  analitica e strumentale
- Altre  multizonali di    diagnostica  analitica  e  strumentale
  (indicate dal piano sanitario)
- Assistenza sociale (servizio)

VIII -  Dipartimento per  la tutela  della salute  dei lavoratori
nell'ambiente di lavoro

E' una  forma di  collegamento funzionale tra unità operative di
diversi servizi e presidi, che concorrono all'igiene del lavoro e
alla prevenzione  degli infortuni  sul lavoro  e  delle  malattie
professionali.

Comprende le seguenti unità operative:

- Prevenzione, Igiene e Sicurezza nei luoghi di lavoro (servizio)
- Igiene  pubblica  e  del  territorio  del  Servizio  di  Igiene
  pubblica e del territorio
- Medicina legale e sportiva
- Medicina  e Pediatria  di base  del  Servizio  delle  Attività
  sanitarie distrettuali
- Medicina interna e Malattie infettive degli adulti
- Oculistica
- Ortopedia del Servizio delle attività specialistiche
- Otorinolaringoiatria
- Psicologia
- Recupero e Rieducazione funzionale
- Altre  multizonali di  medicina  clinica  (indicate  dal  piano
  sanitario)
- Analisi chimico - cliniche e microbiologiche
- Fisiopatologia   respiratoria  del    Servizio  di  diagnostica
  analitica e strumentale
- Malattie cardiovascolari
- Neurofisiopatologia
- Radiodiagnostica
- Altre  multizonali di  diagnostica    analitica  e  strumentale
  (indicate dal piano sanitario)

Fanno parte  del collegamento  dipartimentale di ciascuna USL del
bacino di  utenza indicato dal piano sanitario regionale anche le
unità operative del Servizio multizonale di prevenzione.

ENTI SANITARI
ORDINAMENTO

