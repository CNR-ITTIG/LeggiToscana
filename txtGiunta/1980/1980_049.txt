Sviluppo della meccanizzazione agricola - forestale.

Il Consiglio Regionale ha approvato l'1-4-1980
Il Commissario del Governo ha apposto il visto l'8-5-1980
Il Presidente  della Giunta  Regionale promulga la seguente legge
regionale:

ARTICOLO 1

Al fine  di promuovere l'ammodernamento ed il potenziamento della
meccanizzazione nei  settori agricolo e forestale viene istituito
un regime  di  agevolazioni  creditizie  a  favore  di  operatori
agricoli e forestali, pubblici e privati.

I limiti  e la  natura delle  agevolazioni di  cui al  precedente
comma sono stabiliti negli articoli successivi.

ARTICOLO 2

Per l'acquisto  da parte  degli operatori  di cui  all'art. 1  di
macchine   ed    attrezzature,   necessarie    per    l'esercizio
dell'attività agricola  e forestale  e delle attività connesse,
comprese le  attrezzature mobili  per la protezione di colture di
pregio, nonchè  i mezzi agricoli e forestali per il trasporto di
persone, animali  e cose  nelle zone  sprovviste di adeguata rete
viaria, può  essere concesso  un concorso  negli  interessi  sui
prestiti contratti  con gli Istituti ed Enti esercenti il credito
agrario.

ARTICOLO 3

I prestiti sono concessi, con priorità per i coltivatori diretti
singoli e  associati, per  le cooperative  composte in prevalenza
dai medesimi, e per quelle di lavoratori agricoli e forestali, in
alternativa alle  agevolazioni contributive o creditizie previste
dalle vigenti disposizioni statali, regionali e di Enti locali.

I prestiti possono avere una durata massima di cinque anni.

Il tasso  di interesse  da porre  a carico  dei beneficiari viene
stabilito nel  6o e  può essere modificato con deliberazione del
Consiglio  regionale   in  base  alle  variazioni  del  tasso  di
riferimento stabilito  a norma dell'articolo 36 della L. 2-6-1961
n. 454 e successive modificazioni ed integrazioni.

I prestiti  possono essere  concessi nella misura massima del 75%
della spesa  riconosciuta ammissibile,  elevabile al 100% per gli
acquisti effettuati  dai coltivatori diretti singoli od associati
e dalle cooperative di cui al primo comma.

ARTICOLO 4

L'ammortamento   dei   prestiti   ha   inizio   dal   giorno   di
perfezionamento  dell'operazione   e  viene  effettuato  in  rate
costanti posticipate.

Nel caso  di estinzione  anticipata  dei  prestiti,  le  rate  di
concorso regionale vengono corrisposte agli istituti mutuanti per
tutto il  periodo  di  ammortamento,  a  condizione  che  risulti
accertato che  i  finanziamenti  sono  stati  utilizzati  per  le
finalità per le quali sono stati concessi.

Alla  liquidazione   del  concorso  negli  interessi,  pari  alla
differenza  fra  le  rate  di  ammortamento  calcolate  al  tasso
d'interesse posticipato  praticato dagli  Istituti di credito nei
limiti  del   tasso  di  riferimento  e  le  rate  a  carico  dei
beneficiari, si  provvede in base ad appositi elenchi trimestrali
prodotti dagli istituti medesimi.

Il concorso  negli interessi può essere anticipato agli istituti
di credito  attualizzando le  rate del concorso medesimo al tasso
di riferimento, ridotto dell'1,5%.

ARTICOLO 5

I prestiti  di cui  alla  presente  legge  sono  assistiti  dalla
garanzia sussidiaria  del Fondo  interbancario di garanzia di cui
all'articolo  56   della  L.   27-10-1966  n.  910  e  successive
modificazioni ed integrazioni.

ARTICOLO 6

Per quanto  non espressamente  stabilito  dalla  presente  legge,
purchè non  in contrasto  con essa, si applicano le norme di cui
alla  legge  5-7-1928  n.  1760  e  successive  modificazioni  ed
integrazioni.

ARTICOLO 7

All'onere derivante  dall'applicazione della presente legge sarà
fatto fronte:

- per  l'anno 1980  con la  somma di  L. 550.000.000  iscritti al
  Capitolo 49300.
- per gli anni 1981 e 1982 con la disponibilità nel programma 3-
  8-1 del bilancio pluriennale;
- per  le successive annualità con i fondi recati dalla legge di
  bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
1-4-1980 ed  è stata vistata dal Commissario del Governo il 8-5-
1980.



AGRICOLTURA
CREDITO

