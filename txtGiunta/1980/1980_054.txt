Disciplina delle tasse sulle concessioni regionali.

Il Consiglio Regionale ha approvato il 8-4-1980
Il Commissario del Governo ha apposto il visto il 9-5-1980
Il Presidente  della Giunta  Regionale promulga la seguente legge
regionale:

ARTICOLO 1
(Oggetto delle Tasse)

I Provvedimenti  amministrativi e  gli altri  atti elencati nella
annessa tariffa  adottati dalla  Regione  Toscana  nell'esercizio
delle proprie funzioni sono soggetti alle tasse sulle concessioni
regionali, attribuite  alle Regioni  a Statuto  ordinario con  la
legge 16  maggio 1970,  n. 281  e istituite dalla Regione Toscana
con la  legge 30  dicembre 1971  n. 2,  nella  misura  e  con  le
modalità indicate nella tariffa stessa.

ARTICOLO 2
(Obbligo del pagamento)

La tassa  di rilascio  è  dovuta  in  occasione  dell'emanazione
dell'atto  e  va  corrisposta  non  oltre  la  consegna  di  esso
all'interessato.

La tassa di rinnovo va corrisposta allorquando gli atti, venuti a
scadenza, vengono di nuovo posti in essere.

La  tassa  per  il  visto  e  quella  per  la  vidimazione  vanno
corrisposte nei termini stabiliti dalla tariffa stessa.

Nei casi  espressamente indicati  nella tariffa  gli atti, la cui
validità sia  pluriennale, sono soggetti ad una tassa annuale da
corrispondersi nel  termine stabilito  nella tariffa  stessa, per
ogni anno successivo a quello nel quale l'atto è stato emesso.

Quando la misura della tassa è in funzione della popolazione dei
comuni,  questa   è  desunta  dai  dati  dell'ultimo  censimento
pubblicati sulla Gazzetta Ufficiale.

ARTICOLO 3
(Modalità di pagamento)

Le tasse sulle concessioni regionali alle quali sono soggetti gli
atti specificati  nella tariffa,  che fa  parte integrante  della
presente legge,  si corrispondono mediante versamento su apposito
conto corrente postale.

ARTICOLO 4
(Riscossione coattiva)

Per  la   riscossione  coattiva  delle  tasse  sulle  concessioni
regionali  e   delle  relative   soprattasse  si   applicano   le
disposizioni del  Testo Unico  per la  riscossione delle  entrate
patrimoniali dello Stato approvato con RD 14 aprile 1910, n. 639.

ARTICOLO 5
(Mancato o ritardato pagamento delle tasse)

Gli atti  per i quali sono dovute le tasse non sono efficaci sino
a quando queste non siano state pagate.

ARTICOLO 6
(Sanzioni)

Chi esercita  un'attività per  la quale  è necessario  un  atto
soggetto a  tassa di  concessione regionale  senza aver  ottenuto
l'atto stesso  o senza  aver assolto  la relativa  tassa, incorre
nella pena  pecuniaria da  un minimo pari al doppio ad un massimo
pari al  sestuplo della  tassa ed in ogni caso non inferiore a L.
2.000.

Il pubblico  ufficiale che  emetta atti  soggetti a  tassa  sulle
concessioni regionali senza che sia stato effettuato il pagamento
del tributo previsto è soggetto alla pena pecuniaria da L. 2.000
a L.  20.000, oltre  il pagamento  delle tasse dovute, salvo, per
queste, il regresso verso il debitore.

Salvo che non sia diversamente disposto nell'annessa tariffa, nel
caso  di  mancato  pagamento  delle  tasse  annuali  nei  termini
stabiliti, in  luogo della pena pecuniaria di cui al primo comma,
si incorre:

a) in  una soprattassa  del 10  per cento  della tassa  dovuta se
   questa è corrisposta entro trenta giorni dalla scadenza;
b) in  una soprattassa  del 20  per cento  della tassa  dovuta se
   questa è  corrisposta oltre il termine di cui alla precedente
   lettera a) ma prima dell'accertamento dell'infrazione.

ARTICOLO 7
(Accertamento e definizione delle violazioni)

Le violazioni  delle norme  della presente  legge sono accertate,
oltre che  dagli organi  previsti  dalle  norme  dello  Stato  in
materia  di   tasse  sulle  concessioni  governative,  anche  dai
funzionari dell'Amministrazione regionale appositamente designati
e muniti  di speciale  tessera di  riconoscimento rilasciata  dal
Presidente della  Giunta Regionale,  nonchè, limitatamente  agli
accertamenti  compiuti   nella  sede   degli   uffici   tributari
regionali, da  qualsiasi funzionario  od impiegato  addetto  agli
uffici stessi.

I processi  verbali di  accertamento devono  essere trasmessi,  a
cura  degli  Uffici  dai  quali  dipendono  gli  accertatori,  al
Presidente della  Giunta Regionale  per i  provvedimenti  di  sua
competenza (di  cui all'art. 14 della legge regionale 30 dicembre
1971, n. 2).

Per quanto  non previsto  dal  precedente  comma  si  osserva  in
materia di  violazioni, le  disposizioni della  legge  7  gennaio
1929, n. 4.

ARTICOLO 8
(Riscossione e ripartizione delle pene pecuniarie)

Le pene pecuniarie irrogate dal Presidente della Giunta Regionale
per  le   violazioni  alle   norme  in  materia  di  tasse  sulle
concessioni regionali  sono riscosse dalla Tesoreria regionale ed
il relativo  provento è ripartito a norma della legge 7 febbraio
1951, n.  168 e successive modificazioni, intendendosi sostituita
la Regione  all'Erario agli  effetti di  cui all'art.  1 di detta
legge.

ARTICOLO 9
(Ricorsi amministrativi)

I ricorsi  amministrativi contro l'applicazione delle tasse sulle
concessioni regionali  e delle relative soprattasse devono essere
presentati al  Presidente della  Giunta Regionale  nel termine di
trenta giorni  dalla data  della  notificazione  o  comunicazione
dell'atto impugnato,  o da  quando l'interessato  abbia  comunque
avuto piena cognizione di esso.

Tali ricorsi  possono anche essere inoltrati a mezzo raccomandata
con avviso di ricevimento. In tal caso la data di spedizione vale
quale data di presentazione.

Contro la  decisione del  Presidente della  Giunta  Regionale  è
ammesso ricorso per revocazione, per errore di fatto o di calcolo
e nelle  ipotesi previste dall'art. 395, nn. 2 e 3, del codice di
procedura civile.

Tale ricorso  deve essere  proposto  nel  termine  di  60  giorni
decorrenti dalla  notificazione della  decisione o  dalla data in
cui è  stata scoperta  la falsità  o recuperato  il  documento.
D'ufficio o  su domanda  del ricorrente,  proposta  nello  stesso
ricorso o  in successiva  istanza,  il  Presidente  della  Giunta
Regionale può sospendere per gravi motivi l'esecuzione dell'atto
impugnato.

ARTICOLO 10
(Delega)

Il Presidente  della Giunta  Regionale può  delegare,  ai  sensi
dell'art. 45 - comma 4 dello Statuto - un componente della Giunta
alla firma degli atti previsti dalla presente legge.

Sentito lo  stesso componente  della Giunta,  il Presidente  può
delegare inoltre  un funzionario  del servizio  alla firma  degli
avvisi di notifica dei verbali di accertamento delle violazioni e
dei contestuali  inviti  alla  definizione  in  via  breve  delle
stesse.

ARTICOLO 11
(Decadenza e rimborsi)

L'accertamento delle  violazioni alle  norme della presente legge
può essere  eseguito entro  il termine di decadenza di tre anni,
decorrenti dal giorno nel quale è stata commessa la violazione.

Il  contribuente   può  chiedere   al  Presidente  della  Giunta
Regionale la restituzione delle tasse sulle concessioni regionali
erroneamente pagate  entro il  termine di decadenza di tre anni a
decorrere  dal  giorno  del  pagamento  o,  in  caso  di  rifiuto
dell'atto sottoposto  a tassa,  dalla data  di comunicazione  del
rifiuto stesso.

Nonostante l'inutile  decorso del  termine di  cui  al  comma  1,
l'atto per  il quale  non sia  stata corrisposta  la tassa  sulle
concessioni regionali  non acquista  efficacia sino  a quando  la
tassa stessa non venga corrisposta.

In tal  caso non  sono  dovute  le  sanzioni  per  il  mancato  e
ritardato pagamento.

ARTICOLO 12
(Norme abrogative)

Le disposizioni  non compatibili  con  le  norme  della  presente
legge, contenute  nelle leggi  regionali 30 dicembre 1971, n. 2 e
27 marzo 1973, n. 17, n. 54 del 25 settembre 1979, concernenti la
materia delle tasse sulle concessioni regionali, sono abrogate.

ARTICOLO 13
(Rinvio alle norme legislative dello Stato)

Per quanto  non previsto  dalla presente legge, si applicano alle
tasse  sulle  concessioni  regionali  le  disposizioni  di  legge
concernenti le tasse sulle concessioni governative.

ARTICOLO 14
(Entrata in vigore)

La presente  legge regionale  ha  efficacia  a  decorrere  dal  1
gennaio  1981,   ad  esclusione  delle  licenze,  concessioni  ed
abilitazioni  di   cui  ai  numeri  d'ordine  15,  16,  17  e  18
dell'annessa TARIFFA,  la cui  efficacia decorre dal giorno della
pubblicazione della presente legge nel Bollettino Ufficiale della
Regione Toscana.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 15 maggio 1980.

La presente  legge è  stata approvata dal Consiglio Regionale il
8-4-1980 ed  è stata vistata dal Commissario del Governo il 9-5-
1980.

ALLEGATO
Tasse sulle concessioni regionali - Tariffa.

TITOLO I
IGIENE E SANITA'

N. d'ordine  1; DPR  1961-121, 15:  Concessione per  l'apertura e
l'esercizio di  farmacie nei  comuni e centri abitati (frazioni o
borgate) con popolazione:

a) fino  a 5.000 abitanti tassa rilascio L. 50.000, tassa annuale
   L. 10.000;
b) da  5.001 a  10.000 abitanti  tassa rilascio L. 125.000, tassa
   annuale L. 25.000;
c) da  10.001 a  15.000 abitanti tassa rilascio L. 250.000, tassa
   annuale L. 50.000;
d) da  15.001 a  40.000 abitanti tassa rilascio L. 400.000, tassa
   annuale L. 80.000;
e) da  40.001 a 100.000 abitanti tassa rilascio L. 600.000, tassa
   annuale L. 120.000;
f) da 100.001 a 200.000 abitanti tassa rilascio L. 800.000, tassa
   annuale L. 160.000;
g) da  200.001 a  500.000 abitanti  tassa rilascio  L. 1.250.000,
   tassa annuale L. 250.000;
h) superiore  a 500.000  abitanti tassa  rilascio  L.  2.000.000,
   tassa annuale L. 400.000.

- DPR 14-1-1972, n. 4 - art. 1, comma 2, lettera m).

NOTA: la  tassa va  calcolata in base alla popolazione dei comuni
risultante dall'ultimo censimento.

La tassa  riflette non  soltanto le  concessioni per l'apertura e
l'esercizio di  nuove  farmacie,  ma  anche  le  concessioni  per
l'esercizio di  farmacie già  istituite  e  conferite  ad  altri
titolari.

La concessione  per l'apertura  e l'esercizio  di una farmacia è
valevole, ai sensi dell'art. 109 del TU delle leggi sanitarie 27-
7-1934, n.  1265, solo  per la  sede indicata  nella  concessione
stessa e  pertanto la tassa è dovuta anche nel caso in cui venga
concesso il  trasferimento da  una sede  all'altra  dello  stesso
Comune. La  tassa invece  non è dovuta nel caso di trasferimento
di farmacie  entro i limiti della stessa sede, ai sensi del comma
2 del  citato art.  109 e dell'art. 28 del regolamento 30-9-1938,
n. 1706.

La tassa  di esercizio deve essere corrisposta anche dai titolari
di farmacie legittime e privilegiate.

Analogamente  la   tassa  è  dovuta  per  l'autorizzazione  alla
gestione provvisoria  delle farmacie  di cui  al penultimo  comma
dell'art. 369 del suddetto TU.

La tassa è ridotta alla misura di un quarto di quella dovuta dal
titolare della  farmacia principale, quando si tratti di farmacia
succursale istituita ai sensi dell'art. 116 del citato TU.

Non è  dovuta tassa  di rilascio  per le concessioni provvisorie
emesse ai  sensi del primo comma dell'art. 129 del citato TU, nè
nel caso  previsto dal secondo comma dell'art. 68 del regolamento
30-9-1936, n.  1706;   è dovuta  bensì  la  tassa  annuale,  di
esercizio.

Sono  esenti   dal  pagamento   delle  tasse   sopraindicate   le
autorizzazioni rilasciate  per la  gestione di farmacie interne -
esclusa qualsiasi  facoltà di  vendita al  pubblico -  da  parte
delle istituzioni  pubbliche di assistenza e beneficienza e delle
Provincie  per   gli  ospedali   psichiatrici  e   per  le  altre
istituzioni ospedaliere  che da  esse  dipendono  (art.  114  del
succitato
TU, modificato dall'art. 1 della legge 20-5-1960, n. 519).

Sono esenti dal pagamento della tassa annuale le farmacie gestite
in comuni  con popolazione  sino a 5.000 abitanti, i cui titolari
godano dell'indennità  di residenza, stabilita dall'art. 115 del
TU delle  leggi sanitarie, approvato con RD 27-7-1934, n. 1265, e
successive modificazioni.

Oltre alla  tassa di  concessione, i titolari delle farmacie sono
tenuti al  pagamento di una tassa annuale di ispezione regionale,
ai sensi  dell'art. 128  del  TU  delle  leggi  sanitarie,  nella
seguente misura:

- nei comuni con popolazione fino a 10.000 abitanti L. 6.000
- nei  comuni con  popolazione da  10.001 a  40.000  abitanti  L.
  10.000
- nei  comuni con  popolazione da  40.001 a  100.000 abitanti  L.
  20.000
- nei  comuni con  popolazione da  100.001 a  200.000 abitanti L.
  50.000
- nei  comuni con  popolazione superiore  a 200.000  abitanti  L.
  70.000

I titolari  di farmacie  non  rurali  sono  tenuti,  inoltre,  al
pagamento di  un contributo  annuo, ai  sensi della  legge 22-11-
1954, n. 1107, nella seguente misura:

- nei comuni con popolazione da 5.001 a 10.000 abitanti L. 12.000
- nei  comuni con  popolazione da  10.001 a  15.000  abitanti  L.
  15.000
- nei  comuni con  popolazione da  15.001 a  40.000  abitanti  L.
  30.000
- nei  comuni con  popolazione da  40.001 a  100.000 abitanti  L.
  60.000
- nei  comuni con  popolazione superiore  a 100.000  abitanti  L.
  120.000

Le tasse  e  il  contributo  vanno  corrisposti  entro  il  31-1-
dell'anno cui si riferiscono.

N. d'ordine 2; DPR 1961-121 22, (DPR 19 1972-641), (10):

Autorizzazione all'apertura  ed all'esercizio  di stabilimenti di
produzione  o   di  smercio   di  acque   minerali,  naturali  od
artificiali (art.  199 comma  1, del  TU delle  leggi sanitarie e
successive modificazioni) tassa rilascio L. 338.000.

- DPR 24-7-1977, n. 616 - art. 27 lettera f)

NOTA: L'autorizzazione  è sempre  necessaria  anche  se  l'acqua
venga posta  in  vendita  alla  fonte  o  nello  stabilimento  di
produzione.

Quando  trattasi   di  più   sorgenti  tra   loro  diverse   per
composizione o  per modo  di  utilizzazione,  occorrono  distinte
autorizzazioni di produzione o di smercio (regolamento 28-9-1919,
n. 1924).

Qualunque modificazione deve essere autorizzata con nuovo decreto
da assoggettarsi a tassa.

N. d'ordine 3; DPR 1961-121, 24, (DPR 1972-641), (11):

Autorizzazione all'impianto  ed esercizio  di fabbriche  di acque
gassate o  di bibite  analcoliche (art.  30 del DPR 19-5-1958, n.
719) tassa rilascio L. 169.000.

- DPR 24-7-1977, n. 616 art. 27, lettere e) ed f)

N. d'ordine 4; DPR 1961-121, 25, (DPR 1972-641), (12):

Autorizzazione all'apertura ed all'esercizio di:

a) stabilimenti     termali  -  balneari,  di  cure  idropiniche,
   idroterapiche, fisiche di ogni specie;
   tassa rilascio L. 338.000, tassa annuale L. 169.000;
b) gabinetti  medici ed  ambulatori in  genere dove si applicano,
   anche saltuariamente, la radioterapia e la radium - terapia.
   tassa rilascio L. 450.000, tassa annuale L. 225.000.

(Artt. 194  e 196 del TU delle leggi sanitarie ed art. 24 del DPR
10-6-1955, n. 854)

- DPR 14-1-1972, n. 4 - art. 1 lettera e)

- DPR 14-7-1977, n. 616 - art. 27, lettera a)

NOTA:  E'   soggetta  alla   tassa  l'autorizzazione   per   ogni
innovazione  o   modificazione  agli  elementi  essenziali  degli
ambulatori e  gabinetti  medici  e  per  ogni  cambiamento  della
persona  del   concessionario  o  del  direttore  tecnico.  Vanno
soggetti pure alla stessa tassa i reparti dei complessi ricettivi
(alberghi, pensioni,  ecc.) o dei comuni stabilimenti balneari in
cui si  effettuano cure  termali idroterapiche, fisiche ed affini
(art. 8 regolamento 28-9-1919, n. 1924).

Ai sensi  dell'art. 196  del TU delle leggi sanitarie, i titolari
autorizzati all'esercizio dei gabinetti medici ed i possessori di
apparecchi di  radioterapia e  di radiumterapia sono tenuti anche
al pagamento  della  tassa  annua  di  ispezione  nella  seguente
misura:

1) apparecchi  di tensione  uguale o superiore a 100.000 volta L.
   50.000
2) apparecchi di tensione inferiore a 100.000 volta L. 20.000

I possessori di due o più apparecchi di ciascuna delle categorie
1) e  2) sono  tenuti al  pagamento dell'intera tassa d'ispezione
per il primo e della metà della tassa per ciascuno degli altri.

Alla  stessa   tassa  annua  di  ispezione  sono  assoggettati  i
possessori di  apparecchi radiologici usati anche a scopo diverso
da quello terapeutico.

Sono esonerati  dal pagamento  delle tasse  di concessione  e  di
ispezione di  ambulatori comunali,  gli enti che abbiano scopo di
beneficienza e  di assistenza  sociale, nonchè gli enti pubblici
di  assistenza;    gli  istituti  scientifici  soltanto  per  gli
apparecchi di radioterapia e di radiumterapia da essi utilizzati.

Le tasse  annuali di cui sopra devono essere corrisposte entro il
31-1-dell'anno cui si riferiscono.

N. d'ordine 5; DPR 1961-121, 27:

Autorizzazione ad  aprire o  mantenere in  esercizio  ambulatori,
case o  istituti di  cura medico  - chirurgica  o  di  assistenza
ostetrica, gabinetti  di analisi  per  il  pubblico  a  scopo  di
accertamento diagnostico,  case o pensioni per gestanti (art. 193
del TU  delle leggi  sanitarie e  art. 23  del DPR  10-6-1955, n.
854):

1) per  le case  o  istituti  di  cura  medico  chirurgica  o  di
   assistenza ostetrica, case o pensioni per gestanti:

   - se  l'istituto ha  non più di 50 posti letto tassa rilascio
     L. 300.000, tassa annuale L. 150.000;
   - se  l'istituto ha non più di 100 posti letto tassa rilascio
     L. 600.000, tassa annuale L. 300.000;
   - se  l'istituto ha  più di 100 posti letto tassa rilascio L.
     1.500.000, tassa annuale L. 750.000;

2) per  gli ambulatori  e per  i  gabinetti  di  analisi  per  il
   pubblico tassa rilascio L. 60.000, tassa annuale L. 30.000 DPR
   14-1-1972, n. 4 - art. 1, lettera e)

NOTA:  Sono  ambulatori  gli  istituti  aventi  individualità  e
organizzazione  propria   ed  autonoma   e   che,   quindi,   non
costituiscono lo  studio privato  o personale  in cui  il  medico
esercita   la    professione.   Essi    presentano   le    stesse
caratteristiche delle case ed istituti di cura che possono essere
autorizzati anche  a favore  di chi  non sia medico purchè siano
diretti da medici.

Gli ambulatori veterinari sono soggetti al pagamento della tassa.

Conseguentemente non sono soggetti ad autorizzazione, e quindi al
pagamento della  tassa sopradistinta,  i  gabinetti  personali  e
privati, in  cui i  medici generici e specializzati, compresi gli
odontoiatri, esercitano la loro professione.

Sono case  di cura, da distinguersi perciò dalle case di salute,
quelle ove  vengono ricoverate  le persone affette da malattia in
atto  e   perciò  bisognevoli   di  speciali   cure  mediche   e
chirurgiche.

Per esercizio  di ambulatori  si intende  anche il  trasporto  di
malati e feriti.

Sono esenti  dal pagamento della tassa gli ambulatori comunali ed
i pubblici  istituti di  cura dipendenti  dalle unità  sanitarie
locali (legge 23-12-1978, n. 833).

Le  tasse  annuali  devono  essere  corrisposte  entro  il  31-1-
dell'anno cui si riferiscono.

N. d'ordine 6; DPR 1961-121, 28:

Licenza per  la pubblicità  a mezzo della stampa ed in qualsiasi
altro modo:

a) per ambulatori o case o istituti di cura medico - chirurgica o
   di assistenza  ostetrica, case  o pensioni  per gestanti (art.
   201,  comma  1,  del  TU  delle  leggi  sanitarie,  sostituito
   dall'art. 7 della legge 1-5-1941, e art. 25 del DPR 10-6-1955,
   n. 854) tassa rilascio L. 7.500, tassa annuale L. 7.500.

- DPR 14-1-1972, n. 4 - art. 1, comma 2 lettera f)

b) per  prevenzione e cura delle malattie, cure fisiche ed affini
   (art. 201,  comma 1,  del TU delle leggi sanitarie, sostituito
   dall'art. 7  della legge  1-5-1941, n.  422) tassa rilascio L.
   15.000, tassa annuale L. 15.000.

- DPR 24-7-1977, n. 616 - art. 27, lettera a)

NOTA: Sono  dovute tante  tasse quanti  sono i  testi pubblicati,
anche  se   l'autorizzazione  viene   concessa   con   un   unico
provvedimento.

La tassa  annuale deve essere corrisposta entro il 31-1-dell'anno
cui si riferisce.

N. d'ordine 7; DPR 1961-121, 30:

Autorizzazione rilasciata  ai sensi  dell'art. 231 del TU citato,
modificato dalla  legge 16-6-1939,  n. 112,  per  l'apertura  dei
seguenti    pubblici     servizi,    e     vidimazione    annuale
dell'autorizzazione medesima:

a) degli  alberghi  e  ristoranti  di  lusso  tassa  rilascio  L.
   170.000, tassa annuale L. 170.000;
b) degli  alberghi e ristoranti di 1a categoria tassa rilascio L.
   150.000, tassa annuale L. 150.000;
c) degli  alberghi e  ristoranti di 2a categoria e delle pensioni
   di 1a  categoria tassa  rilascio L.  50.000, tassa  annuale L.
   50.000;
d) degli  alberghi e  ristoranti di 3a categoria e delle pensioni
   di 2a  categoria tassa  rilascio L.  36.000, tassa  annuale L.
   36.000;
e) degli alberghi, ristoranti e pensioni di altre categorie:

- Nei Comuni e centri abitati con popolazione superiore a 500.000
  abitanti tassa rilascio L. 22.000, tassa annuale L. 22.000;
- id.,   con  popolazione  superiore  a  100.000  abitanti  tassa
  rilascio L. 18.000, tassa annuale L. 18.000;
- id.,  con popolazione  superiore a 50.000 ab. tassa rilascio L.
  15.000, tassa annuale L. 15.000;
- id.,  con popolazione  superiore a 10.000 ab. tassa rilascio L.
  10.000, tassa annuale L. 10.000;
- id.,  con popolazione non super. a 10.000 ab. tassa rilascio L.
  4.000, tassa annuale L. 4.000;
f) delle  locande,  degli  alberghi  diurni,  degli  esercizi  di
   affittacamere, delle mescite, dei caffè, delle osterie, degli
   esercizi di vendita di bibite analcoliche:

- nei   Comuni    o  centri  abitati  (frazioni  o  borgate)  con
  popolazione superiore  a 500.000  abitanti  tassa  rilascio  L.
  14.000, tassa annuale L. 14.000;
- id.,   con  popolazione  superiore  a  100.000  abitanti  tassa
  rilascio L. 11.000, tassa annuale L. 11.000;
- id.,  con popolazione  superiore a 50.000 ab. tassa rilascio L.
  6.000, tassa annuale L. 6.000;
- id.,  con popolazione  superiore a 10.000 ab. tassa rilascio L.
  3.500, tassa annuale L. 3.500;
- id.,  con popolazione  non sup.  a 10.000 ab. tassa rilascio L.
  2.000, tassa annuale L. 2.000.

DPR 14-1-1972, n. 4, art. 1

NOTA: La  vidimazione deve  avere luogo,  con il  pagamento della
tassa sopra  indicata, entro  il mese di-1-dell'anno per il quale
la detta formalità deve essere adempiuta.

Per la classificazione degli alberghi e delle pensioni valgono le
norme di  cui al RDL 18-1-1937, n. 975. Per gli altri esercizi la
classificazione deve risultare dalla licenza.

La popolazione  del Comune  e del  centro abitato va calcolata in
base ai risultati dell'ultimo censimento.

Per  centro   abitato  si   intende  un   separato   e   distinto
aggruppamento di popolazione.

L'autorizzazione  occorre  anche  per  le  "dipendenze"  staccate
dall'esercizio  principale   dell'albergo,   costituendo   questi
esercizi a  sè stanti.  La tassa  è dovuta in aggiunta a quella
sulla autorizzazione  prescritta dal  TU delle  leggi di Pubblica
sicurezza.

N. d'ordine 8; DPR 1961-121, 32:

Autorizzazione all'apertura e all'esercizio di rivendite di latte
(art. 22  del RD 9-5-1929, n. 994) tassa rilascio L. 3.000, tassa
annuale L. 1.500.

- DPR 14-1-1972, n. 4 - art. 1 lettera a)

NOTA: Sono  esonerati dall'autorizzazione i caffè - bar, che del
latte si  servono soltanto  per preparare  bevande il cui smercio
deve intendersi  debitamente autorizzato dalla licenza necessaria
per l'apertura e gestione dell'esercizio.

La tassa  annuale deve essere corrisposta entro il 31-1-dell'anno
cui si riferisce.

N. d'ordine 9; DPR 1961-121, 34:

Autorizzazione a  produrre e  mettere in  commercio crema,  panna
montata e  analoghi, yogurt  e simili,  latte  in  polvere  e  in
blocchi, latte  condensato e  simili (art. 46 del RD 9-5-1929, n.
994) tassa rilascio L. 50.000, tassa annuale L. 25.000.

- DPR 14-1-1972, n. 4 - art. 1, lettera a)

- DPR 24-7-1977, n. 616 - art. 27, lettera e)

NOTA: Non  hanno l'obbligo  di munirsi  dell'autorizzazione sopra
indicata le  gelaterie, pasticcerie  e simili  che si servono dei
derivati   del    latte   come   ingredienti   sussidiari   nella
manipolazione  dei   prodotti  al  cui  smercio  attendono  ed  i
commercianti che  non producono,  ma che  attendono soltanto alla
vendita al  pubblico  del  latte  in  polvere,  in  blocchi  già
preparati e confezionati.

Sono esonerati  dal pagamento  della tassa le rivendite del latte
ed i pubblici esercizi che producono panna montata per la vendita
diretta al pubblico.

La  tassa  annuale deve  essere  corrisposta entro il 31  gennaio
dell'anno cui si riferisce.

N. d'ordine 10; DPR 1961-121, 37, (DPR 1972-641):

Autorizzazione per  la produzione e confezione a scopo di vendita
di estratti  di origine  animale o  vegetale o di prodotti affini
destinati alla  preparazione di  brodi o condimenti (art. 1 della
legge 6-10-1950  n. 836,  e art.  1 DPR  30-5-1953, n. 567) tassa
rilascio L. 338.000.

- DPR 4-7-1977, n. 616 - Art. 27, lettera 1)

NOTA:  La  domanda  diretta  a  ottenere  l'autorizzazione  sopra
indicata deve essere rivolta alla Regione, distintamente per ogni
singolo prodotto.

N. d'ordine 11; DPR 1961-121 37 bis, (DPR 1972-641), (18):

Autorizzazione per  la produzione  a scopo  di  vendita,  per  la
preparazione per  conto terzi o per la distribuzione per consumo,
degli integratori  e degli integratori medicati per mangimi (art.
6 della legge 8-3-1968 n. 399) tassa rilascio L. 34.000

- DPR 24-7-1977, n. 616 - art. 27, lettera l)

N. d'ordine 12; DPR 1961-121, 39, (DPR 1972-641), (19):

Autorizzazione per  l'impianto  e  la  gestione  di  stazione  di
fecondazione equina,  pubblica o privata (art. 1 della legge 3-2-
1963, n. 127):

a) se  trattasi di  stazione di fecondazione di cavalli di pregio
   tassa rilascio L. 253.000;
b) in tutti gli altri casi tassa rilascio L. 34.000.

- DPR 24-7-1977, n. 616 - art. 27, lettera l) e art. 75

N. d'ordine 13; DPR 1971-121, 41, (DPR 1972-641), (20):

Autorizzazione  per   le  attività  relative  alla  fecondazione
artificiale degli animali, rilasciate.

a) per  l'attivazione e  l'esercizio di  impianti destinati  alla
   suddetta fecondazione  (art. 1 della legge 25-7-1952, n. 1009,
   integrato dall'art.  40 del DPR 10-6-1955, n. 854 e art. 7 del
   DPR 28-1-1958, n. 1256) tassa rilascio L. 84.500;
b) per  l'attivazione e l'esercizio di sottocentri destinati alla
   suddetta fecondazione  (art. 40  del DPR  10-6-1955, n. 854, e
   art. 8 del DPR n. 1256, succitato) tassa rilascio L. 42.500.

- DPR 24-7-1977, n. 616 - art. 27, lettera l)

N. d'ordine 14; DPR 1971-121 224, (DPR 1972-641), (122):

Provvedimento amministrativo che abilita all'esercizio di un'arte
ausiliaria delle professioni sanitarie (artt. 140, 141, 142, 383,
384 e 385 del TU delle leggi sanitarie) tassa rilascio L. 8.500.

- DPR 24-7-1977, n. 616 - art. 27, lettera i)

TITOLO II
CACCIA E PESCA

N. d'ordine 15, DPR 1961-121, 15:

Licenza di appostamento di caccia:

a) fisso tassa rilascio L. 20.000;
b) fisso ai colombacci tassa rilascio L. 40.000;
c) fisso ai palmipedi tassa rilascio L. 180.000;
d) aree   allagate  artificialmente  per  appostamenti  fissi  ai
   palmipedi: per ettaro tassa rilascio L. 10.000.

- DPR 15-1-72 n. 11, art. 1, lett. b)

NOTA: Gli appostamenti fissi di caccia debbono essere autorizzati
ogni anno  prima dell'uso,  previo pagamento  della sopraindicata
tassa.

Sono appostamenti  fissi  di  caccia  quelli  che  presentano  le
caratteristiche previste dalle vigenti leggi in materia.

N. d'ordine 16, DPR 1961-641, 52:

Concessione di costituzione di:

1) riserva  di caccia,  per ogni  ettaro tassa rilascio L. 8.000,
   tassa annuale L. 8.000;
2) azienda  faunistico - venatoria per ogni ettaro tassa rilascio
   L. 8.000, tassa annuale L. 2.000;
3) Centri  privati di  produzione di  selvaggina per  ogni ettaro
   tassa rilascio L. 8.000, tassa annuale L. 2.000.

- DPR 15-1-1971, n. 11 - art. 1, lett. o)

- Legge 27-12-1977, n. 968 - art. 6, lett. d) e 36
NOTA: per quanto concerne:

Le riserve di caccia:

La concessione  e l'eventuale rinnovo o proroga sono disciplinate
dalle vigenti  leggi in  materia. In  caso di affitto in riserva,
l'affittuario,   indipendentemente   dalla   tassa   dovuta   dal
concessionario  è  tenuto  a  pagare  metà  della  tassa  sopra
indicata.

Non  sono   trasferibili   all'affittuario   gli   obblighi   del
concessionario. Il  contratto di  affitto di  una riserva  non è
efficace agli  effetti della legge sulla caccia ove non sia stato
comunicato   all'Amministrazione   Provinciale   competente   per
territorio e da questa approvato.

Le  aziende   faunistico  -  venatorie  e  i  centri  privati  di
produzione di selvaggina.

La concessione ed il rinnovo sono disciplinati dalla legge 27-12-
1977, n. 968, e dalle leggi regionali in materia.

Le tasse  sono ridotte  alla misura di un decimo di quelle dovute
quando i  territori delle  concessioni suddette  sono ubicati  in
ambiti territoriali classificati montani, disagiati o depressi ai
sensi della legge regionale 7-9-77 n. 71.

Le tasse devono essere corrisposte entro il 31-1-dell'anno cui si
riferiscono.

N. d'ordine 17:

1) Abilitazione all'esercizio venatorio:

a) con fucile ad un colpo, con falco e con arco tassa rilascio L.
   13.000, tassa annuale L. 13.000;
b) con fucile a due colpi tassa rilascio L. 18.500, tassa annuale
   L. 18.500;
c) con fucile a più di due colpi tassa rilascio L. 23.500, tassa
   annuale L. 23.500.

- DPR 15-1-1972, n. 11 - art. 1, lettera o)

- DPR 24-7-1977, n. 616 - art. 99

- Legge 27-12-1977, n. 968

NOTA: Il  versamento della  tassa annuale  ha la  validità di un
anno dalla  data  di  rilascio  o  di  rinnovo  dell'abilitazione
all'esercizio venatorio  e non  è dovuto qualora non si eserciti
la caccia  durante l'anno. La ricevuta del versamento deve essere
allegata al tesserino per l'esercizio venatorio.

N. d'ordine 18; DPR 1961-121, 54:

Licenza   per    la   pesca   lacuale   e   fluviale   rilasciata
dell'Amministrazione Provinciale  a termini  dell'art. 3  del RDL
11-4-1938 n. 1183, e successive modificazioni:

Tipo A:  Licenza per  la  pesca  con  tutti  gli  attrezzi  tassa
rilascio L. 12.000, tassa annuale L. 12.000;
Tipo B:  Licenza per  la pesca  con canna, con o senza mulinello,
con uno  o più ami, tirlindana, bilancia di lato non superiore a
mt. 1,50 tassa rilascio L. 6.000, tassa annuale L. 6.000;
Tipo C:  Licenza per la pesca con canna, con uno o più ami e con
la bilancia  di lato  non superiore  a mt. 1,50 tassa rilascio L.
3.500, tassa annuale L. 3.500;
Tipo D: Licenza per gli stranieri per l'esercizio della pesca con
la canna, con o senza mulinello, con uno o più ami, tirlindana e
bilancia di  lato non  superiore a  mt. 1,50  tassa  rilascio  L.
3.000, tassa annuale L. 3.000;

- DPR 15-1-1972, n. 11 art. 1, lett. p)

NOTA: Le licenze di tipo A, B e C hanno validità di 5 anni dalla
data di rilascio;  quella del tipo D ha la validità di 3 mesi.

Nel caso  di smarrimento  o distruzione  della licenza  non  può
rilasciarsi un  duplicato del documento, bensì una nuova licenza
con il pagamento della relativa tassa soprattassa.

Alle tasse sopraindicate è aggiunta la sopratassa annuale di:

L. 1.500 per le licenze di tipo A;
L. 1.000 per le licenze di tipo B;
L. 500  per le licenze di tipo C e di tipo D, da ripartire fra le
amministrazioni provinciali  della Toscana,  le associazioni  dei
pescatori sportivi,  le  associazioni  regionali  cooperative  di
categoria  giuridicamente   riconosciute,  secondo   criteri   da
stabilirsi con provvedimenti del Consiglio Regionale.

Il versamento  della tassa e della sopratassa annuali deve essere
effettuato per  ogni anno di validità della licenza successivo a
quello di  rilascio. Qualora  durante un'intero anno di validità
della licenza  non si  eserciti la  pesca, il  tributo  (tassa  o
sopratassa) non è dovuto.

N. d'ordine 19; DPR 1961-121, 174:

Autorizzazione  agli  scarichi  di  acque  di  rifiuto  in  acque
pubbliche,  o   comunque  con  esse  collegati,  rilasciata  agli
insediamenti diversi  da quelli  abitativi (art.  15, comma  2, e
art. 9,  ultimo comma,  della  legge  10-5-1976,  n.  319)  tassa
rilascio L. 30.000, tassa annuale L. 15.000.

- DPR 15-1-1972, n. 11 - art. 1
- DPR 24-7-1977, n. 616 - art. 100

NOTA: Per  gli insediamenti  abitativi si  intendono anche quelli
adibiti allo  svolgimento di  attività, alberghiera,  turistica,
sportiva, ricreativa, scolastica e sanitaria.

La tassa  annuale deve essere corrisposta entro il 31-1-dell'anno
cui si riferisce.

N. d'ordine 20; DPR 1961-121, 178:

Autorizzazione per  eseguire lavori di acquicoltura nei tratti di
corsi o  bacini pubblici  di acqua dolce, privi o poveri di pesce
di  importanza  economica  a  norma  delle  leggi  vigenti  tassa
rilascio L. 12.000.

DPR 15-1-1972, n. 11 - art. 1, lettera p).

TITOLO III
TURISMO E INDUSTRIA ALBERGHIERA:

N. d'ordine 21; DPR 1961-121, 89, (DPR 1972-641), (59):

1) Autorizzazione rilasciata ai sensi dell'art. 2 della legge 21-
   3-1958, n.  326, per  l'apertura  e  l'esercizio  di  uno  dei
   seguenti  complessi   ricettivi  complementari   a   carattere
   turistico sociale:  tassa di  rilascio e tassa annuale, dovuta
   per ciascun successivo anno solare:

a) alberghi  ed ostelli per la gioventù tassa rilascio L. 6.000,
   tassa annuale L. 6.000;
b) campeggi di superficie:

- non  superiore a  1.000 mq  tassa  rilascio  L.  12.000,  tassa
  annuale L. 12.000;
- non  superiore a  2.000 mq  tassa  rilascio  L.  24.000,  tassa
  annuale L. 24.000;
- superiore a 2.000 mq tassa rilascio L. 30.000, tassa annuale L.
  30.000;
c) villaggi  turistici tassa rilascio L. 15.000, tassa annuale L.
   15.000;
d) case  per ferie  tassa rilascio  L. 18.000,  tassa annuale  L.
   18.000;
e) altri    allestimenti    in    genere    che  non  abbiano  le
   caratteristiche volute  dal RD  18-1-1937, n.  975  convertito
   nella legge  30-12-1937, n.  2651 e  successive  modificazioni
   tassa rilascio L. 9.000, tassa annuale L. 9.000;
f) autostelli tassa rilascio L. 30.000, tassa annuale L. 30.000;

2) Autorizzazione rilasciata ai titolari o gestori dell'esercizio
   di uno  dei predetti  complessi ricettivi complementari per la
   nomina di  un proprio  rappresentante (art. 6 legge 21-3-1958,
   n. 326) tassa rilascio L. 3.000, tassa annuale L. 3.000.

- DPR 14-1-1972, n. 6 - art. 1, lettera g)

NOTA: Qualora  le autorizzazioni  comprendano  anche  l'esercizio
delle attività  di vendita  di bevande  analcooliche, o di altri
esercizi di ristorazione, sulle autorizzazioni stesse sono dovute
anche le tasse di cui al n. 7 della presente tariffa.

La tassa  annuale deve essere corrisposta entro il 31-1-dell'anno
cui si riferisce.

N. d'ordine 22; DPR 1961-121, 95:

Licenza per  aprire e condurre agenzie di viaggio, nei Comuni con
popolazione:

a) fino a 10.000 abitanti tassa rilascio L. 18.000, tassa annuale
   L. 9.000;
b) da  10.001 a  20.000 abitanti  tassa rilascio L. 36.000, tassa
   annuale L. 18.000;
c) da  20.001 a  50.000 abitanti  tassa rilascio L. 72.000, tassa
   annuale L. 36.000;
d) da  50.001 a 100.000 abitanti tassa rilascio L. 108.000, tassa
   annuale L. 54.000;
e) da 100.001 a 500.000 abitanti tassa rilascio L. 180.000, tassa
   annuale L. 90.000;
f) superiore  a 500.000 abitanti tassa rilascio L. 300.000, tassa
   annuale L. 150.000.

- DPR 14-1-1972, n. 6 - art. 1 - comma 2, lett. f)

- DPR 24-7-1977, n. 616 - artt. 56 e 58 n. 2).

NOTA: Il  rilascio delle  licenze a  persone fisiche e giuridiche
straniere è  subordinato al  nulla osta  dello Stato, sentita la
Regione.

Non hanno bisogno della licenza, e quindi non sono nemmeno tenute
al  pagamento   della  tassa,   le  aziende   che   si   occupano
esclusivamente della  vendita dei  biglietti delle Ferrovie dello
Stato.

Oltre al  pagamento della  sopraindicata tassa,  i titolari delle
agenzie sono tenuti a prestare la cauzione di cui all'art. 14 del
RDL 23-11-1936,  n.  2523,  nella  misura  da  L.  500.000  a  L.
5.000.000 avuto  anche riguardo  delle  condizioni  previste  dal
secondo comma  dell'art. 5  del citato RDL sostituito dall'art. 1
del DPR 28-6-1955, n. 630.

La licenza  è valida  anche per  le  succursali  e  filiali  con
gestione non  autonoma situate  nella stessa o in altre località
della Regione.  In tal caso, gli interessati devono corrispondere
la tassa regionale nella misura di cui alla lettera f).

Le succursali  e le  filiali, anche  con gestione  non  autonoma,
delle agenzie  aventi la  sede principale  in altra  Regione sono
tenute a munirsi di distinta licenza da rilasciarsi dalla Regione
Toscana, con  conseguente pagamento della relativa tassa. In caso
di due  o più  succursali e filiali si applicano le disposizioni
di cui al comma precedente.

La tassa  annuale deve essere corrisposta entro il 31-1-dell'anno
cui si riferisce.

TITOLO IV
FIERE E MERCATI

N. d'ordine 23; DPR 1961-121, 119:

Deliberazione relativa  a fiere  e mercati, giusta le leggi 17-5-
1866, n.  2933 e 19-5-1976, n. 398, nonchè l'art. 53, n. 11, del
TU delle leggi comunali e provinciali, approvato con RD 3-3-1934,
n. 383:

a) per istituzione di fiere e mercati tassa rilascio L. 10.000;
b) per il cambiamento in modo permanente di fiere e mercati tassa
   rilascio L. 5.000.

- DPR 15-1-1972, n. 7 - art. 1, lettera a)

NOTA: La  tassa è  dovuta per  ciascuna fiera  o mercato  cui si
riferisce il cambiamento in modo permanente.

TITOLO V
AGRICOLTURA

N. d'ordine 24; DPR 1961-121, 121:

Licenza   dell'Ufficio    Provinciale   Agricoltura   Foreste   e
Alimentazione  per   l'esercizio  della  trebbiatura  a  macchina
azionata a motore (art. 5 DLL 3-7-1944, n. 152):

- per  ogni  trebbiatrice  o  sgranatrice  di  qualunque  tipo  e
  qualunque sia  la lunghezza  del battitore  tassa  rilascio  L.
  3.000
- DPR 15-1-1972, n. 11 - art. 1, lettera c)

NOTA: La  licenza  di  trebbiatura  ha  valore  soltanto  per  la
macchina o le macchine trebbiatrici, per la specie di piante, per
l'annata agraria  e nell'ambito  della provincia  per la quale è
stata rilasciata.

Il trebbiatore  che intenda  impiegare le  proprie  macchine  nel
territorio di altre provincie deve sottoporre la licenza al visto
di autorizzazione  degli Uffici  Provinciali  dell'Agricoltura  e
Alimentazione competenti  per territorio  (art. 6  del RDL  23-4-
1942, n. 433).

La licenza  scade il  31-12-di ogni  anno. La  rinnovazione  può
essere richiesta entro il 30-4-di ciascun anno.

La sopraindicata  tassa deve  essere versata dagli aspiranti alla
licenza per  l'esercizio della trebbiatura a macchina all'atto in
cui viene  inoltrata la  domanda per ottenere la licenza stessa o
il visto di autorizzazione.

Fra  le   macchine  trebbiatrici   debbono  comprendersi  sia  le
trebbiatrici propriamente  dette, in  uso per qualsiasi specie di
pianta, sia  le altre  macchine  quali  sgranatoi,  che  compiono
operazioni di separazione delle granelle dal resto delle parti di
pianta da cui sono portate.

Sono esente  dalla sopraindicata  tassa le licenze rilasciate per
le trebbiatrici  di società  cooperative o  dei centri  macchine
degli enti di riforma fondiaria.

N. d'ordine 25; DPR 1961-121, 130; (DPR 1972-641), (86):

Autorizzazione  per  impiantare  vivai  di  piante,  stabilimenti
orticoli e stabilimenti per la preparazione e selezione dei semi,
od esercitare  il commercio  di piante,  parte di  piante e  semi
(art. 1  della legge  18-6-1931, n.  987 e  art. 11 del RD 12-10-
1933, n. 1700) tassa rilascio L. 13.000.

- DPR 24-7-1977, n. 616 - art. 66, comma 1

TITOLO VI
ACQUE MINERALI E TERMALI, CAVE E TORBIERE

N. d'ordine 26; DPR 1961-121, 163, (DPR 1972-641), (99):

Permesso per  la ricerca  di sorgenti di acque minerali e termali
(artt. 4,  5 del RD 29-7-1927, n. 1443, e modifiche di cui al DPR
28-6-1955, n. 620, artt. 1 e 2) tassa rilascio L. 30.000
- DPR 14-1-1972, n. 2 - art. 1, lettera a)

NOTA: Oltre  alla tassa  di  concessione  è  dovuto  il  diritto
proporzionale annuo previsto dalla vigente normativa in materia.

N. d'ordine 27; DPR 1961-121, 165; (DPR 1961-121), (101):

Autorizzazione a trasferire il permesso di ricerca di sorgenti di
acque minerali  e termali,  (art. 8  del RD  29-7-1927, n.  1443)
tassa rilascio L. 150.000.

- DPR 14-1-1972, n. 2 - art. 1, lettera a)

N. d'ordine 28; DPR 1961-121, 167; (DPR 1971-642), (103):

Decreto che  autorizza il  trasferimento per  atto tra vivi della
concessione per  la coltivazione dei giacimenti di acque minerali
e termali  (art. 27  del RD 29-7-1927, n. 1443) tassa rilascio L.
150.000.

- DPR 14-1-1972, n. 2 - art. 1, lettera a)

N. d'ordine 29; DPR 1961-121, 168; (DPR 1971-642, (104):

Autorizzazione per  l'iscrizione di  ipoteche sui  giacimenti  di
acque minerali  e termali e loro pertinenze (art. 22, comma 2, RD
29-7-1927, n.  1443) e  sulle cave  e torbiere  e loro pertinenze
(art. 45,  comma 2, RD 29-7-1927, n. 1443, sostituito dall'art. 7
del DPR 28-6-1955, n. 620) tassa rilascio L. 15.000.

- DPR 14-1-1972, n. 2 - art. 1, comma 1

N. d'ordine 30; DPR 1961-169; (DPR 1971-642:

Concessione per la coltivazione di giacimenti di acque minerali e
termali di cui agli artt. 14 e segg. del RD 29-7-1927, n. 1443, e
art. 5 del DPR 28-6-1955, n. 620 tassa rilascio L. 300.000.

- DPR 14-1-1972, n. 2 - art. 1, lettera a)

NOTA: Oltre  alla tassa  di  concessione  è  dovuto  il  diritto
proporzionale annuo previsto dalla vigente normativa in materia

N. d'ordine 31; DPR 1961-121, 170:

Concessione per  la coltivazione  di cave  e torbiere  data dalla
Regione  a  favore  di  terzi,  quando  il  proprietario  non  la
intraprenda in  proprio o  non  dia  alla  coltivazione  medesima
sufficiente sviluppo (art. 45, comma 2 del RD 29-7-1927, n. 1443,
sostituito dall'art.  7 del DPR 28-6-1955, n. 620) tassa rilascio
L. 60.000

- DPR 14-1-1972, n. 2 - art. 1, lettera e)

NOTA: Oltre  alla tassa  di  concessione  è  dovuto  il  diritto
proporzionale annuo previsto dalla vigente normativa in materia.

TITOLO VII
TRAMVIE E  SIMILI -  LINEE AUTOMOBILISTICHE - NAVIGAZIONE E PORTI
LACUALI

N. d'ordine 32; DPR 1961-121, 152:

Autorizzazione per  introdursi nei  fondi altrui allo scopo dello
studio preliminare  di un  progetto di impianto di via funicolare
aerea privata  - di  interesse regionale - (art. 30 del DPR 28-6-
1955, n. 771) tassa rilascio L. 6.000

- DPR 14-1-1972, n. 5 - art. 1, lettera a)

N. d'ordine 33; DPR 1961-121, 153:

Concessione della  costruzione e dell'esercizio di vie funicolare
aeree (funivie)  - di interesse regionale - in servizio pubblico,
per trasporto di persone e di cose (art. 20 del DPR 28-6-1955, n.
771):

a) se   adibite   al  trasporto di cose tassa rilascio L. 15.000,
   tassa annuale L. 7.500;
b) se adibite al trasporto di persone
- con  cabine di  portata fino  a 30  persone tassa  rilascio  L.
  60.000, tassa annuale L. 30.000;
- con  cabine di  portata oltre  30  persone  tassa  rilascio  L.
  90.000, tassa annuale L. 45.000.

- DPR 14-1-1972, n. 5 - art. 1, lettera a)

- DPR 24-7-1977, n. 616 - art. 84

NOTA: Le  funivie adibite  al trasporto promiscuo di persone (non
oltre 15),  e di  cose, concesse  esclusivamente  per  i  servizi
forestali ed  agricoli, sono soggette alla sola tassa di cui alla
lettera a).

I titolari  delle concessioni sono inoltre tenuti, ai sensi della
legge  23-6-1927,   n.  1110,  al  pagamento  del  contributo  di
sorveglianza nella seguente misura complessiva:

1) funivie bifuni (fino a m. 750);
a) per la costruzione L. 315.000
b) per l'esercizio L. 157.000
2) funivie bifuni (oltre m. 750)

a) per la costruzione L. 420.000 per km.

b) per l'esercizio L. 210.000 per km.

3) funivie monofuni escluse le seggiovie (fino a m. 750)

a) per la costruzione L. 315.000
b) per l'esercizio L. 157.000
4) funivie monofuni escluse le seggiovie (oltre m. 750)

a) per la costruzione L. 420.000 per km.

b) per l'esercizio L. 210.000 per km.

La tassa  annuale ed  il contributo di sorveglianza devono essere
corrisposti  contestualmente   entro  il  31-1-dell'anno  cui  si
riferiscono.

N. d'ordine 34; DPR 1961-121, 154:

Licenza  d'impianto  di  funicolari  aeree  e  teleferiche  -  di
interesse regionale  - destinate al trasporto di prodotti agrari,
minerali e forestali e di qualsiasi altra industria (artt. 4 e 7,
comma 1, del RD 25-8-1908, n. 829, sostituito dagli artt. 33 e 35
del DPR 28-6-1955, n. 771):

a) se  rilasciata dal  Presidente della  Giunta Provinciale tassa
   rilascio L. 18.000;
b) se rilasciata dal Sindaco tassa rilascio L. 9.000.

- DPR 14-1-1972, n. 5 - art. 1, lettera a)

- DPR 24-7-1977, n. 616 - art. 84

N. d'ordine 35; DPR 1961-121, 155:

Licenza di  esercizio  di  funicolari  aeree  o  teleferiche,  di
interesse regionale,  rilasciata nel caso contemplato dal comma 3
dell'art. 14  del RD  25 agosto-6-1955,  n. 771 e cioè quando la
funicolare interessi  corsi d'acqua,  strade, ferrovie  ed  altre
opere pubbliche:

a) se  rilasciata dal  Presidente della  Giunta Provinciale tassa
   rilascio L. 18.000, tassa annuale L. 18.000;
b) se  rilasciata dal  Sindaco tassa  rilascio L.  12.000,  tassa
   annuale L. 12.000.

- DPR 14-1-1972, n. 5 - art. 1, lettera a)

- DPR 24-7-1977, n. 616 - art. 84

NOTA: La  tassa è  dovuta indipendentemente  da  quella  per  la
licenza di impianto della teleferica o funicolare aerea.

La tassa  annuale deve essere corrisposta entro il 31-1-dell'anno
cui si riferisce.

N. d'ordine 36; DPR 1961-121, 156:

Concessione di  filovie -  di interesse  regionale - (art. 19 del
DPR 28-6-1955, n. 771):

a) se emessa dal Presidente della Giunta Regionale:

1) già  di pertinenza del Ministero dei Trasporti tassa rilascio
   L. 75.000, tassa annuale L. 37.500;
2) già  di pertinenza  della Direzione Compartimentale o ufficio
   distaccato della  Motorizzazione Civile  e  dei  trasporti  in
   concessione tassa rilascio L. 45.000, tassa annuale L. 22.500;
b) se  emessa dal Sindaco tassa rilascio L. 30.000, tassa annuale
   L. 15.000.

- DPR 14-1-1972, n. 5 - art. 1, lettera a)

- DPR 24-7-1977, n. 616 - art. 84

NOTA: I  titolari delle concessioni sono inoltre tenuti, ai sensi
della legge  28-9-1939, n.  1822, al  pagamento del contributo di
sorveglianza nella seguente misura complessiva:

a) per la costruzione L. 10.500 per km.

b) per l'esercizio L. 5.250 per km.

La tassa  annuale ed  il contributo di sorveglianza devono essere
corrisposti  contestualmente   entro  il  31-1-dell'anno  cui  si
riferiscono.

N. d'ordine 37; DPR 1961-121, 157:

Concessione per  l'impianto e  l'esercizio pubblico di slittovie,
sciovie e  altri mezzi di trasporto terrestri a fune senza rotaia
- di interesse regionale - (art. 26 del DPR 28-6-1955, n. 771):

a) se emessa dal Presidente della Giunta Regionale tassa rilascio
   L. 30.000, tassa annuale L. 15.000;
b) se  emessa  dal  Presidente  della  Giunta  Provinciale  tassa
   rilascio L. 18.000, tassa annuale L. 9.000;
c) se  emessa dal  Sindaco tassa rilascio L. 9.000, tassa annuale
   L. 4.500.

- DPR 14-1-1972, n. 5 - art. 1, lettera a)

- DPR 24-7-1977, n. 616 - art. 84
NOTA: Quando  l'impianto abbia  carattere di  stabilità per ciò
che si  riferisce alle  parti meccaniche,  ai fabbricati  e  alla
linea, la  concessione ha  la durata  massima di  anni 10,  salvo
rinnovo.

Negli altri  casi la  concessione ha  la durata  di una  stagione
salvo rinnovo di stagione in stagione.

I titolari  delle concessioni  sono inoltre  tenuti, ai sensi del
RDL  7-9-1938,   n.  1696,   al  pagamento   del  contributo   di
sorveglianza nella seguente misura complessiva:

a) seggiovie, slittovie, sciovie e simili:

1) per la costruzione, per ciascun impianto L. 105.000
2) per l'esercizio, per ciascun impianto L. 52.500
b) ascensori in servizio pubblico:

1) per la costruzione, per ciascun impianto L. 84.000
2) per l'esercizio, per ciascun impianto L. 42.000

La tassa  annuale ed  il contributo di sorveglianza devono essere
corrisposti  contestualmente   entro  il  31-1-dell'anno  cui  si
riferiscono.

N. d'ordine 38; DPR 1961-121, 184, (DPR 1971-642), (110):

Concessione per  servizi pubblici  - di  interesse regionale - di
autotrasporto di  merci, rilasciata  ai sensi  dell'art. 7  della
legge 20-6-1935,  n. 1349,  sostituito dall'art. 60 del DPR 28-6-
1955, n. 771, nonchè dall'art. 14 della legge 18-3-1968, n. 413:

- per ogni veicolo, comprese le appendici e per ogni rimorchio di
  qualsiasi tipo, cui si riferisce la concessione:

a) portata  sino a 35 q.li tassa rilascio L. 9.000, tassa annuale
   L. 9.000;
b) portata  oltre 35  q.li tassa rilascio L. 2.000, tassa annuale
   L. 12.000.

- DPR 14-1-1972, n. 5 - art. 1, lettera b)

- DPR 24-7-1977, n. 616 - art. 84

NOTA: Nel  caso di  passaggio di proprietà di un autoveicolo per
il quale  sia già  stata data  la concessione  per trasporto  di
merci, il nuovo proprietario per poter effettuare il trasporto di
merci con  detto autoveicolo  deve richiedere  ed ottenere  altra
apposita concessione, con il relativo pagamento della tassa.

La tassa  annuale deve essere corrisposta entro il 31-1-dell'anno
cui si riferisce.

La  sopraindicata   tassa  è  anche  dovuta  per  i  noleggi  di
automobili per trasporto di merci senza conducente.

N. d'ordine 39; DPR 1961-121, 185; (DPR 1971-642), (111):

Concessione,  tanto   provvisoria  che   definitiva,  di  servizi
pubblici,  automobilistici   -  di   interesse  regionale  -  per
viaggiatori, bagagli  e pacchi  agricoli (autolinee) di qualunque
natura e  durata che  si effettuino ad itinerario fisso, anche se
abbiano carattere  saltuario (artt.  1 e 2 della legge 28-9-1939,
n. 1822 e artt. 45 e 46 DPR 28-6-1955, n. 771):

1) autoservizi con frequenza giornaliera tassa rilascio L. 2.100,
   tassa annuale L. 2.100 km.

2) autoservizi  con  frequenza  non  superiore  a  4  giorni  per
   settimana tassa rilascio L. 1.200, tassa annuale L. 1.200;
3) autoservizi  con  frequenza  non  superiore  a  2  giorni  per
   settimana tassa rilascio L. 900, tassa annuale L. 900;
4) servizi automobilistici di gran turismo:

a) autoservizi con frequenza giornaliera tassa rilascio L. 1.050,
   tassa annuale L. 1.050;
b) autoservizi   con  frequenza  non  superiore  a  4  giorni  la
   settimana tassa rilascio L. 600, tassa annuale L. 600;
c) autoservizi   con  frequenza  non  superiore  a  2  giorni  la
   settimana tassa rilascio L. 450, tassa annuale L. 450;
5) concessione  di autoservizi a carattere esclusivamente operaio
   e per studenti tassa annuale L. 3.000;
6) concessione  di autoservizi  accordata per  brevi  periodi  di
   tempo, in occasione di particolari contingenze:

a) per il primo giorno di validità tassa rilascio L. 3.000;
b) per ogni giorno ulteriore di validità tassa rilascio L. 1500.

- DPR 14-1-1972, n. 5, art. 1 lett. b)

NOTA: La  tassa annuale  deve essere  corrisposta entro il 31-12-
dell'anno precedente  a quello  cui si  riferisce il tributo, per
mantenere in vigore l'autorizzazione.

Per   le   concessioni,   tanto   provvisorie   che   definitive,
autorizzanti l'esercizio  di autolinee  per periodi non superiore
al semestre, la misura della tassa è ridotta a metà.

Sono  considerati   autoservizi  di   gran  turismo   quelli  che
presentano le  caratteristiche di cui all'art. 12 della legge 26-
9-1939, n. 1822.

N. d'ordine 40; DPR 1961-121, 136:

Concessione per  l'esercizio di  servizi  pubblici  di  linee  di
navigazione interna  per trasporto  di persone o di cose ai sensi
dell'art. 225,  comma  1,  del  Codice  della  Navigazione  tassa
rilascio L. 18.000, tassa annuale L. 18.000.

- DPR 14-1-1972, n. 5 - art. 4
- DPR 24-7-1977, n. 616 - art. 97

NOTA: I  concessionari sono inoltre tenuti ai sensi del DPR 28-6-
1949, n.  631, al  pagamento del contributo di sorveglianza nella
misura complessiva di L. 15.750 per km.

La tassa  annuale ed  il contributo di sorveglianza devono essere
corrisposti  contestualmente   entro  il  31-1-dell'anno  cui  si
riferiscono.

N. d'ordine 41; DPR 1961-121, 187:

Concessione per  l'esercizio di  servizi pubblici  di navigazione
interna di  rimorchio o  di traino  con mezzi meccanici, ai sensi
dell'art. 225,  secondo comma, del Codice della Navigazione tassa
rilascio L. 12.000, tassa annuale L. 12.000.

- DPR 14-1-1972, n. 5 - art. 4
- DPR 24-7-1977, n. 616 - art. 97

NOTA: I concessionari sono inoltre tenuti, ai sensi del DPR 28-6-
1949, n.  631, al  pagamento del contributo di sorveglianza nella
misura complessiva di L. 15.750 per km.

La tassa  annuale ed  il contributo di sorveglianza devono essere
corrisposti  contestualmente   entro  il  31-1-dell'anno  cui  si
riferiscono.

N. d'ordine 42; DPR 1961-121, 188:

Autorizzazione per  l'esercizio di servizi di navigazione interna
di trasporto,  di rimorchio  o di traino, non compresi nei numeri
precedenti, ai sensi dell'art. 226 del Codice della Navigazione

- DPR 14-1-1972, n. 5 - artt. 4 e 5
- DPR 24-7-1977, n. 616 - art. 97

An. d'ordine 43; DPR 1961-121, 189:

Autorizzazione  al   trasporto  ed   al  rimorchio   con  navi  e
galleggianti,   mediante    annotazione   apposta    dall'ufficio
d'iscrizione sulla licenza di navigazione, ai sensi dell'art. 227
del Codice della Navigazione tassa rilascio L. 12.000

- DPR 14-1-1972, n. 5 - art. 4
- DPR 24-7-1977, n. 616 - art. 97

N. d'ordine 44; DPR 1961-121, 197:

Permesso rilasciato  per trasporto  ai sensi  dell'art. 34 del TU
delle leggi  sulle tasse  automobilistiche approvato con DPR 5-2-
1953, n.  39 per effettuare corse per trasporto viaggiatori fuori
linea  con  autobus  adibiti  ai  servizi  pubblici  regolarmente
concessi od autorizzati aventi interesse regionale:

- per il primo giorno permesso tassa rilascio L. 6.000
- per ogni giorno di ulteriore validità tassa rilascio L. 3.000

- DPR 14-1-1972, n. 5 - art. 1, lett. b) e art. 3 lett. c)

- DPR 24-7-1977, n. 616 - art. 84

NOTA: Il  permesso non  può avere  una  durata  superiore  ai  5
giorni.

TITOLO VIII
ARTIGIANATO

N. d'ordine 45 DPR 1961-121, 204, (DPR 1571-642), (117):

Iscrizione in  albi, ruoli  ed elenchi  per l'esercizio di arti e
mestieri tassa rilascio L. 5.500

- DPR 24-7-1977, n. 616 - art. 63 - lett. c)

INDICE DELLE TARIFFE
TITOLO I    - Igiene e Sanità (nn. 1 - 14)
TITOLO II   - Caccia e Pesca (nn. 15 - 20)
TITOLO III  - Turismo e industria alberghiera (nn. 21 - 22)
TITOLO IV   - Fiere e Mercati (nn. 23)
TITOLO V    - Agricoltura (nn. 24 - 25)
TITOLO VI   - Acque minerali e termali, cave e torbiere
              (nn. 26 - 31)
TITOLO VII  - Tramvie e simili;  Linee automobilistiche;
              Navigazione e porti lacuali (nn. 32 - 44)
TITOLO VIII - Artigianato (n. 45)

ENTE REGIONE
TRIBUTI

