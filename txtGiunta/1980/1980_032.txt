Nuova composizione ed insediamento delle assemblee di cui alla LR
37/79 a seguito del rinnovo ordinario dei consigli comunali.

Il Consiglio Regionale ha approvato il 12-3-1980
Il Commissario del Governo ha apposto il visto il 14-4-1980
Il Presidente  della Giunta  Regionale promulga la seguente legge
regionale:

ARTICOLO UNICO

Qualora,  in   occasione  del   rinnovo  ordinario  dei  consigli
comunali, non sia stato ancora approvato lo statuto di una o più
associazioni intercomunali  di cui alla LR 17 agosto 1979, n. 37,
il rinnovo  delle rispettive  assemblee  avviene  con  le  stesse
modalità e  criteri di  cui agli  articoli da  12 a  18 compreso
della citata  L. n.  37/79 in riferimento ai risultati elettorali
accertati dall'Ufficio  centrale. Del provvedimento del Consiglio
regionale è  data immediata notizia ai comuni interessati e alle
associazioni,  e   di  esso  è  disposta  la  pubblicazione  nel
Bollettino Ufficiale della Regione Toscana.

I  Consigli   comunali  provvedono   alla  elezione   dei  propri
rappresentanti all'assemblea dell'associazione nella prima seduta
successiva alla  data di pubblicazione del suddetto provvedimento
nel Bollettino Ufficiale della Regione.

I  provvedimenti   relativi  all'elezione   sono   trasmessi   al
Presidente della  Giunta regionale  contestualmente al loro invio
alla competente  sezione del  Comitato regionale  di controllo. A
cura del  Segretario  della  sezione,  copia  di  ogni  decisione
interlocutoria o definitiva, relativa ai provvedimenti in parola,
viene  trasmessa   tempestivamente  al  Presidente  della  Giunta
regionale.

La nuova  composizione dell'assemblea  è determinata con decreto
del  Presidente   della  Giunta   regionale,  in  presenza  delle
condizioni di cui all'art. 12, quarto comma, della LR 17-8-79, n.
37 e  salvo le  successive  integrazioni  ivi  disposte.  Con  il
decreto del  Presidente della  Giunta regionale  si  dà  inoltre
mandato al  Presidente in carica dell'associazione di provvedere,
entro termini prefissati, all'insediamento della nuova assemblea.
La riunione  di insediamento  è presieduta  provvisoriamente dal
Sindaco del comune sede dell'associazione.

Fino all'insediamento  della nuova  assemblea  sono  prorogati  i
poteri dell'assemblea precedente per l'ordinaria amministrazione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 aprile 1980.

La presente  legge è  stata approvata dal Consiglio Regionale il
12-3-1980 ed  è stata vistata dal Commissario del Governo il 14-
4-1980.



ENTI TERRITORIALI
ORDINAMENTO

