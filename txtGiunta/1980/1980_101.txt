Modifiche alla  LR 7-5-80  n. 38. Edilizia residenziale pubblica.
Programmazione  territoriale  degli  interventi  e  scelta  degli
operatori.

Il Consiglio Regionale ha approvato il 18-11-1980
Il Commissario del Governo ha apposto il visto il 20-12-1980
Il Presidente  della Giunta  Regionale promulga la seguente legge
regionale:

ARTICOLO 1

L'art. 22 della LR 7-5-80 n. 38 è così sostituito:

   "Art. 22
   (Programmazione degli interventi per il quadriennio 1980-83)

   La localizzazione degli interventi relativi al biennio 1980-81
   e  di   quelli  relativi   al  biennio  1982-83  è  approvata
   contestualmente con  un unico  programma 1980-83,  distinto in
   due progetti biennali d'intervento.

   Ai fini  della localizzazione  di cui  al comma precedente, le
   risorse  finanziarie   relative  al   biennio   1982-83   sono
   calcolate, ai  sensi del  programma predisposto dal CER per il
   quadriennio 1980-83  e approvato dal CIPE con delibera del 22-
   2-80, nella  misura del 70% del volume finanziario del biennio
   1980-81.

   Dette risorse  saranno successivamente  integrate  al  momento
   della ripartizione delle disponibilità del biennio 1982-83.

   Il programma  quadriennale di  cui alla  suddetta delibera del
   CIPE  i   progetti  biennali   nonchè  le  norme  tecniche  e
   procedurali per  l'attuazione degli  interventi medesimi  sono
   approvati dal consiglio regionale entro il 31-12-1980.

   L'individuazione dei  soggetti incaricati  della realizzazione
   degli interventi  viene operata,  salvo  quanto  previsto  dai
   successivi artt.  23-24, ai sensi delle disposizioni contenute
   nel titolo II della presente legge."

ARTICOLO 2

La dizione "biennio 1980-81" contenuta negli artt. 23 e 24, nelle
rispettive rubriche  e negli allegati A e B della LR 7-5-80 n. 38
è sostituita con "Biennio 1980-81 e biennio 1982-83".

ARTICOLO 3

Le date "30 giugno 1981" e "30 ottobre 1981" indicate nel primo e
nell'ultimo comma  dell'art.  5  della  LR  7-5-80  n.  38,  sono
sostituite rispettivamente  da "30  giugno 1983"  e  "30  ottobre
1983".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dello articolo  28 dello Statuto, entra in vigore
il giorno stesso della sua pubblicazione.

Firenze, 27 dicembre 1980;

La presente  legge è  stata approvata dal Consiglio Regionale il
18-11-1980 ed è stata vistata dal Commissario del Governo il 20-
12-1980.



EDILIZIA

