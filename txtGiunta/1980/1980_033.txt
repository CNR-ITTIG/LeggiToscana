Struttura  operativa   dell'Ente  Toscano  di  Sviluppo  Agricolo
Forestale (ETSAF).

Il Consiglio Regionale ha approvato l'11-3-1980
Il Commissario del Governo ha apposto il visto il 14-4-1980
Il Presidente  della Giunta  Regionale promulga la seguente legge
regionale:

ARTICOLO 1
(Principi generali)

La struttura  operativa dell'Ente  Toscano di  Sviluppo  Agricolo
Forestale (ETSAF)  è ordinata  dalla presente  legge  secondo  i
principi di cui all'art. 19 della LR 18-10-1977, n. 72.

ARTICOLO 2
(Struttura operativa dell'ETSAF)

La  struttura  operativa  dell'ETSAF  è  costituita  dal  centro
direzionale e degli uffici tecnico - amministrativi.

Fanno  altresì   parte  della  struttura  operativa  gli  uffici
amministrativi della  riforma fondiaria,  fino all'esaurimento  o
alla diversa attribuzione delle relative funzioni.

ARTICOLO 3
(Centro direzionale)

Il centro direzionale svolge attività consultiva e di assistenza
agli organi  per garantire l'effettivo svolgimento delle funzioni
istituzionali;     svolge  altresì   le  attività   istruttorie
esecutive ed  operative nelle  materie attribuite alla competenza
dell'ente.

ARTICOLO 4
(Uffici tecnico - amministrativi)

Per  lo   svolgimento  in   forma  decentrata   delle   attività
istruttorie esecutive  ed operative stabilite a norma del secondo
comma del  successivo articolo  6,  sono  costituiti  gli  uffici
tecnico -  amministrativi a livello di zone sovracomunali, di cui
alla legge regionale 17 agosto 1979, n. 37, singole o aggregate.

Il  Consiglio   regionale,   su   proposta   del   Consiglio   di
Amministrazione dell'ETSAF,  determina il  numero, la  sede e  la
competenza  territoriale  degli  uffici  decentrati,  secondo  il
predetto criterio delle zone sovracomunali, singole o aggregate.

ARTICOLO 5
(Uffici amministrativi della riforma fondiaria)

Per lo  svolgimento  delle  attività  istruttorie  esecutive  ed
operative attinenti  ai  compiti  ad  esaurimento  relativi  alla
conservazione e  gestione dei  termini e  delle opere  di riforma
fondiaria, affidati  all'ente a  norma dell'art.  23 della  legge
regionale  18   ottobre  1977,   n.  72   sono  costituiti,  fino
all'esaurimento  o   alla  diversa  attribuzione  delle  relative
funzioni, gli uffici amministrativi della riforma fondiaria.

Gli uffici amministrativi della riforma fondiaria sono costituiti
nelle due zone delimitate nell'allegato "A" della presente legge,
ed hanno sede nel comune a fianco di ciascuna indicato.

Relativamente al  personale assegnato  agli uffici  della riforma
fondiaria, si  applicano le  norme dell'art.  9  della  legge  30
aprile 1976, n. 386.

ARTICOLO 6
<Regolamento del personale>

Entro 120  giorni dall'entrata  in vigore della presente legge il
Consiglio d'Amministrazione  dell'Ente provvede  all'adozione del
regolamento del  personale, di  cui all'art. 6, lettera e), della
legge 18  ottobre 1977,  n. 72,  in conformità  alle norme della
presente legge e della legge regionale 6 settembre 1973, n. 54.

Il regolamento  disciplina,  tra  l'altro,  l'attribuzione  delle
attività istruttorie  esecutive  ed  operative  in  ordine  alle
materie  di   competenza  dell'ente,  rispettivamente  al  centro
direzionale ed  agli uffici  tecnico -  amministrativi di  cui al
precedente art. 4.

ARTICOLO 7
(Coordinatore)

Ad un  funzionario del  massimo livello assegnato al dipartimento
del centro  direzionale sono  affidate, a termine, per un periodo
di tre  anni, le  funzioni di  coordinatore, di  cui all'art.  14
della legge regionale 6 settembre 1973, n. 55.

Le funzioni sono revocabili e rinnovabili.

Il compenso  per le  funzioni di coordinamento è stabilito nella
misura  prevista   dalla  normativa   sullo  stato  giuridico  ed
economico del personale del ruolo unico regionale.

La nomina  del coordinatore è effettuata dalla Giunta Regionale,
d'intesa con il Consiglio d'Amministrazione.

Con le  stesse modalità  previste per la nomina si provvede alla
revoca, alla riconferma o alla sostituzione del coordinatore.

ARTICOLO 8
(Articolazioni delle strutture operative)

Si applicano  le strutture  dell'ETSAF gli  artt. 13  e 15  della
legge regionale  6 settembre 1973, n. 55, intendendosi sostituiti
agli organi regionali i competenti organi dell'Ente.

ARTICOLO 9
(Dotazione organica del personale)

La dotazione  organica dell'Ente  è determinata con le modalità
stabilite dall'art.  20, primo  comma, della  legge regionale  18
ottobre 1977, n. 72.

In sede  di primo  impianto la dotazione organica della struttura
operativa dell'ETSAF  è determinata  dalla allegata tabella "B";
i relativi posti sono portati in aumento della dotazione organica
del ruolo  unico regionale  indicata dalla  tabella "D"  allegata
alla legge 17 agosto 1979, n. 38.

Nell'ambito di  tale dotazione  e in  relazione alle finalità ed
obiettivi  della   programmazione,  sulla  base  delle  direttive
generali  impartite   dal  Consiglio   Regionale,  il   Consiglio
d'Amministrazione  determina,   con  propria   deliberazione,  la
dotazione organica del dipartimento del centro direzionale, degli
uffici tecnico  - amministrativi  e degli  uffici  amministrativi
della riforma fondiaria.

Dopo l'inquadramento  nel ruolo  unico  regionale  del  personale
avente titolo, sarà provveduto, col conseguente provvedimento di
riordino della  dotazione organica  del  personale  regionale,  a
definire le  modalità per  il completamento dell'organico di cui
all'unita tabella "B".

ARTICOLO 10
(Prima assegnazione di personale)

In sede  di prima attuazione dell'ordinamento degli uffici, resta
assegnato all'ETSAF  il  personale  trasferito  alla  Regione  in
applicazione dell'art.  6 della  legge 30  aprile 1976,  n.  386,
fermo restando  quanto disposto  dalla seconda  parte del secondo
comma dell'art. 22 della LR 18 ottobre 1977, n. 72.

ARTICOLO 11
(Norma finanziaria)

La spesa per il personale assegnato in servizio all'ETSAF a norma
del precedente  art. 10,  è imputata  agli appositi capitoli del
bilancio  regionale   di  previsione   1980  che   presentano  la
necessaria disponibilità.

Alla  spesa  relativa  alle  unità  da  assumere  ai  sensi  del
precedente articolo  10 sarà  fatto fronte,  a partire dal 1981,
con imputazione  agli stanziamenti  per gli  oneri  di  personale
determinati  con   la  legge  di  approvazione  del  bilancio  di
previsione dell'anno medesimo.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 aprile 1980.

La presente  legge è  stata approvata dal Consiglio Regionale il
11-3-1980 ed  è stata vistata dal Commissario del Governo il 14-
4-1980.

Allegato "A"
(Uffici amministrativi della riforma fondiaria)

- Ufficio  Area Sud  - Sede  in  Grosseto  -  competenza  per  il
  territorio dei Comuni di:

  Monterotondo Marittimo,  Montieri, Massa  Marittima,  Scarlino,
  Gavorrano,   Roccastrada,    Civitella   Paganico,   Follonica,
  Costiglion d'Orcia,  Castel del  Piano,  Seggiano,  Abbadia  S.
  Salvadore, Cinigiano,  Arcidosso, Santa  Fiora, Piancastagnaio,
  Castiglion   della    Pescaia,    Campagnatico,    Roccalbegna,
  Castellazzara,  Semproniano,   Sorano,  Pitigliano,   Manciano,
  Capalbio, Orbetello,  Monte Argentario,  Magliano  in  Toscana,
  Scansano, Grosseto.

- Ufficio Area Nord - Sede di Pisa - competenza per il territorio
  dei Comuni di:

  S.   Luce,    Castellina   Marittima,   Riparbella,   Laiatico,
  Montecatini V.  Cecina, Volterra,  Pomarance, Monteverdi  M.mo,
  Castelnuovo  V.   Cecina,  Campiglia  M.ma,  Suvereto,  Orciano
  Pisano, Piombino.

Allegato "B"
(Prima dotazione organica di personale)

VIII LIVELLO
- Esperto in materie agronomiche zootecniche
  e naturalistiche                                      posti   7
- Funzionario agronomo                                  posti  28
- Funzionario ingegnere                                 posti   5
- Esperto geologo                                       posti   1
- Funzionario amministrativo                            posti   5
Totale VIII livello                                     posti  46

VII LIVELLO
- Assistente agronomo                                   posti  95
- Assistente amministrativo                             posti  14
Totale VII livello                                      posti 109

V LIVELLO
- Collaboratore tecnico                                 posti 217
- Collaboratore contabile                               posti  14
- Collaboratore amministrativo                          posti  21
Totale V livello                                        posti 252

IV LIVELLO
- Applicato                                             posti  39
- Dattilografo                                          posti  36
- Operaio specializzato                                 posti   4
- Centralinista                                         posti   3
Totale IV livello                                       posti  82

II LIVELLO
- Commesso                                              posti  33
Totale II livello                                       posti  33

Totale dotazione organica                               posti 522

ORGANIZZAZIONI
AGRICOLTURA
ORDINAMENTO

