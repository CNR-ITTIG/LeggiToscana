Modifica alla LR 54/75 art. 3 - Assistenza tecnico economica alle
cooperative agricole e loro consorzi.

Il Consiglio Regionale ha approvato il 15-4-1980
Il Commissario del Governo ha apposto il visto il 21-5-1980
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 3  della LR  25-5-1975 n.  54 è abrogato e sostituito dal
seguente:

   "Per  l'assistenza   tecnico  -   economica  alle  cooperative
   agricole e  loro consorzi  può essere  concesso un contributo
   sulle spese per gli assegni fissi, compresi gli oneri sociali,
   relativi al  personale cui  è affidata la direzione tecnica o
   amministrativa, nel  limite di due unità e per durata massima
   di 3  anni. Tale  contributo, non  potrà comunque superare il
   limite  massimo  del  75%  dell'importo  complessivo  ritenuto
   ammissibile, per ciascuna unità e per ogni anno.

   Gli   interventi    di   cui    sopra   verranno   corrisposti
   prioritariamente alle  cooperative agricole  e loro  consorzi,
   che abbiano  iniziato la  loro attività  da meno  di  5  anni
   all'atto della  presentazione della  domanda, nonchè a quelle
   cooperative e  loro consorzi  che dimostrino  di aver  assunto
   giovani  in   età  non  superiore  ai  30  anni  che  abbiano
   frequentato specifici corsi regionali o che abbiano sostituito
   i tecnici già in servizio presso
   l'ETSAF.

   Il  contributo  previsto  per  i  giovani,  di  cui  al  comma
   precedente, non  è  cumulabile  con  le  indennità  previste
   dall'art. 18  e seguenti  della legge  1 giugno  1977 n. 285 e
   dall'art. 13 della LR 3 novembre 1979 n. 53."

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 maggio 1980.

La presente  legge è  stata approvata dal Consiglio Regionale il
15-4-1980 ed  è stata vistata dal Commissario del Governo il 21-
5-1980.



AGRICOLTURA

