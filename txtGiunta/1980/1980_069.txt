Norme in materia di personale destinato alle UUSSLL.

Il Consiglio Regionale ha approvato il 22-4-1980
Il Commissario del Governo ha apposto il visto il 24-5-1980
Il Presidente  della Giunta  Regionale promulga la seguente legge
regionale:

ARTICOLO 1

Le disposizioni  e i  benefici di  cui all'art.  24 ter,  comma 1
della L.  29-2-1980 n.  33, in  relazione anche a quanto previsto
dagli artt.  67 e  70 del  DPR 20-12-1979, n. 761 si applicano al
personale che  abbia prestato  servizio negli  enti locali  e nei
loro consorzi  nel periodo  previsto al comma 1 dell'art. 24 ter,
in base  al rapporto  convenzionale che preveda la prestazione di
un minimo di 20 ore settimanali.

Per tale  personale la  posizione funzionale  posseduta è quella
che risulta da atti esecutivi ai sensi di legge.

ARTICOLO 2

Al personale degli Enti Locali da iscrivere ai sensi dell'art. 68
della Legge 23-12-1979, n. 833 nei ruoli nominativi regionali del
personale del  Servizio Sanitario  Nazionale si applicano fino al
loro  definitivo   inquadramento  nei  ruoli  medesimi,  tutti  i
benefici economici  e giuridici  derivanti da  norme di  legge  o
regolamenti e  dagli accordi  di lavoro disciplinanti il rapporto
di dipendenza del personale stesso.

Al personale  di cui  al primo  comma,  da  iscrivere  nel  ruolo
sanitario  di   cui  al  DPR  20-12-1979  n.  761,  si  applicano
esclusivamente i  benefici economici  e giuridici derivanti dagli
accordi  nazionali   di  lavoro   disciplinanti  il  rapporto  di
dipendenza del personale stesso.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 maggio 1980.

La presente  legge è  stata approvata dal Consiglio Regionale il
22-4-1980 ed è stata vistata dal Commissario di Governo il 24-5-
1980.



ENTI SANITARI
PERSONALE

