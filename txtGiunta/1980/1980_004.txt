Modifiche ed integrazioni alla LR 34-75 "Intervento regionale per
il  finanziamento   di  lavori  riguardanti  la  costruzione,  il
completamento, la  trasformazione e  la sistemazione  di  edifici
ospedalieri".

Il Consiglio Regionale ha approvato il 12-12-1979
Il Commissario del Governo ha apposto il visto il 11-1-1980
Il Presidente  della Giunta  Regionale promulga la seguente legge
regionale:

ARTICOLO 1

Il primo comma dell'art. 1 della legge regionale 24-4-1975, n. 34
è sostituito dal seguente:

   "La  Regione   interviene  nel  finanziamento  dei  lavori  di
   costruzione,  completamento,   ampliamento,  trasformazione  e
   sistemazione degli edifici ospedalieri e delle strutture socio
   - sanitarie,  nonchè nel  finanziamento  di  eventuali  oneri
   derivanti dalla  revisione dei  prezzi  contrattuali  o  delle
   maggiori spese  comunque  incontrate  nella  realizzazione  di
   dette opere  di edilizia  ospedaliera e  di strutture  socio -
   sanitarie e  per le  quali i  Comuni singoli  o associati, gli
   Enti ospedalieri, i Consorzi socio - sanitari e le Istituzioni
   pubbliche di  assistenza e  beneficenza dimostrino la totale o
   parziale    carenza     delle    concorrenti    disponibilità
   finanziarie".

ARTICOLO 2

Per le finalità indicate all'articolo precedente sono utilizzate
le disponibilità iscritte ai capitoli 23100 e 29915 del bilancio
di previsione dell'esercizio 1979.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 18 gennaio 1980.

La presente  legge è  stata approvata dal Consiglio Regionale il
12-12-1979 ed è stata vistata dal Commissario del Governo il 11-
1-1980.



EDILIZIA
ENTI SANITARI

