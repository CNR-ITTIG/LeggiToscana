Miglioramenti economici in attesa della applicazione dell'accordo
contrattuale nazionale dei dipendenti regionali.

Il Consiglio Regionale ha approvato il 1-3-1977
Il Commissario del Governo ha apposto il visto il 25-3-1977
Il Presidente  della Giunta  Regionale promulga la seguente legge
regionale:

ARTICOLO 1

In attesa  dell'applicazione dell'accordo  contrattuale nazionale
dei  dipendenti   regionali,  al   personale  che   fruisce   del
trattamento economico  fissato dalle  leggi sullo stato giuridico
ed economico  dei dipendenti  regionali è attribuita la somma di
L. 10.000  per ogni  mese di servizio prestato dal 1 gennaio 1976
al 31  gennaio 1977.  A partire  dal 1  febbraio  1977  la  somma
anzidetta è elevata a L. 25.000 mensili.

Al suddetto  personale sono  attribuite altresì  le somme  di L.
10.000 per  la 13a  mensilità del 1976 e di L. 25.000 per la 13a
mensilità del  1977, ridotte  proporzionalmente in  relazione al
servizio prestato.

Gli importi  di cui  ai comma  precedenti non sono pensionabili e
sono soggetti alle sole ritenute erariali.

ARTICOLO 2
(Norma finanziaria)

L'onere derivante dalla presente legge, per gli anni 1976 e 1977,
pari a  L. 1.100.000.000,  farà carico  al  capitolo  04000  del
Bilancio  dell'esercizio   finanziario  1977   che  presenta   la
necessaria disponibilità.

La spesa per gli anni successivi sarà determinata con le singole
leggi di bilancio.

La  presente   Legge  regionale   è  pubblicata  sul  Bollettino
Ufficiale della  Regione è  fatto obbligo  a chiunque  spetti di
osservarla e farla osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 30 marzo 1977.

La presente  legge è  stata approvata dal Consiglio regionale il
1-3-1977 ed è stata vistata dal Commissario del Governo il 25-3-
1977.



ENTE REGIONE
PERSONALE

