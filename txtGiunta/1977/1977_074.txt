Integrazione dell'art. 3 della Legge regionale 28 aprile 1977, n.
27. Istituzione  della commissione  regionale per  la prevenzione
contro i rischi da radiazioni ionizzanti.

Il Consiglio Regionale ha approvato il 20-9-1977
Il Commissario del Governo ha apposto il visto il 24-10-1977
Il Presidente  della Giunta  Regionale promulga la seguente legge
regionale:

ARTICOLO UNICO

L'articolo 3 della Legge regionale 28 aprile 1977, n. 27 è così
integrato:

   "Ai componenti  la Commissione  regionale per  la  prevenzione
   contro i  rischi da  radiazioni ionizzanti  sono attribuite le
   indennità,  il   trattamento  economico  di  missione  ed  il
   rimborso spese  di viaggio  previsti dalla  legge regionale 29
   dicembre 1975,  n. 79  a favore  dei componenti  del  Comitato
   Tecnico  Consultivo   per  la   programmazione   sanitaria   e
   ospedaliera.

   Alle spese  per il funzionamento della Commissione sarà fatto
   fronte per l'esercizio 1977 e per i successivi esercizi con le
   disponibilità  previste   al  Cap.   06300  "Spese   per   il
   funzionamento compresi  i gettoni  di presenza,  i compensi ai
   componenti e  le indennità  di missione  ed il rimborso delle
   spese  di   viaggio  ai  membri  estranei  all'Amministrazione
   regionale di Comitati e Commissioni. Indennità rimborso spese
   e trattamento  economico di  missione per  gli  esperti  della
   Commissione Regionale Tecnico Amministrativa".

La presente legge sarà pubblicata sul Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 28 ottobre 1977.

La presente  legge è  stata approvata dal Consiglio Regionale il
20-9-1977 ed  è stata vistata dal Commissario del Governo il 24-
10-1977.



ORGANI
SICUREZZA
PERSONALE

