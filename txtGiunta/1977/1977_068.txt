Istituzione   dell'elenco   regionale   degli   operatori   della
formazione professionale.

Il Consiglio Regionale ha approvato il 25-7-77
Il Commissario del Governo ha apposto il visto il 24-8-1977
Il Presidente  della Giunta  Regionale promulga la seguente legge
regionale:

ARTICOLO 1

Allo scopo  di  rispondere  ai  criteri  di  flessibilità  e  di
favorire la mobilità del personale in rapporto alle esigenze del
servizio di  formazione professionale  i soggetti  diversi  dagli
enti delegati ai sensi della LR 17-1-1976, n. 6, i quali svolgono
corsi di  formazione professionale  totalmente finanziati in base
all'art. 5  della stessa  legge, devono  trasmettere alla  Giunta
Regionale entro  30 giorni  dall'entrata in vigore della presente
legge:

a) l'elenco  del personale  insegnante addetto  allo  svolgimento
   dell'attività della Regione Toscana in possesso dei requisiti
   di cui  alla legge  11-2-1970, n. 35 in servizio alla data del
   30-9-1976 con  rapporto di  lavoro a  tempo  indeterminato  e,
   limitatamente agli enti locali, anche con rapporto di lavoro a
   tempo  determinato   purchè  con   attività   effettivamente
   prestata superiore a 5 mesi nell'anno formativo 1975-76.
b) l'elenco  del personale non insegnante che, alla suddetta data
   del 30-9-1976,  prestava servizio  nelle stesse  attività con
   rapporto di  lavoro a  tempo indeterminato  e  con  un  orario
   settimanale di lavoro non inferiore a 18 ore settimanali.

Tale obbligo  sussiste anche  per gli enti delegati relativamente
al  personale   a  tempo   determinato  purchè   con   attività
effettivamente prestata  superiore a  5 mesi  nell'anno formativo
1976-77, nonchè  per gli  enti di  formazione professionale  che
hanno svolto  nell'anno formativo  1976-77 corsi finanziati dalla
Regione Toscana  o dal  Ministero del  Lavoro con il concorso del
Fondo Sociale Europeo.

ARTICOLO 2

I dati risultanti dalle comunicazioni di cui al precedente art. 1
sono riportati  in un elenco regionale, distinto per enti, gruppi
e  discipline  di  insegnamento  o  mansioni  specifiche  svolte,
istituito  con   deliberazione  della   Giunta  Regionale  previo
accertamento dei  requisiti  previsti,  sentita  una  commissione
così composta:

a) un membro della Giunta Regionale che la presiede;
b) un  rappresentante di  ciascuno degli  enti delegati  ai sensi
   dell'art. 16 della LR 17-1-1976, n. 6;
c) un  rappresentante  delle    organizzazioni    dei  lavoratori
   dipendenti ed  autonomi che  attraverso i  propri  enti  hanno
   svolto attività  di formazione professionale finanziata dalla
   Regione Toscana ai sensi della legge 12-2-67, n. 36;
d) un  rappresentante delle organizzazioni a dimensione regionale
   aventi carattere  federativo di  soggetti diversi  dagli  enti
   delegati che  svolgono attività  di formazione  professionale
   finanziata dalla Regione Toscana;
e) tre  rappresentanti  dei  sindacati  degli    operatori  della
   formazione professionale.

Ai componenti  la commissione  è attribuita  una indennità  per
ogni seduta fino ad un massimo di 6 sedute all'anno, nella misura
di  L.   10.000.  Alla  liquidazione  delle  indennità  provvede
periodicamente la  Giunta  Regionale  sulla  base  dei  prospetti
riepilogativi delle  presenze sottoscritti  dal Presidente  e dal
segretario della Commissione.

ARTICOLO 3

Gli enti  delegati e  i soggetti che svolgono corsi di formazione
professionale totalmente  finanziati ai  sensi dell'art.  5 della
stessa legge,  per nuove esigenze relative alla funzionalità dei
corsi o  per eventuali  necessarie sostituzioni  di personale  in
servizio nella  formazione professionale prima di provvedere alla
utilizzazione  del   nuovo  personale   dovranno   accertare   la
disponibilità nell'elenco  istituito con  la presente  legge del
personale occorrente  indicato nominativamente  per discipline di
insegnamento o  mansioni specifiche  e  quindi  assicurarsene  le
prestazioni o  attraverso le  convenzioni previste  dall'art. 20,
secondo comma,  lett. d)  della citata  legge regionale  n.  6  o
provvedendo alla assunzione dello stesso secondo le norme vigenti
in materia di collocamento.

ARTICOLO 4

Le domande  presentate ai sensi dell'art. 5 della legge regionale
17-1-1976, n.  6 per  il finanziamento  totale dei  corsi  devono
contenere anche  l'elenco del  personale dipendente  da impegnare
nella attività  formativa, nonchè indicare le esigenze relative
alla funzionalità  dei corsi che non può essere soddisfatta con
detto personale.

I dati  risultanti dalle comunicazioni di cui al precedente comma
saranno trasmessi  a cura  degli enti  delegati  al  Dipartimento
Istruzione e  Cultura della Giunta Regionale il quale provvederà
alle necessarie  comunicazioni in  relazione agli obblighi di cui
al precedente art. 3.

Il personale  insegnante e  non insegnante, per il quale è stata
iniziata la  procedura per  l'accertamento  delle  disponibilità
stabilite dal  precedente  art.  3,  è  automaticamente  sospeso
dall'elenco regionale  in attesa  del perfezionamento degli atti;
nel caso  in cui  il soggetto, dal quale il personale interessato
dipende, comunichi  che tale  procedura si  è conclusa con esito
negativo, la  Giunta Regionale,  sentita la Commissione di cui al
precedente   art.    2,   delibera   di   considerare   d'ufficio
l'interessato sospeso,  per l'intero  anno  formativo  in  corso,
dall'iscrizione all'elenco regionale.

ARTICOLO 5

Il personale compreso nell'elenco di cui all'art. 2 eventualmente
disponibile dopo  la conclusione delle operazioni di cui all'art.
3 potrà  essere impegnato sulla base dei criteri stabiliti dalla
Giunta Regionale sentita la commissione di cui all'art. 2:

a) nella  partecipazione ai  corsi di  riconversione  nel  quadro
   degli obiettivi  della programmazione  regionale al  fine  del
   reinserimento in  attività di  sostegno di  tutto il  sistema
   formativo   per    assicurargli   un   profondo   rinnovamento
   qualitativo;
b) per  l'approntamento di  studi, ricerche  e  documentazione  e
   nello svolgimento  di attività formative direttamente gestite
   dall'ente delegato  attraverso convenzioni  previste dall'art.
   20 lett. d) della legge regionale 17-1-1975, n. 6.

ARTICOLO 6

Nella  determinazione  dei  costi  di  organizzazione  dei  corsi
totalmente finanziati ai sensi dell'art. 5 della LR 17-1-1976, n.
6, per la parte che riguarda le spese per il personale insegnante
e non  insegnante, è  ammesso al finanziamento solo la spesa che
si riferisce  al personale compreso nell'elenco istituito in base
all'art. 2 della presente legge.

Il finanziamento  per altro  personale è  ammesso solo quando il
soggetto  richiedente  ha  dovuto  ricorrere  ad  assunzioni  nel
rispetto di quanto previsto dal precedente art. 3.

ARTICOLO 7

Alle organizzazioni  indicate alle lett. c;  e d) del primo comma
del precedente  art.  2,  la  Regione  concede  contributi,  fino
all'anno successivo  all'entrata in  vigore  della  legge  quadro
statale sulla  formazione professionale  e comunque  non oltre il
1979, per il perseguimento delle seguenti finalità:

a) raccolta  ed elaborazione  degli  elementi  conoscitivi  sulle
   problematiche connesse  alla qualificazione  dei lavoratori ed
   al collegamento  tra processi produttivi, mercato del lavoro e
   formazione professionale;
b) coordinamento  di   tutte    le    attività    di  formazione
   professionale gestite  da  enti  di  emanazione  delle  stesse
   organizzazioni;
c) sostegno  della sperimentazione  della ricerca ed applicazione
   delle innovazioni  educative e  di elaborazione  del materiale
   tecnico -  didattico per  favorire il  diretto inserimento nei
   processi  produttivi  dei  lavoratori  frequentanti  corsi  di
   formazione professionale.

ARTICOLO 8

Le  organizzazioni   che  intendono  beneficiare  dei  contributi
previsti dall'art. 7 devono inoltrare alla Giunta Regionale entro
il 31  gennaio di  ogni anno  apposita domanda  corredata da  una
dettagliata  relazione   illustrativa  della   destinazione   dei
contributi  suddetti  distinta  per  ogni  categoria  di  cui  al
precedente articolo.

Entro lo  stesso termine  dell'anno successivo  a quello  cui  si
riferiscono  i   contributi  deve   essere  rimesso  alla  Giunta
Regionale analitica rendicontazione dell'impiego dei contributi.

Nel primo  anno di  applicazione di adempimenti di cui al comma 1
devono essere  attuati entro  30 giorni  dall'entrata  in  vigore
della presente legge.

Il Consiglio  Regionale con  propria deliberazione,  adottata  su
proposta  della   Giunta,  provvederà   alla  assegnazione   dei
contributi.

ARTICOLO 9

Per  l'attuazione  degli  interventi  di  cui  all'art.  7  della
presente legge  è autorizzata,  per l'anno  1977, la spesa di L.
320.000.000 cui si fa fronte con i fondi di cui al cap. 12300 del
bilancio del  corrente  esercizio  che  viene  istituito  con  il
successivo articolo.

Alle spese derivanti dal funzionamento della Commissione prevista
dall'art. 2  della presente legge, valutata per l'anno 1977 in L.
1.000.000, si  fa fronte  con i  fondi di  cui al  cap. 06300 del
bilancio  del  corrente  esercizio  che  presenta  la  necessaria
disponibilità.

ARTICOLO 10

Agli stati  di previsione  e di competenza e di cassa della parte
"Spesa" del  bilancio di  previsione per  l'anno finanziario 1977
sono apportate, per analoghi importi, le seguenti variazioni:

In diminuzione

Cap. 71000
   Fondo per il finanziamento di provvedimenti
   legislativi in corso di adozione"               L. 320.000.000

Di nuova istituzione:

Cap. 12500
   Contributi    alle    organizzazioni    dei
   lavoratori dipendenti  ed autonomi  di  cui
   alla lett.  c) dell'art.  2 della LR 1-9-77
   n. 68) (art. 7 LR 1-9-77 n. 68).                L. 320.000.000

ARTICOLO 11

L'onere derivante  dall'attuazione degli  interventi, di cui al 1
comma dell'art. 9 della presente legge, per gli anni successivi e
fino al  termine indicato  all'art. 7,  sarà  determinato  dalla
legge di  bilancio in  misura comunque  non superiore al settanta
per cento dello stanziamento previsto per il 1977.

La spesa  di cui al 2 comma dell'art. 9 della presente legge, per
gli anni  successivi e fino al termine indicato all'art. 7, sarà
determinata dalla legge di bilancio.

ARTICOLO 12

Sono abrogate  le  norme  contenute  nella  LR  17-1-1976,  n.  6
incompatibili con la presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla o farla
osservare come legge della Regione Toscana.

Firenze, 1 settembre 1977.

La presente  legge è  stata approvata dal Consiglio Regionale il
25-7-77 ed  è stata  vistata dal Commissario di Governo il 24-8-
1977.



ALBI
FORMAZIONE

