Autorizzazione alla contrazione di un mutuo per L. 523.000.000 ad
integrazione del  finanziamento statale previsto dalla legge 5-8-
1975, n. 412 per l'attuazione del programma regionale di edilizia
scolastica.

Il Consiglio Regionale ha approvato il 31-5-1977
Il Commissario del Governo ha apposto il visto il 2-7-1977
Il Presidente  della Giunta  Regionale promulga la seguente legge
regionale:

ARTICOLO 1

Per l'attuazione  del programma regionale di edilizia scolastica,
la Regione integra con L. 523.000.000 il finanziamento statale di
cui alla Legge 5-8-75 n. 412.

Per gli  interventi di  cui al comma precedente, finanziati con i
fondi regionali,  si applicano  le norme per l'accelerazione e lo
snellimento  delle   procedure  in  materia  di  lavori  pubblici
previste dalla LR 27-2-1975 n. 18.

ARTICOLO 2

Per il  finanziamento della  spesa di cui al precedente articolo,
la Giunta  regionale è  autorizzata a  contrarre, con la Sezione
Autonoma per il finanziamento di opere pubbliche e di impianti di
pubblica utilità  della Banca  Nazionale del  Lavoro e/o  con la
Sezione Autonoma  per il  finanziamento di  opere pubbliche  e di
impianti di  pubblica utilità del Monte dei Paschi di Siena, uno
o più  mutui  per  un  importo  complessivo  di  L.  523.000.000
ammortizzabili in anni 20, con decorrenza dall'anno 1977.

Il tasso  effettivo dei  mutui di  cui sopra  non  dovrà  essere
superiore al 15,50% annuo (7,75% semestrale).

Nessuna  variazione  al  tasso  medesimo  sarà  ammessa  durante
l'intero periodo di ammortamento.

Gli oneri  fiscali derivanti dalla contrazione dei predetti mutui
e le  spese necessarie  per il  loro  perfezionamento  saranno  a
carico della Regione.

ARTICOLO 3

Le rate  di ammortamento dei mutui di cui al precedente articolo,
per capitali  ed interessi,  trovano capienza, ai sensi dell'art.
36 della  LR 6-5-77  n. 28,  nei limiti  del  20%  dell'ammontare
complessivo delle  entrate tributarie  della Regione, iscritte in
bilancio nel Titolo I a norma dell'art. 59 della legge citata.

Il pagamento  delle annualità  di ammortamento  dei mutui  sarà
garantito dalla Regione mediante la iscrizione nei propri bilanci
delle somme  occorrenti al  servizio  dei  mutui  stessi  per  il
rimborso del  capitale, per  interessi ed accessori negli importi
indicati nei successivi articoli 4 e 5.

La Giunta  regionale, con proprio provvedimento, darà inoltre in
carico irrevocabilmente  all'attuale  Tesoriere  per  il  periodo
della sua  gestione ed a ciascun Tesoriere pro - tempore, singolo
od associato,  per tutta  la durata  residua all'ammortamento dei
mutui, quota delle entrate tributarie di competenza della Regione
iscritte in  bilancio Titolo I a norma dell'art. 59 della LR 6-5-
1977 n.  28, occorrente  al versamento  a favore  degli  Istituti
mutuanti delle  rate  semestrali  comprensive  del  rimborso  del
capitale,  dell'interesse   e  degli  accessori  dei  mutui  alle
stabilite scadenze,  che si intende pertanto vincolata alla detta
destinazione, con prelazione su ogni altro pagamento affinchè lo
stesso  Tesoriere   (singolo  od   associato)  provveda  a  detti
pagamenti autorizzandolo  anche, e  sempre  irrevocabilmente,  ad
accantonare sul totale di tutte le entrate riscosse a tale titolo
in ogni  esercizio finanziario ed in via prioritaria, rispetto ad
ogni altra disposizione, le somme all'uopo occorrenti.

Per  l'accettazione   delle  obbligazioni  poste  a  suo  carico,
l'attuale Tesoriere, interverrà nella stipulazione dei contratti
di mutuo  tra l'Istituto  mutuante e l'Amministrazione regionale,
la  quale   ultima  resta  altresì  obbligata  ad  inserire  nei
contratti di  Tesoreria che  saranno stipulati durante il periodo
di ammortamento  dei mutui,  clausole  che  impongano  ai  futuri
Tesorieri le medesime obbligazioni di cui sopra.

ARTICOLO 4

L'importo del mutuo o dei mutui, nell'ammontare complessivo di L.
523.000.000  sarà  introitato  al  Cap.  14500  (ex  cap.  05200
gestione residui  1976) dello stato di previsione dell'entrata in
corrispondenza della  relativa spesa  iscritta al  Cap. 16100 (ex
cap. 24640 gestione residui 1976) dello stato di previsione della
spesa di bilancio del corrente esercizio.

ARTICOLO 5

Per l'anno  1977, la  spesa di  Lire 42.688.348, pari ad una rata
semestrale di  ammortamento, farà  carico al  Cap. 16200  per L.
40.532.500  (quota   interessi)  ed  al  capitolo  16300  per  L.
2.155.848 (quota capitale) che vengono istituiti nel bilancio del
corrente esercizio con la variazione di cui al successivo art. 7.

ARTICOLO 6

La rata  annua di  ammortamento,  pari  a  L.  85.376.696,  trova
copertura finanziaria  per gli  anni  dal  1978  al  1980,  nelle
disponibilità risultanti nel bilancio pluriennale, all'Obiettivo
1 "Formazione",  Piano 5  "Piano di  intervento  sulle  strutture
scolastiche",  Programma   1  "Programma   di  intervento   sulle
strutture edilizie",  dopo le  variazioni al bilancio medesimo di
cui al successivo art. 7.

E' disposto  che la rata annua di ammortamento relativa agli anni
successivi al  1980,  trovi  copertura  nei  bilanci  pluriennali
approvati con le successive leggi di bilancio.

ARTICOLO 7

Agli stati  di previsione  di competenza e di cassa della "Spesa"
del bilancio  del corrente  esercizio sono apportate, per analogo
importo, le seguenti variazioni:

In diminuzione:

1. - Obiettivo: Formazione.
1.5. - Piano di intervento sulle strutture.
1.5.2. - Altri interventi.

Cap. 17300
   Quota interessi per ammortamento mutui        L.    40.532.500

Cap. 17400
   Quota capitale per ammortamento mutui         L.     2.155.848

Totale in diminuzione                            L.    42.688.348

Di nuova istituzione:

1. - Obiettivo: Formazione.
1.5. - Piano di intervento sulle strutture.
1.5.1. - Programma di intervento sulle strutture scolastiche.

Cap. 16200
   Quota interessi per ammortamento mutui        L.    40.532.500

Cap. 16300
   Quota capitale per ammortamento mutui         L.     2.155.858

Totale di nuova istituzione                      L.    42.688.348

Allo stato  di previsione  della "Spesa" del bilancio pluriennale
1977-1980 sono apportate le seguenti modificazioni:

In diminuzione:

2. - Obiettivo: promozione della salute.
2.2. -  Piano  di  intervento  nel  campo  ecologico  dell'igiene
pubblica e per la tutela delle acque.
2.2.2. -  Programma di  interventi per  la tutela  sanitaria  dei
lavoratori.

Tipo di spesa: "B" - "3-b"
   per il 1978                                   L.    85.376.696
   per il 1979-80                                L.   170.753.392

Di nuova istituzione:

1. - Obiettivo: Formazione.
1.5. - Piano di intervento sulle strutture.
1.5.1. - Programma di intervento sulle strutture scolastiche.

Tipo di spesa: "A" - "3-b"
   per il 1978                                   L.    85.376.696
   per il 1979-80                                L.   170.753.392

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 5 luglio 1977.

La presente  legge è  stata approvata dal Consiglio Regionale il
31-5-1977 ed è stata vistata dal Commissario del Governo il 2-7-
1977.



SISTEMA EDUCATIVO
EDILIZIA

