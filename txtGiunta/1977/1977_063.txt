Modifiche LR  17-1-1976 n.  6 in  materia di  interventi  per  la
formazione professionale  e delega  delle relative  funzioni agli
enti locali.

Il Consiglio Regionale ha approvato il 25-7-1977
Il Commissario del Governo ha apposto il visto il 19-8-1977
Il Presidente  della Giunta  Regionale promulga la seguente legge
regionale:

ARTICOLO 1

Il primo  alinea del primo comma dell'art. 11 della LR 17-1-76 n.
6 è soppresso.

Il secondo  alinea del primo comma dello stesso articolo è così
modificato:

   "Un rappresentante  dell'ente delegato  ai sensi  dell'art. 16
   della presente legge nel cui territorio si è svolto il corso,
   che la presiede".

Il terzo comma dello stesso articolo è così modificato:

   "Ai componenti  delle commissioni  spettano gli  emolumenti di
   cui all'art. 15 che saranno liquidati dall'ente delegato con i
   finanziamenti ripartiti  dal Consiglio  regionale ai sensi del
   successivo art. 28".

Il terzo  comma dell'art.  37 della  LR 17-1-76  n.  6  è  così
modificato:

   "Le  spese   derivanti  dal  funzionamento  della  Commissione
   prevista  dall'art.   14  faranno   carico  al  corrispondente
   capitolo del relativo bilancio".

ARTICOLO 2

Il primo  comma dell'art.  32 della  LR 17-1-76  n.  6  è  così
modificato:

   "Gli oneri finanziari aggiuntivi di finanziamento previsti dal
   sesto comma  dell'art. 13  della LR  30 aprile 1973 n. 30 sono
   stabiliti in  una quota non superiore al 10% del finanziamento
   complessivo disposto con le relative leggi di bilancio.

ARTICOLO 3

L'art. 33  ed il secondo comma dell'art. 34 della LR 17-1-76 n. 6
sono soppressi.

ARTICOLO 4

L'ultimo comma  dell'art. 28  della LR 17-1-76, n. 6 aggiunto con
l'art. 1 della LR 4-9-76, n. 59 è soppresso.

L'ultimo comma  dell'art. 37 della LR 17-1-76, n. 6 è sostituito
dal seguente:

   "Gli oneri  derivanti dal  finanziamento dell'attività di cui
   alla presente  legge, a  decorrere dall'anno finanziario 1978,
   sono determinati con le relative leggi di bilancio".

ARTICOLO 5

Per l'anno  1977 il  fondo per  il finanziamento degli interventi
per la  formazione  professionale  e  la  delega  delle  relative
funzioni agli  Enti locali,  previsto dalla  LR 17-1-76,  n. 6 è
elevato di L. 960.000.000.

ARTICOLO 6

La  maggiore   spesa  derivante   dal  precedente   articolo   è
fronteggiata con le disponibilità di cui al cap. 12000 che viene
integrato per  L. 460.000.000  con le  seguenti  variazioni  alla
competenza ed alla cassa del bilancio in corso:

In aumento

Cap. 12000
   Oneri per  le funzioni  delegate art. 28 LR
   17-1-76, n. 6
   Competenza                                    L.   460.000.000
   Cassa                                         L.   460.000.000

In diminuzione

Cap. 12200
   Incentivi finanziari  art. 17  LR 17-1-1976
   n. 6
   Competenza                                    L.   460.000.000
   Cassa                                         L.   460.000.000

e per L. 500.000.000 con la legge di assestamento e di variazione
al bilancio del corrente esercizio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 agosto 1977.

La presente  legge è  stata approvata dal Consiglio Regionale il
25-7-1977 ed  è stata vistata dal Commissario del Governo il 19-
8-1977.



FORMAZIONE
ATTRIBUZIONI DELEGHE

