Modifiche alla  LR 10-8-1974  n. 48  relativa alla costituzione e
disciplina  dell'istituto   regionale   per   la   programmazione
economica della Toscana (IRPET).

Il Consiglio Regionale ha approvato il 5-7-1977
Il Commissario del Governo ha apposto il visto il 6-8-1977
Il Presidente  della Giunta  Regionale promulga la seguente legge
regionale:

ARTICOLO 1

La lettera  a) del  primo comma  dell'art. 24 della LR 10-8-74 n.
48, è così sostituita:

   "a) Il contributo ordinario annuale della Regione, determinato
   per  ciascun  esercizio  con  la  legge  di  approvazione  del
   rispettivo bilancio".

ARTICOLO 2

Il quarto  comma dell'art.  24 della  LR n.  48  del  10-8-74  è
sostituito dal seguente:

   "Il  bilancio   preventivo  è  deliberato  dal  Consiglio  di
   amministrazione dello  IRPET entro  il 30  settembre dell'anno
   precedente l'esercizio cui si riferisce. Il bilancio stesso è
   approvato  dal  Consiglio  regionale  unitamente  al  bilancio
   regionale".

ARTICOLO 3

Il contributo  di cui  al primo  comma, lettera  a), dell'art. 24
della LR  10-8-74, n.  48 così  come modificato dalla precedente
legge, è determinato, per l'anno 1977, in L. 600.000.000.

Agli stati  di previsione  di competenza  di  cassa  della  parte
"spesa" del  bilancio del  corrente esercizio sono apportate, per
analogo importo, le seguenti variazioni:

In diminuzione

Cap. 71000
   "Fondo  globale  per  il  finanziamento  di
   spese per l'adempimento di funzioni normali
   (Spese correnti)"                             L.   350.000.000

In aumento

Cap. 08000
   "Contributo     ordinario      all'Istituto
   regionale per  la Programmazione  economica
   della Toscana  (IRPET) (LR  10 agosto 1974,
   n. 48)                                        L.   350.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 11 agosto 1977.

La presente  legge è  stata approvata dal Consiglio Regionale il
5-7-1977 ed  è stata vistata dal Commissario del Governo il 6-8-
1977.



ORGANIZZAZIONI
PROGRAMMAZIONE
ORDINAMENTO

