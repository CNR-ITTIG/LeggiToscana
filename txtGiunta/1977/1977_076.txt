Contributi intesi  a garantire  la continuità e l'efficienza dei
pubblici autoservizi  automobilistici di  linea in concessione ad
imprese private.

Il Consiglio Regionale ha approvato il 27-9-1977
Il Commissario del Governo ha apposto il visto il 31-10-1977
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, al  fine  di  assicurare  la  continuità  e
l'efficienza  dei  servizi  pubblici  automobilistici  di  linea,
concede alle  imprese private  che esercitano pubbliche autolinee
sottoposte alla  sorveglianza regionale,  contributi straordinari
per l'anno  1976  nei  limiti  e  con  le  modalità  di  cui  ai
successivi articoli.

Ai benefici  di cui  alla presente  legge sono  ammessi anche  le
aziende e gli enti pubblici che sono subentrati nell'anno 1976 ai
vettori privati nell'esercizio di pubbliche autolinee.

Per tali  ultime aziende  ed  enti  pubblici  i  contributi  sono
commisurati ai  periodi di esercizio svolti nel medesimo anno dai
vettori privati cui sono subentrati.

I contributi da erogarsi sulla base delle risultanze di esercizio
afferenti  all'anno   1976,  sono   accordati  ai   titolari   di
concessioni regionali  solo nel caso che risulti passivo il conto
di  esercizio   per  lo   stesso  anno   relativo  al   complesso
dell'attività aziendale del trasporto.

L'ammontare dei contributi non potrà essere superiore al passivo
dei rispettivi conti di esercizio accertato per lo stesso anno.

Fermi i  poteri spettanti  agli organi  regionali ai  sensi della
legge 28  settembre 1939  n. 1822  e successive  modificazioni  e
l'art. 16  del disciplinare tipo di concessione provvisoria, sono
ammissibili ai  contributi di  cui alla  presente legge  solo  le
imprese che sottoporranno i propri conti economici e patrimoniali
al controllo  della  Regione,  che  potrà  essere  svolto  anche
tramite funzionari cui le imprese dovranno riconoscere gli stessi
poteri spettanti  nelle società per azioni al collegio sindacale
ed ai singoli sindaci.

ARTICOLO 2

I contributi  di cui  al precedente  articolo sono determinati in
relazione:

a) agli introiti relativi agli abbonamenti, nella misura del 50%;
b) alle percorrenze chilometriche calcolate nei modi previsti dal
   successivo articolo 3.

ARTICOLO 3

Per la  determinazione delle  percorrenze di  cui al punto b) del
precedente  articolo   2,  sono   prese  in   considerazione   le
percorrenze effettuate  sulle sole linee di concessione regionale
secondo le  risultanze degli  atti  di  concessione,  nonchè  le
percorrenze effettuate con le corse "bis" regolarmente denunciate
e quelle  relative alle  corse plurime autorizzate nell'esercizio
delle linee medesime, diminuite delle percorrenze delle corse non
effettuate per scioperi o altre cause.

Sono comunque escluse:

a) le percorrenze relative ai servizi automobilistici sostitutivi
   ed integrativi  di linee ad impianto fisso, già sovvenzionati
   ad altro titolo;
b) le  percorrenze relative  ai servizi  automobilistici  che  si
   svolgono in  tutto o in parte parallelamente ad impianti fissi
   in esercizio  e che  provvedono in  prevalenza a  collegamenti
   comuni col servizio ferroviario;
c) le  percorrenze    relative  ad    autoservizi  esercitati  su
   commissione;
d) le percorrenze relative alle autolinee di gran turismo.

ARTICOLO 4

La somma  stanziata  agli  effetti  della  presente  legge  sarà
prioritariamente destinata  alla copertura  dei contributi  sugli
abbonamenti e  la parte  residua ripartita proporzionalmente alle
percorrenze ammesse in base al precedente articolo 3.

ARTICOLO 5

Sono esclusi dai contributi:

1) le  imprese che  alla data di entrata in vigore della presente
   legge non  siano  più  titolari,  per  qualsiasi  causa,  dai
   servizi stessi  e le  imprese che abbiano abusivamente sospeso
   l'esercizio anche di singole autolinee;
2) le  imprese che  non  assicurino  la  normale  efficienza  dei
   servizi ovvero  non rispettino  le clausole  concessionali,  i
   contratti di lavoro e le leggi sociali;
3) le  imprese che abbiano esposto nella documentazione intesa ad
   ottenere il contributo stesso dati non rispondenti al vero;
4) le  imprese che  sulle autolinee  in concessione regionale non
   applicano le tariffe stabilite con legge regionale.

ARTICOLO 6

Le imprese  e gli  enti  che  intendano  chiedere  il  contributo
debbono  far   pervenire  domanda   al  presidente  della  Giunta
regionale entro  il termine di 20 giorni dalla data di entrata in
vigore della presente legge.

Tale istanza,  redatta su  carta legale,  deve  essere  corredata
dalla seguente documentazione:

a) prospetto  delle percorrenze    effettuate    nell'anno  1976,
   distinte  secondo  le  concessioni  di  competenza  regionale,
   comunale e statale;
b) conto  economico  di  esercizio  relativo  alle  attività  di
   trasporto nell'anno 1976;
c) dichiarazione,  sottoscritta dal  titolare ovvero  dal  legale
   rappresentante  dell'impresa   o  ente  richiedente,  relativa
   all'ammontare degli introiti degli abbonamenti;
d) i  prospetti degli  orari  adottati  sulle  singole  autolinee
   regionali nell'anno 1976.

ARTICOLO 7

All'erogazione dei  contributi  stabiliti  dalla  presente  legge
sarà data  esecuzione da  parte della  Giunta regionale  a norma
dell'art. 46 dello Statuto.

ARTICOLO 8

I contributi  da erogare  a norma  della presente  legge  saranno
ridotti per  ciascuna impresa della somma pari alle anticipazioni
alla medesima erogate ai sensi della LR 4-2-1977 n. 13 e 4-4-1977
n. 23.

ARTICOLO 9

La Giunta  regionale è  autorizzata  a  concedere  alle  imprese
beneficiarie dei  contributi di  cui al precedente art. 1, che ne
facciano domanda,  una anticipazione,  pagabile  anche  in  unica
soluzione,  a   titolo  di   acconto  sui   contributi   relativi
all'esercizio 1977,  non superiore al 75% delle somme liquidabili
a ciascuna impresa in base alla presente legge.

Le anticipazioni  di cui  al comma  precedente saranno soggette a
conguaglio al  momento dell'erogazione  definitiva dei contributi
relativi all'esercizio 1977, che saranno disciplinati da apposito
provvedimento legislativo in corso di definizione.

ARTICOLO 10

La Giunta  è altresì autorizzata a concedere, alle imprese alle
quali non  è stata  corrisposta la  liquidazione definitiva  dei
contributi di  cui alla  LR 12-8-76 n. 52, l'erogazione del saldo
dei contributi stessi ammontanti a L. 39.451.686.

ARTICOLO 11

All'onere  derivante   dall'applicazione  della   presente  legge
previsto per  l'anno 1977  in L.  1.125.000.000  al  netto  degli
stanziamenti  già  disposti  per  le  anticipazioni  di  cui  al
precedente art. 8 (L. 1.700.000.000) si fa fronte con i fondi del
bilancio del  corrente esercizio  di cui  al Cap. 62200 che viene
integrato nello stanziamento e modificato nella denominazione con
la variazione di cui al successivo articolo.

ARTICOLO 12

La denominazione  del Cap. 62200 della parte "spesa" del bilancio
del corrente esercizio è modificata come segue: "Provvidenze nel
settore dei  trasporti pubblici  di linea.  Contributi  intesi  a
garantire la  continuità e  l'efficienza dei pubblici servizi di
linea in  concessione ad  enti ed  aziende pubbliche e ad imprese
private".

Agli stati  di competenza  e di  cassa della  parte  "spesa"  del
bilancio del  corrente esercizio  sono  apportate,  per  analoghi
importi, le seguenti variazioni:

In diminuzione

Cap. 71000
   Fondo globale per il finanziamento di spese
   per  l'adempimento   di  funzioni   normali
   (Spese correnti)                            L.   1.125.000.000

In aumento

Cap. 62200
   Provvidenze  nel   settore  dei   trasporti
   pubblici di  linea -  Contributi  intesi  a
   garantire la continuità e l'efficienza dei
   pubblici servizi di linea in concessione ad
   enti ed  aziende  pubbliche  o  ad  imprese
   private (LR  n. 66  del 27-9-77  - Atti del
   Consiglio)                                  L.   1.125.000.000

ARTICOLO 13

Alla anticipazione  prevista all'art.  9  della  presente  legge,
nell'importo di  L. 2.118.750.000, sarà fatto fronte con i fondi
di   cui   al   capitolo   di   bilancio   dell'esercizio   1978,
corrispondente  al  capitolo  62200  del  bilancio  del  corrente
esercizio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge  dichiarata  urgente  per  gli  effetti  e  le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 7 novembre 1977.

La presente  legge è  stata approvata dal Consiglio regionale il
27-9-1977 ed  è stata vistata dal Commissario del Governo il 31-
10-1977.



TRASPORTI

