Inquadramento nel  ruolo regionale  del personale  trasferito  ai
sensi dell'art. 3 della Legge 18-11-1975, n. 764.

Il Consiglio Regionale ha approvato il 23-2-1977
Il Commissario del Governo ha apposto il visto il 24-3-1977
Il Presidente  della Giunta  Regionale promulga la seguente legge
regionale:

ARTICOLO 1

Il personale  trasferito alla  Regione ai sensi dell'art. 3 della
legge 18  novembre 1975  n. 764,  è inquadrato  nel ruolo  unico
regionale, con  effetto dal  17 gennaio  1976 o  dalla successiva
data  nella   quale  sia   stato  messo   a   disposizione.   Nel
provvedimento di  inquadramento  della  Giunta  regionale  devono
essere indicati:

- la fascia funzionale di inquadramento;
- la retribuzione annua lorda;
- l'anzianità riconosciuta nel ruolo regionale;
- le mansioni attribuite;
- l'ufficio o il dipartimento regionale di assegnazione.

ARTICOLO 2

L'inquadramento è effettuato nelle fasce funzionali previste dal
Titolo I  della legge regionale 6 settembre 1973, n. 54, anche in
soprannumero rispetto  alla dotazione  organica  complessiva  del
personale  del   ruolo  regionale,  sulla  base  della  posizione
giuridica formalmente  rivestita  nell'ente  di  provenienza,  in
conformità ai  criteri di  corrispondenza indicati nella tabella
"A" allegata alla presente legge.

ARTICOLO 3

A detto  personale spetta il trattamento economico iniziale della
fascia funzionale di inquadramento nel ruolo regionale, aumentato
delle classi e degli scatti di stipendio corrispondenti agli anni
di servizio  prestati presso  l'Ente di  provenienza  valutati  a
norma del  successivo art.  4, e si applica la progressione dello
stipendio prevista  dagli art.  107 della  LR  6-9-73,  n.  54  e
dall'art. 4 della LR 4-9-74, n. 56.

ARTICOLO 4

Per  il  personale  di  ruolo  all'atto  del  trasferimento  alla
Regione,  gli   anni  di   servizio  prestati  presso  l'ente  di
provenienza sono  valutati, ai  fini della progressione economica
nell'ambito della  fascia di  inquadramento, per il 100 per cento
se  il  servizio  è  stato  prestato  nell'ambito  della  stessa
carriera, per il 75 per cento se prestato nell'ambito di carriera
immediatamente inferiore  e per  il 55  per cento  se prestato in
altre carriere.

Per il  personale trasferito  in posizione non di ruolo, gli anni
di servizio come sopra valutati sono ridotti a metà.

ARTICOLO 5

Il  personale   trasferito  che   gode,  a  norma  delle  vigenti
disposizioni, di  un trattamento  economico tabellare superiore a
quello spettante  per  effetto  dell'inquadramento  di  cui  agli
articoli precedenti,  mantiene  la  differenza  come  assegno  ad
personam pensionabile  e riassorbibile con le classi di stipendio
e con  i futuri  miglioramenti. Il predetto trattamento economico
è soggetto agli scatti periodici biennali del 2,50 per cento.

ARTICOLO 6

Ai  fini   del  trattamento  assistenziale,  previdenziale  e  di
quiescenza si  applicano le disposizioni dell'art. 88 della legge
regionale 6  settembre 1973,  n. 54,  salvo il diritto di opzione
per il  mantenimento dell'iscrizione  all'assicurazione  generale
obbligatoria per  l'invalidità, la  vecchiaia ed  i  superstiti,
esercitato dal  personale interessato  a norma dell'art. 6, terzo
comma della legge 18 novembre 1975, n. 764.

ARTICOLO 7

La spesa  sino al  31 dicembre 1977, ammontante a L. 520.000.000,
farà  carico   al  Cap.   04000  del  Bilancio  per  l'esercizio
finanziario 1977.

La spesa  per gli anni successivi, determinata in L. 370.000.000,
sarà prevista nei corrispondenti capitoli dei relativi bilanci.

La  presente   Legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 30 marzo 1977.

La presente  legge è  stata approvata dal Consiglio Regionale il
23-2-1977 ed  è stata vistata dal Commissario del Governo il 24-
3-1977.

ALLEGATO
Tavole di corrispondenza ai fini dell'inquadramento.

Fascia funzionale  di inquadramento  VII (per  memoria), mansioni
oggettive  non   previste,  personale  di  ruolo:  qualifiche  di
provenienza corrispondenti  alla tabella  B della legge n. 764-75
non previsto,  personale avventizio e a contratto equiparato alle
categorie non  di ruolo  di cui alla tabella annessa al RD 4-2-37
n. 100 ai sensi art. 4 uc della Legge n. 764-1975 non previsto.

Fascia  funzionale   di  inquadramento   VI,  mansioni  oggettive
Assistente amministrativo,  personale  di  ruolo:  qualifiche  di
provenienza corrispondenti  alla tabella B della Legge n. 764-75:
Direttore di Sezione, Consigliere, Segretario capo.

Fascia  funzionale   di  inquadramento   V,  mansioni   oggettive
Collaboratore Amministrativo,  personale di  ruolo: qualifiche di
provenienza corrispondenti  alla tabella B della legge n. 764-75:
Segretario principale, Segretario.

Fascia  funzionale   di  inquadramento   IV,  mansioni  oggettive
Applicato,  personale   di  ruolo:   qualifiche  di   provenienza
corrispondenti alla  Tabella B  della legge n. 764-75: Coadiutore
Principale e  Coadiutore,  personale  avventizio  e  a  contratto
equiparato alle  categorie non  di  ruolo  di  cui  alla  tabella
annessa al  RD 4-2-37  n. 100  ai sensi  art. 4 uc della Legge n.
764-1975: posizione di avventiziato e contrattuali equiparate.

Fascia funzionale  di inquadramento  III (per  memoria), mansioni
oggettive  non   previste,  personale  di  ruolo:  qualifiche  di
provenienza corrispondenti  alla tabella  B della legge n. 764-75
non previsto,  personale avventizio e a contratto equiparato alle
categorie non  di ruolo  di cui alla tabella annessa al RD 4-2-37
n. 100 ai sensi art. 4 uc della legge n. 764-1975 non previsto.

Fascia  funzionale   di  inquadramento  II,  mansioni  oggettive:
Commesso, Operaio  comune (svolge le attribuzioni di cui all'art.
4 della  LR 6-9-73  n. 54  eseguendo  operazioni  prevalentemente
manuali  per   le  quali   non   è   richiesta   una   specifica
qualificazione professionale),  personale di ruolo: qualifiche di
provenienza corrispondenti  alla tabella B della legge n. 764-75:
commesso  capo  e  agente  tecnico  capo  e  commesso,  personale
avventizio e  a contratto  equiparati alle categorie non di ruolo
di cui  alla tabella  annessa al RD 4-2-37 n. 100 ai sensi art. 4
uc della L. n. 764-1975: posizione di avventiziato e contrattuali
equiparate.

Fascia funzionale  di inquadramento  I  (per  memoria),  mansioni
oggettive  non   previste,  personale  di  ruolo:  qualifiche  di
provenienza corrispondenti  alla tabella  B della legge n. 764-75
non previsto,  personale avventizio e a contratto equiparato alle
categorie non  di ruolo  di cui alla tabella annessa al RD 4-2-37
n. 100 ai sensi art. 4 uc della legge n. 764-1975 non previsto.

ENTE REGIONE
PERSONALE

