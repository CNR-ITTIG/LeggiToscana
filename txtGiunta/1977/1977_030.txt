Assistenza farmaceutica per gli artigiani ed i commercianti.

Il Consiglio Regionale ha approvato il 5-4-1977
Il Commissario del Governo ha apposto il visto il 9-5-1977
Il Presidente  della Giunta  Regionale promulga la seguente legge
regionale:

ARTICOLO 1

In attesa  dell'istituzione del  servizio sanitario nazionale, la
Regione Toscana concorre alle spese per l'assistenza farmaceutica
assicurata dalle rispettive casse mutue:

1) agli  artigiani e  loro  familiari  iscritti  negli    elenchi
   previsti dall'articolo  2 della  legge 29  dicembre  1956,  n.
   1533;
2) agli  esercenti le  piccole imprese  commerciali e turistiche,
   agli ausiliari  del commercio  ed ai  loro familiari  iscritti
   negli elenchi indicati dall'articolo 7 della legge 27 novembre
   1960, n. 1397;
3) ai pensionati delle suddette categorie.

Il contributo è versato direttamente alla farmacia ed è pari al
35, dell'importo  lordo delle  ricette consegnate all'ufficio per
l'accertamento e la notifica degli sconti farmaceutici.

Nel caso  in cui  i medicinali  siano stati  acquistati fuori del
territorio  regionale,   l'assistenza  è   assicurata  in  forma
indiretta e  il contributo  regionale è versato alla cassa mutua
che provvede al rimborso all'assistito.

Per  la   realizzazione  dell'intervento   regionale  la   Giunta
regionale stabilisce le necessarie intese con le casse mutue e le
farmacie interessate.

ARTICOLO 2

I comuni  ed i  consorzi socio  - sanitari,  di  cui  alla  legge
regionale 20  agosto 1974,  n. 50,  possono deliberare  una  loro
partecipazione  ai  costi  dell'assistenza  farmaceutica  di  cui
all'articolo 1,  fissando eventualmente  in apposite  convenzioni
con le  casse mutue  e le  farmacie interessate forme e modalità
dell'intervento.

ARTICOLO 3

L'intervento regionale  di cui alla presente legge è subordinato
alle seguenti condizioni:

1) all'assistito non siano assicurate condizioni più vantaggiose
   di quelle  in  vigore  per  gli  assicurati  INAM  per  quanto
   concerne i farmaci prescrivibili, le modalità di prescrizione
   e le  quote a  carico. Nel caso in cui la quota a carico degli
   assicurati  INAM   sia  più   alta   di   quella   risultante
   dall'intervento   finanziario   congiunto   assicurato   dalla
   Regione, dalle  mutue e  dagli  enti  locali  interessati,  si
   riduce in  proporzione  la  partecipazione  finanziaria  della
   Regione;
2) siano  utilizzati i  ricettari appositamente predisposti dalla
   Regione, di cui al successivo articolo 4;
3) nell'erogazione  dell'assistenza e  nella  stipulazione  delle
   convenzioni la  partecipazione di farmacie pubbliche e private
   avvenga in condizioni di parità;
4) nella  spedizione delle  ricette vengano  osservate  le  norme
   della convenzione nazionale per l'erogazione delle prestazioni
   farmaceutiche da parte degli enti mutualistici.

ARTICOLO 4

La  Regione  provvede  alla  predisposizione  dei  ricettari  per
l'assistenza farmaceutica di cui alla presente legge.

Nell'ambito delle attività di cui alla legge regionale 28 maggio
1975, n.  60, la Regione promuove iniziative di informazione e di
educazione sanitaria sull'uso dei farmaci.

ARTICOLO 5

Le provvidenze  di cui  alla presente  legge decorrono  dal primo
giorno del  mese successivo  a quello della sua pubblicazione sul
Bollettino Ufficiale della Regione.

Da tale  data cessano di avere applicazione gli interventi di cui
alla  legge   regionale  2   gennaio  1973,  n.  2  e  successive
modificazioni ed integrazioni.

La Giunta  regionale provvederà  entro il  31 dicembre  1977  al
saldo ed  al conguaglio  dei contributi  dovuti o corrisposti, in
base alla legge sopra citata.

La Regione tramite le casse mutue, di categoria, assicura inoltre
dal  1   febbraio  1977   alla  data  dalla  quale  decorrono  le
provvidenze di  cui alla  presente legge,  il contributo  del 35%
anche  sulle   spese  che,   per  disfunzioni   ed   interruzioni
verificatesi nell'assistenza  erogata dal  comune, sono rimasti a
carico dell'assistito.

ARTICOLO 6

Agli oneri  derivanti  dall'applicazione  della  presente  legge,
ammontante a  L. 4.250.000.000, si farà fronte, per l'anno 1977,
come segue:

a) per  gli interventi previsti dall'articolo 1, valutati in lire
   4.100.000.000, con  i fondi  di  cui  al  capitolo  25100  del
   Bilancio del  corrente esercizio  che viene  integrato con  la
   variazione di cui al successivo articolo;
b) per  la spesa  prevista  dall'articolo  4,  valutata  in  lire
   150.000.000, con  fondi di cui al capitolo 25400 istituito nel
   bilancio del  corrente esercizio  con la  variazione di cui al
   successivo articolo.

Gli oneri  derivanti dall'applicazione  della presente legge, per
gli anni  successivi al  1977, saranno determinati con le singole
leggi di bilancio.

Alla parte  spesa del  bilancio di previsione dell'esercizio 1977
sono apportate le seguenti variazioni:

In diminuzione:

Cap. 71000
   Fondo per il finanziamento di provvedimenti
   legislativi in corso di adozione             L.  1.650.000.000

In aumento:

Cap. 25100
   Contributi  per   assistenza  farmaceutica:
   assistenza farmaceutica  agli  artigiani  e
   commercianti (LLRR  2 gennaio  1973, n. 2 e
   16 luglio 1974, n. 41)                       L.  1.500.000.000

Di nuova istituzione:

Cap. 25400
   Spese per  la fornitura  dei ricettari  per
   l'assistenza farmaceutica  agli artigiani e
   commercianti                                 L.    150.000.000

RIEPILOGO
- In diminuzione                                L.  1.650.000.000
- In aumento                                    L.  1.500.000.000
- Di nuova istituzione                          L.    150.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 12 maggio 1977.

La presente  legge è  stata approvata dal Consiglio Regionale il
5-4-1977 ed  è stata vistata dal Commissario del Governo il 9-5-
1977.



FARMACI
ARTIGIANATO
COMMERCIO

