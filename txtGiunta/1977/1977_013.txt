Norme transitorie  per l'erogazione dei contributi a favore delle
imprese pubbliche  e private  che gestiscono autoservizi di linea
di concessione regionale.

Il Consiglio Regionale ha approvato il 28-12-1976
Il Commissario del Governo ha apposto il visto il 29-1-1977
Il Presidente  della Giunta  Regionale promulga la seguente legge
regionale:

ARTICOLO 1

In attesa di definire una nuova normativa organica che disciplini
gli interventi  contributivi a favore dei pubblici autoservizi di
linea, la Giunta regionale è autorizzata a concedere ai soggetti
cui sono  stati liquidati  i benefici di cui alle LLRR n. 51/76 e
52/76, contributi  da valere  quale anticipazione delle somme che
per lo stesso titolo saranno erogate nell'anno 1977.

ARTICOLO 2

I contributi saranno erogati fino al limite massimo del 70% delle
somme definitivamente  liquidate a  ciascuna impresa in base alle
leggi regionali  n. 51/76  e  52/76  e  pagati  in  bimestralità
posticipate a partire dal 1 gennaio 1977.

ARTICOLO 3

Restano escluse dai contributi della presente legge:

- le   imprese  che  all'atto  del    pagamento    delle  singole
  bimestralità non  siano più  titolari per  qualsiasi causa di
  concessioni regionali di autoservizi;
- le imprese che non assicurino la normale efficienza dei servizi
  ovvero  che   non  rispettino   le  clausole  concessionali,  i
  contratti di lavoro e le leggi sociali.

ARTICOLO 4

Gli enti  e le  imprese  che  intendano  chiedere  il  contributo
debbono inoltrare  domanda al  Presidente della  Giunta regionale
entro il  termine di  20 giorni  dalla data  di entrata in vigore
della presente legge.

ARTICOLO 5

L'onere derivante  dalla presente legge, ammontante a complessive
L. 2.800.000.000, farà carico ad apposito capitolo da istituirsi
nel bilancio  dell'esercizio 1977 con la dizione "provvidenze nel
settore dei trasporti pubblici di linea. Anticipazione contributi
di esercizio a favore di imprese pubbliche e private (LR n. 13 4-
2-77)", riducendo  per pari  importo i capitoli corrispondenti al
14710 ed al 14720 del bilancio per l'esercizio 1976.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 Febbraio 1977.

La presente  legge è  stata approvata dal Consiglio Regionale il
28-12-1976 e vistata dal Commissario del Governo il 29-1-1977.



TRASPORTI

