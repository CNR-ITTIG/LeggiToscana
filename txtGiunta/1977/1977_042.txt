Finanziamento  dell'attività   del  Comitato  Regionale  per  il
servizio radiotelevisivo.

Il Consiglio Regionale ha approvato il 14-6-1977
Il Commissario del Governo ha apposto il visto il 18-7-1977
Il Presidente  della Giunta  Regionale promulga la seguente legge
regionale:

ARTICOLO 1

Le spese necessarie per l'attività del Comitato regionale per il
servizio  radiotelevisivo   della   Regione   Toscana,   prevista
dall'art. 5  della legge  14 aprile  1975 n.  103, sono  a carico
della Regione.

ARTICOLO 2

Le spese  derivanti dall'applicazione  della presente  legge sono
previste per l'anno 1977 in Lire 10.000.000.

Alla copertura delle spese di cui al precedente comma si provvede
con  le   disponibilità  previste   nel  bilancio  del  corrente
esercizio  al   Cap.  10500   "Spese  per   l'istituzione  ed  il
funzionamento   del    Comitato   regionale   per   il   servizio
radiotelevisivo" che  viene integrato con la variazione di cui al
successivo art. 4.

La spesa per gli anni successivi sarà determinata con le singole
leggi di bilancio.

ARTICOLO 3

Alla gestione  degli stanziamenti  di cui  alla presente legge si
provvede ai sensi dell'art. 9 dello Statuto.

Il  personale   occorrente  per  il  funzionamento  del  Comitato
regionale  per   il  Servizio  radiotelevisivo  è  tratto  dalla
dotazione  organica  del  personale  assegnato  agli  uffici  del
Consiglio regionale.

ARTICOLO 4

Allo stato  di previsione  di competenza della spesa del bilancio
del corrente esercizio sono apportate le seguenti modificazioni:

In diminuzione

Cap. 72600
   "Fondo di riserva per spese impreviste"       L.     5.000.000

In aumento
Cap. 10500
   "Spese per l'istituzione ed il funzionamento
   del  Comitato   regionale  per  il  servizio
   radiotelevisivo"                              L.     5.000.000

Allo stato  di previsione  di cassa  della spesa del bilancio del
corrente esercizio sono apportate le seguenti modificazioni:

In diminuzione

Cap. 72600
   "Fondo di riserva per spese impreviste"       L.     5.000.000

Cap. 72700
   "Fondo di riserva di cassa"                   L.     5.000.000

Totale in diminuzione                            L.    10.000.000

In aumento

Cap. 10500
   "Spese per l'istituzione ed il funzionamento
   del  Comitato   regionale  per  il  servizio
   radiotelevisivo                               L.    10.000.000

La presente  legge è  pubblicata sul  bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 20 luglio 1977.

La presente  legge è  stata approvata dal Consiglio Regionale il
14 giugno  1977 ed è stata vistata dal Commissario di Governo il
18 luglio 1977.



ORGANI
INFORMAZIONE

