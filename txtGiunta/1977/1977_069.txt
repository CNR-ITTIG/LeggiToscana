Modifiche alla  LR n.  71 del  7 luglio  1975 - Interventi per il
diritto allo  studio e  delega delle  relative funzioni agli enti
locali.

Il Consiglio Regionale ha approvato il 25-7-1977
Il Commissario del Governo ha apposto il visto il 26-8-1977
Il Presidente  della Giunta  Regionale promulga la seguente legge
regionale:

ARTICOLO 1

Il primo  capoverso dell'art. 17 della LR 7-6-1975 n. 71 è così
modificato:

   "Gli oneri derivanti dal finanziamento degli interventi di cui
   all'art.  1   della  presente  legge,  a  decorrere  dall'anno
   finanziario 1977,  sono determinati  con le  relative leggi di
   bilancio, e saranno ripartiti tra i Comuni e i Consorzi di cui
   all'art. 13 con le seguenti modalità:"

ARTICOLO 2

Il primo  capoverso dell'art. 19 della LR 7-6-1976 n. 71 è così
modificato:

   "Gli oneri derivanti dal finanziamento degli interventi di cui
   all'art.  2   della  presente  legge,  a  decorrere  dall'anno
   finanziario 1977,  sono determinati  con le  relative leggi di
   bilancio e saranno ripartiti tra i Comuni ed i Consorzi di cui
   all'art. 13 con le seguenti modalità:"

ARTICOLO 3

Il primo  capoverso dell'art. 19 della LR 7-6-1975 n. 71 è così
modificato:

   "Gli oneri derivanti dal finanziamento degli interventi di cui
   all'art.  4   della  presente  legge,  a  decorrere  dall'anno
   finanziario 1977,  sono determinati  con le  relative leggi di
   bilancio e saranno ripartiti tra le Provincie ed i Consorzi di
   cui all'art. 13 con le seguenti modalità:"

ARTICOLO 4

L'art. 26  della legge  regionale 7-6-1975  n. 71  è soppresso e
sostituito dal seguente:

   "Gli oneri  finanziari aggiuntivi  di  finanziamento  previsti
   dall'ultimo comma  dell'art. 13  della LR  30-4-73,  n.  30  a
   partire dall'anno  finanziario  1977  sono  stabiliti  con  le
   relative leggi di bilancio in una quota comunque non superiore
   al 10  per cento  del finanziamento  complessivo previsto  per
   ciascun anno finanziario.

   La Giunta  regionale, previo  accordo con  gli  Enti  delegati
   secondo quanto  previsto dall'ultimo  comma dell'art. 13 della
   LR 30-4-1973,  n. 30,  sottopone annualmente  all'approvazione
   del Consiglio  regionale il  piano di ripartizione delle somme
   di cui al precedente comma e la determinazione del contingente
   del personale  da comandare agli enti medesimi per l'esercizio
   delle funzioni delegate."

ARTICOLO 5

Gli articoli  27 e  28 della  legge regionale 7-6-1975 n. 71 sono
soppressi.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 1 settembre 1977.

La presente  legge è  stata approvata dal Consiglio Regionale il
25-7-1977 ed è stata vistata dal Commissario di Governo il 26-8-
1977.



SISTEMA EDUCATIVO
ATTRIBUZIONI DELEGHE

