Rimborso spese ai membri del comitato regionale radiotelevisivo.

Il Consiglio Regionale ha approvato il 25-1-1977
Il Commissario del Governo ha apposto il visto il 24-2-1977
Il Presidente  della Giunta  Regionale promulga la seguente legge
regionale:

ARTICOLO 1

Il  mandato   dei   membri   del   Comitato   per   il   servizio
radiotelevisivo di  cui all'art. 5 della legge 14 aprile 1975, n.
103 è gratuito.

Ai membri  di cui  al primo  comma,  che  per  ragioni  del  loro
ufficio, debbono  recarsi in  località diversa  da quella ove ha
sede il Comitato spetta il rimborso delle spese di viaggio con le
modalità  e  nelle  misure  previste  dall'art.  3  della  legge
regionale 31 gennaio 1972 n. 3.

Il rimborso  delle spese sostenute per le ragioni di cui al comma
precedente e non riguardante il trasporto viene effettuato con la
misura e  le modalità previste dall'art. 2 della legge regionale
31 gennaio 1972, n. 3.

E'  data   facoltà  di   chiedere  il   rimborso   delle   spese
effettivamente sostenute e documentate per l'alloggio in albergo.

In tal  caso l'indennità prevista all'art. 2 della LR 31-1-72 n.
3 è ridotta di un terzo.

Il  rimborso   di  cui  ai  precedenti  comma,  viene  effettuato
dall'Ufficio  di   Presidenza  del  Consiglio  regionale,  previa
presentazione da  parte degli  interessati, della  documentazione
relativa.

ARTICOLO 2

Ai membri  del Comitato regionale per il Servizio radiotelevisivo
spetta il  rimborso delle  spese di  trasporto incontrate  per la
partecipazione a riunioni del Comitato o da questi promosse o per
motivi di  ufficio inerenti  allo  svolgimento  dei  compiti  del
Comitato medesimo.

Il rimborso  per ogni  giornata di  presenza di cui al comma 1 è
determinato in  un sesto  del  prezzo  di  un  litro  di  benzina
moltiplicato per  il  doppio  della  distanza  tra  il  luogo  di
residenza e la sede del Comitato.

Le  distanze   di  cui   al  comma  precedente  sono  determinate
dall'Ufficio di  Presidenza del  Consiglio regionale e sulla base
del percorso  ferroviario o,  in mancanza, del percorso dei mezzi
pubblici di trasporto.

Il  rimborso  di  cui  al  comma  1  è  corrisposto  mensilmente
dall'Ufficio di Presidenza del Consiglio regionale.

ARTICOLO 3

La corresponsione  dei rimborsi  di cui  agli articoli precedenti
decorre dalla  data di insediamento del Comitato regionale per il
servizio radiotelevisivo.

ARTICOLO 4

L'onere  derivante   dall'applicazione  della   presente   legge,
previsto in  L. 10.000.000  farà carico  al Cap. 00710 "Rimborso
spese  ai   membri  del   Comitato  regionale   per  il  servizio
radiotelevisivo" che  viene istituito  con la  variazione di  cui
all'articolo seguente.

ARTICOLO 5

Nello stato  di previsione  della spesa  per l'anno  1976 vengono
introdotte le seguenti variazioni:

In diminuzione

TITOLO I - SPESE CORRENTI
SEZIONE I - Amministrazione regionale
RUBRICA I - Consiglio regionale

Cap. 00300
   Spese per servizi e provviste diversi           L.  10.000.000

Di nuova istituzione

TITOLO I - SPESE CORRENTI
SEZIONE I - Amministrazione regionale
RUBRICA I - Consiglio regionale

Cap. 00710
   Rimborso  spese   ai  membri  del  Comitato
   regionale per il servizio radiotelevisivo       L.  10.000.000

ARTICOLO 6

Per gli esercizi successivi la spesa annua troverà finanziamento
nel relativo capitolo di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 2 marzo 1977.

La presente  legge è  stata approvata dal Consiglio Regionale il
25-1-1977 ed  è stata vistata dal Commissario del Governo il 24-
2-1977.



ORGANI
INFORMAZIONE
PERSONALE

