Modifiche alla  LR 17-1-1976,  n. 5,  concernente rifinanziamento
della  LR   27-5-1974,  n.  22,  riguardante  interventi  per  il
reperimento e  l'utilizzazione di  risorse idriche nonchè per lo
smaltimento e la depurazione delle acque di rifiuto.

Il Consiglio Regionale ha approvato il 31-5-1977
Il Commissario del Governo ha apposto il visto il 2-7-1977
Il Presidente  della Giunta  Regionale promulga la seguente legge
regionale:

ARTICOLO 1

L'art. 2 della LR 17-1-76 n. 5 è sostituito dal seguente:

   "Per il  finanziamento di  una quota  della spesa  indicata al
   precedente articolo  la  Giunta  regionale  è  autorizzata  a
   contrarre, con  la Sezione  Autonoma per  il finanziamento  di
   opere pubbliche e di impianti di pubblica utilità della Banca
   Nazionale del  lavoro e/o  con  la  Sezione  Autonoma  per  il
   finanziamento di  opere pubbliche  e di  impianti di  pubblica
   utilità del  Monte dei  Paschi di Siena, uno o più mutui per
   un importo  complessivo di L. 6.500.000.000, ammortizzabili in
   20 anni con decorrenza dall'esercizio 1977.

   Il tasso  effettivo dei  mutui di  cui sopra non dovrà essere
   superiore al 15.50% annuo (7,75% semestrale).

   Nessuna variazione  al tasso  medesimo sarà  ammessa  durante
   l'intero periodo di ammortamento.

   Gli oneri  fiscali derivanti  dalla contrazione  dei  predetti
   mutui e  le  spese  necessarie  per  il  loro  perfezionamento
   saranno a carico della Regione.

   Per il  finanziamento della  quota residua di spesa, pari a L.
   4.500.000.000 sarà  provveduto con  successivo  provvedimento
   legislativo".

ARTICOLO 2

L'art. 3 della LR 17-1-76 n. 5 è sostituito con il seguente:

   "Le rate  di ammortamento  dei  mutui  di  cui  al  precedente
   articolo, per  capitali ed  interessi,  trovano  capienza,  ai
   sensi dell'art.  36 della  LR 6-5-77 n. 28, nei limiti del 20%
   dell'ammontare  complessivo  delle  entrate  tributarie  della
   Regione, iscritte  in bilancio  nel Titolo I a norma dell'art.
   59 della legge citata.

   Il pagamento  delle annualità di ammortamento dei mutui sarà
   garantito dalla  Regione mediante  la  iscrizione  nei  propri
   bilanci delle  somme occorrenti  al servizio  dei mutui stessi
   per il rimborso del capitale, per interessi ed accessori negli
   importi indicati nei successivi articoli 4 e 5.

   La Giunta  regionale, con proprio provvedimento, darà inoltre
   in  carico   irrevocabilmente  all'attuale  Tesoriere  per  il
   periodo della  sua gestione  ed  a  ciascun  Tesoriere  pro  -
   tempore, singolo  od associato,  per tutta  la durata  residua
   all'ammortamento dei  mutui, quota delle entrate tributarie di
   competenza della Regione iscritte in bilancio Titolo I a norma
   dell'art. 59 della LR 6-5-1977 n. 28, occorrente al versamento
   a  favore   degli  Istituti  mutuanti  delle  rate  semestrali
   comprensive del  rimborso del capitale, dell'interesse e degli
   accessori dei  mutui alle  stabilite scadenze,  che si intende
   pertanto vincolata  alla detta destinazione, con prelazione su
   ogni altro pagamento affinchè lo stesso Tesoriere (singolo od
   associato) provveda  a detti pagamenti autorizzandolo anche, e
   sempre irrevocabilmente, ad accantonare sul totale di tutte le
   entrate riscosse  a tale  titolo in ogni esercizio finanziario
   ed in via prioritaria, rispetto ad ogni altra disposizione, le
   somme all'uopo occorrenti.

   Per l'accettazione  delle obbligazioni  poste  a  suo  carico,
   l'attuale  Tesoriere,   interverrà  nella   stipulazione  dei
   contratti di mutuo tra l'Istituto mutuante e l'Amministrazione
   regionale,  la   quale  ultima  resta  altresì  obbligata  ad
   inserire nei  contratti di  Tesoreria  che  saranno  stipulati
   durante il  periodo di  ammortamento dei  mutui, clausole  che
   impongano ai  futuri Tesorieri le medesime obbligazioni di cui
   sopra".

ARTICOLO 3

L'art. 4 della LR 17-1-76 n. 5 è sostituito dal seguente:

   "L'importo del  mutuo di  L. 6.500.000.000 sarà introitato al
   Cap. 14500  (ex cap.  05200 della gestione residui 1975) dello
   stato di previsione dell'entrata in rispondenza della relativa
   spesa iscritta  al Cap.  47300 (ex cap. 22300 gestione residui
   1975) dello  stato di  previsione della spesa del bilancio del
   corrente esercizio".

ARTICOLO 4

L'art. 5 della LR 17-1-76 n. 5 è sostituito dal seguente:

   "Per l'anno 1977, la spesa di L. 530.543.520, pari ad una rata
   semestrale di  ammortamento, farà carico al Cap. 47700 per L.
   503.750.000  (quota   interessi)  ed  al  Cap.  47800  per  L.
   26.793.520 (quota capitale) che vengono integrati nel bilancio
   del corrente  esercizio con la variazione di cui al successivo
   art. 6".

ARTICOLO 5

La rata  annua di  ammortamento, pari  a L.  1.061.087.040  trova
copertura finanziaria  per  gli  anni  dal  1978  al  1980  nelle
disponibilità resultanti  nel bilancio pluriennale all'Obiettivo
3  "Sviluppo  delle  attività  economiche  "Piano  7"  Piano  di
intervento  sulle  infrastrutture",  Programma  1  "Programma  di
intervento sulle  infrastrutture di acquedotti e fognature per la
utilizzazione e  la tutela  delle acque",  dopo le  variazioni al
bilancio medesimo di cui al successivo art. 6.

E' disposto che la rata annua di ammortamento, relativa agli anni
successivi al  1980,  trovi  copertura  nei  bilanci  pluriennali
approvati con le successive leggi di bilancio.

Agli stati  di previsione  di competenza e di cassa della "Spesa"
del bilancio  del corrente  esercizio sono apportate, per analogo
importo, le seguenti variazioni:

In diminuzione:

4. - Obiettivo "Assetto del territorio".
4.2. -  Piano  di  intervento  per  il  recupero  del  patrimonio
immobiliare ed  il  potenziamento  e  lo  sviluppo  dell'edilizia
abitativa.

Cap. 59700
   Quota interessi per ammortamento mutui        L.   245.003.710

Cap. 59800
   Quota capitale per ammortamento mutui         L.    12.203.131

4. - Obiettivo "Assetto del Territorio".
4.3. -  Piano di  interventi per  lo sviluppo del sistema e delle
infrastrutture di trasporto.
4.3.2. -  Programma per  il miglioramento  e il potenziamento del
sistema portuale regionale.

Cap. 61200
   Quota interessi per ammortamento mutui        L.    68.601.048

Cap. 61300
   Quota capitale per ammortamento mutui         L.     3.416.745

Oneri non ripartibili. Fondi Globali.

Cap. 71200
   Fondo globale per il finanziamento di spese
   per ulteriori programmi di sviluppo.
   (spese correnti)                              L.   201.318.886

Totale in diminuzione                            L.   530.543.520

In aumento:

3. - Obiettivo: "Sviluppo delle attività economiche".
3.7. - Piano di intervento sulle infrastrutture.
3.7.1.  -   Programma  di   interventi  sulle  infrastrutture  di
acquedotti e  fognature per  l'utilizzazione e  la  tutela  delle
acque.

Cap. 47700
   Quota interessi per ammortamento mutui        L.   503.750.000

Cap. 47800
   Quota capitale per ammortamento mutui         L.    26.793.520

Totale in aumento                                L.   530.543.520

Allo stato  di previsione  della "Spesa" del bilancio pluriennale
1977-80 sono apportate le seguenti modificazioni:

In diminuzione:

2. - Obiettivo: Promozione della salute.
2.1. - Programma di studi e ricerche.
2.1.2. -  Programma di interventi per la unificazione dei presidi
sociosanitari  e  per  l'adeguamento  e  il  potenziamento  delle
strutture.

Tipo di spesa: "B" - "3-b"
   per il 1978                                   L.   581.802.630
   per il 1979-80                                L. 1.163.605.260

In aumento:

3. - Obiettivo: Sviluppo delle attività economiche.
3.7. - Piano di intervento sulle infrastrutture.
3.7.1.  -   Programma  di   interventi  sulle  infrastrutture  di
acquedotti e  fognature per  l'utilizzazione e  la  tutela  delle
acque.

Tipo di spesa: "A" - "3-b"
   per il 1978                                   L.   581.802.630
   per il 1979-80                                L. 1.163.605.260

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 5 luglio 1977.

La presente  legge è  stata approvata dal Consiglio Regionale il
31-5-1977 ed  è stata vistata dal Commissario di Governo il 2-7-
1977.



RISORSE IDRICHE
TUTELA AMBIENTALE

