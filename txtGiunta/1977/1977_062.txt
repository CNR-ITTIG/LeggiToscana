Assistenza farmaceutica ai coltivatori diretti Modifiche LLRR 24-
8-1972 n. 26 e 16-7-1974 n. 40.

Il Consiglio Regionale ha approvato il 19-7-1977
Il Commissario del Governo ha apposto il visto il 18-8-1977
Il Presidente  della Giunta  Regionale promulga la seguente legge
regionale:

ARTICOLO 1

In attesa  dell'istituzione del  servizio sanitario nazionale, la
Regione Toscana concorre alla spesa per l'assistenza farmaceutica
a  favore   dei  coltivatori   diretti  titolari,  coadiuvanti  e
familiari  iscritti   negli   appositi   elenchi   degli   uffici
provinciali dei  Contributi Unificati e ai pensionati coltivatori
diretti che  come tali  godono di pensione da parte dell'Istituto
Nazionale di  Previdenza e  loro familiari,  nonchè a  favore di
coloro che  in attesa  di essere  compresi  negli  elenchi  degli
uffici  provinciali  dei  Contributi  Unificati  per  i  quali  i
predetti uffici  attestino  il  possesso  di  tutti  i  requisiti
necessari per l'iscrizione.

Il contributo è versato direttamente alla farmacia ed è pari al
60% dell'importo lordo delle ricette.

Per la realizzazione dell'intervento regionale la Giunta fisserà
con apposite  convenzioni  le  necessarie  intese  con  le  parti
interessate.

ARTICOLO 2

I comuni  e i  consorzi  socio  -  sanitari  di  cui  alla  legge
regionale 20  agosto 1974 n. 50, possono continuare ad assicurare
o deliberare  una loro  partecipazione ai  costi  dell'assistenza
farmaceutica di cui all'art. 1, fissando in ogni caso in apposite
convenzioni  con   le  farmacie  interessate  forme  e  modalità
dell'intervento.

ARTICOLO 3

L'intervento regionale  di cui alla presente legge è subordinato
alle seguenti condizioni:

1) all'assistito non siano assicurate condizioni più vantaggiose
   di quelle  in  vigore  per  gli  assicurati  INAM  per  quanto
   concerne i farmaci prescrivibili, le modalità di prescrizione
   e le  quote a  carico. Nel caso in cui la quota a carico degli
   assicurati  INAM   sia  più   alta   di   quella   risultante
   dall'intervento finanziario assicurato dalla Regione - da sola
   o congiuntamente con gli enti locali interessati - l'assistito
   è tenuto a pagare la quota a carico prevista per l'Assicurato
   INAM, riducendosi conseguentemente l'intervento della Regione.

2) Siano  utilizzati i  ricettari appositamente predisposti dalla
   Regione, di cui al successivo art. 4.

3) Nell'erogazione  dell'assistenza e  nella  stipulazione  delle
   convenzioni la  partecipazione di farmacie pubbliche e private
   avvenga in condizioni di parità.

4) Nella  spedizione delle  ricette vengano  osservate  le  norme
   della convenzione nazionale per l'erogazione delle prestazioni
   farmaceutiche da parte degli enti mutualistici.

ARTICOLO 4

La  Regione  provvede  alla  predisposizione  dei  ricettari  per
l'assistenza farmaceutica di cui alla presente legge.

Nell'ambito delle attività di cui alla legge regionale 28 maggio
1975, n.  60 la  Regione promuove iniziative di informazione e di
educazione sanitaria sull'uso dei farmaci.

ARTICOLO 5

L'intervento della  Regione Toscana  di cui  alla presente  legge
decorre dal  primo giorno  del mese successivo a quello della sua
pubblicazione sul Bollettino Ufficiale della Regione.

Da tale  data cessano di avere applicazione gli interventi di cui
alla  legge   regionale  24   agosto  1972  n.  26  e  successive
modificazioni.

Dal 1  giugno 1977  e fino  all'entrata in  vigore della presente
legge il  contributo della  Regione di cui all'art. 3 della Legge
regionale 24 agosto 1972, n. 26 è elevato al 60%.

Per il  periodo di  tempo di  cui al  comma precedente la regione
assicura inoltre il contributo del 60% anche sulle spese che, per
disfunzioni od  interruzioni verificatesi nell'assistenza erogata
dal Comune, sono rimaste a carico dell'assistito.

ARTICOLO 6

Agli oneri  derivanti  dall'applicazione  della  presente  legge,
ammontati a L. 2.000.000.000 si farà fronte per l'anno 1977, con
i fondi  di  cui  al  Cap.  25000  che  viene  integrato  con  le
variazioni di cui al successivo art. 7.

Gli oneri  derivanti dall'applicazione  della presente legge, per
gli anni  successivi al  1977 saranno  determinati con le singole
leggi di bilancio.

ARTICOLO 7

Alla parte  spesa del  bilancio di previsione dell'esercizio 1977
sono  apportate  alla  competenza  ed  alla  cassa,  le  seguenti
variazioni:

In diminuzione

Oneri non ripartibili - Fondo globale

Cap. 71000
   Fondo per  il finanziamento  di  spese  per
   l'adempimento di  funzioni  normali  (Spese
   correnti)
   Competenza                                     L. 840.000.000
   Cassa                                          L. 840.000.000

In aumento

2. - Obiettivo - Promozione della salute.
2.1. -  Piano per  lo sviluppo  delle  attività  e  dei  servizi
sanitari e sociali territoriali.
2.1.4 - Programma per l'assistenza farmaceutica ed interventi del
settore.

Cap. 25000
   Contributi per  assistenza farmaceutica  ai
   coltivatori diretti  (LLRR 24-8-72  n.  26;
   16-7-74 n. 40;  24-8-1977 n. 60)
   Competenza                                     L. 840.000.000
   Cassa                                          L. 840.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 agosto 1977.

La presente  legge è  stata approvata dal Consiglio Regionale il
19-7-1977 ed  è stata vistata dal Commissario del Governo il 18-
8-1977.



FARMACI
AGRICOLTURA

