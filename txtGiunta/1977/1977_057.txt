Provvedimenti a favore delle cooperative agricole.

Il Consiglio Regionale ha approvato il 19-7-1977
Il Commissario del Governo ha apposto il visto il 16-8-1977
Il Presidente  della Giunta  Regionale promulga la seguente legge
regionale:

ARTICOLO 1
(Interventi per la cooperazione)

Per   l'acquisto,    la   costruzione,    l'ampliamento   ed   il
miglioramento, da  parte di cooperative agricole e loro consorzi,
delle  strutture   e  relative   attrezzature  per  la  raccolta,
conservazione, lavorazione,  trasformazione e vendita di prodotti
agrari zootecnici  e loro sottoprodotti, l'aliquota di contributo
in conto  capitale prevista  dall'art. 11 della Legge regionale 7
aprile 1973,  n. 22,  può essere elevata fino al 70% della spesa
riconosciuta ammissibile.

Ad integrazione  del contributo  in conto  capitale  può  essere
concesso un mutuo a tasso agevolato ai sensi del sopracitato art.
11 secondo  le vigenti disposizioni di legge sul credito agrario,
sino ad  un importo  pari alla differenza fra la spesa ammessa ed
il contributo concesso.

I benefici  previsti dal  primo  e  secondo  comma  del  presente
articolo  possono   essere  concessi   anche  per  le  iniziative
riguardanti la  costruzione, l'ampliamento  e l'ammodernamento di
stalle sociali cooperative.

ARTICOLO 2
(Anticipazioni sul finanziamento)

Con l'atto  di approvazione  del progetto  e di  concessione  dei
benefici di  cui all'art.  1 della  presente legge,  può  essere
disposta un'anticipazione di contributo in conto capitale fino al
30% del  suo ammontare  la cui  erogazione  è  subordinata  alla
presentazione di  una attestazione  di inizio dei lavori da parte
della cooperativa richiedente.

Nella dichiarazione  di inizio  dei lavori devono essere indicati
gli estremi  della licenza  o concessione edilizia, ove richieste
dalla  legislazione  vigente,  gli  elementi  che  individuino  i
soggetti svolgenti  i lavori,  nonchè la  data entro la quale si
prevede che i lavori vengano ultimati.

Le somme  anticipate devono  essere utilizzate esclusivamente per
gli scopi  per cui  sono state  concesse e  saranno conteggiate a
collaudo delle opere.

Di detta  anticipazione  sarà  tenuto  conto  nel  pagamento  di
eventuali acconti su stati di avanzamento al fine di non superare
i nove decimi del contributo in conto capitale concesso.

ARTICOLO 3
(Integrazione delle agevolazioni contributive e creditizie)

L'intervento contributivo  e creditizio  di cui  al 1  e 2  comma
dell'art. 1  della presente legge, può essere integrato, in sede
di  liquidazione   finale,  sulla   base  delle  effettive  spese
sostenute per la realizzazione delle opere ammesse previste dal 1
e  3   comma  dello   stesso  articolo,  al  netto  di  eventuali
agevolazioni  contributive   e  creditizie   pubbliche,   purchè
sostenute nel  periodo indicato  nell'atto di  concessione tenuto
conto di eventuali proroghe concesse.

I maggiori  oneri sostenuti nei confronti della spesa autorizzata
dovranno essere  dimostrati  mediante  presentazione  degli  atti
relativi agli  appalti ed  alle eventuali revisioni dei prezzi in
corso d'opera,  nonchè  delle  fatture  comprovanti  l'effettiva
spesa sostenuta.

Per  la   parte  riguardante   le  opere   edili   l'integrazione
contributiva può  essere concessa, in alternativa alle procedure
previste al  comma precedente, sulla base della differenza fra la
spesa risultante  dall'applicazione del  prezzario in  vigore nel
corso della  esecuzione dei  lavori e  la spesa  ammessa  con  il
provvedimento di concessione.

L'integrazione di  cui al  1 comma  del  presente  articolo  può
essere concessa  anche per  le opere già ammesse a finanziamento
alla data di entrata in vigore della presente legge.

Per le  opere indicate al precedente comma il contributo in conto
capitale sulla  maggiore spesa  accertata può  essere elevato al
cento per  cento  della  spesa  stessa  ma  non  può,  comunque,
superare per l'intera spesa ammessa i limiti indicati dal 1 comma
dell'articolo 1 della presente legge.

ARTICOLO 4
(Prestiti impianti collettivi FEOGA)

Alle  cooperative   agricole  e   loro  consorzi   che   per   la
realizzazione degli  impianti collettivi  di  cui  al  precedente
articolo 1  della presente  legge, abbiano  ottenuto  i  benefici
previsti dal  Regolamento n. 17 del 5 febbraio 1964 del Consiglio
dei Ministri  della CEE  nonchè dell'articolo  35 della legge 27
ottobre 1966  n. 910  e successive modificazioni ed integrazioni,
la  Regione  può  concedere  un  concorso  nel  pagamento  degli
interessi sui  prestiti della durata massima di 3 anni, contratti
ai sensi  dell'articolo 3  della Legge 5 luglio 1928 n. 1760, per
la pronta realizzazione dei predetti impianti.

Il concorso  negli interessi  sui prestiti  di cui  al precedente
comma è  corrisposto agli  Istituti di credito concedenti, nella
misura massima  del 10% e, comunque, in misura non superiore alla
differenza fra  il tasso  di riferimento  ed il  tasso  agevolato
risultante dalle  apposite disposizioni  legislative sul  credito
agrario.

ARTICOLO 5
(Passività onerose)

In favore  delle cooperative  agricole o  loro consorzi  che alla
data  di  entrata  in  vigore  della  presente  legge  presentino
passività onerose  contratte anteriormente al 30 giugno 1977, è
concesso un  contributo "una  tantum" in  conto capitale  fino al
limite massimo  del  70  per  cento  delle  passività  medesime,
purchè non abbiano già usufruito di analogo contributo pubblico
per le stesse passività.

Tale intervento finanziario comporta per i soci nella cooperativa
beneficiaria la  partecipazione alla  dimissione delle passività
almeno fino  al 30  per  cento  ed  il  rispetto  degli  obblighi
statutari.

Le  predette  passività  dovranno  riferirsi  a  maggiori  oneri
incontrati  per   la  realizzazione   degli  impianti  collettivi
indicati al  primo e  terzo comma  dell'articolo 1 della presente
legge  la  cui  attuazione  sia  avvenuta  tramite  finanziamenti
pubblici risultati inferiori all'effettiva spesa sostenuta.

Tra le  suddette passività sono compresi gli interessi sostenuti
fino all'entrata  in vigore  della presente  legge, per  mutui  o
prestiti contratti  dalle stesse  cooperative  per  la  copertura
degli oneri anzidetti.

Le domande  per ottenere  i benefici  di cui al presente articolo
devono essere  inoltrate al  Presidente  della  Giunta  Regionale
entro 60  giorni dall'entrata  in vigore  della  presente  legge.
Nell'esame delle  stesse si  dovranno tener  presenti  i  livelli
delle passività onerose degli organismi cooperativi richiedenti.

ARTICOLO 6
(Fondo interbancario di garanzia)

Per la  copertura dei  rischi  derivanti  dalla  concessione  dei
prestiti di  cui all'articolo  4 della  presente legge  opera  il
fondo interbancario  di garanzia  previsto dall'articolo 36 della
legge  2  giugno  1961  n.  454  e  successive  modificazioni  ed
integrazioni.

ARTICOLO 7
(Finanziamento della spesa)

Al finanziamento  delle spese  per gli  interventi previsti  agli
articoli 4  e 5 per gli esercizi dal 1977 al 1981 si farà fronte
con successivo  provvedimento tenendo conto della legge statale 1
luglio 1977,  n. 403  recante "Provvedimenti per il finanziamento
delle attività agricole nelle regioni".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 agosto 1977.

La presente  legge è  stata approvata dal Consiglio Regionale il
19-7-1977 ed  è stata vistata dal Commissario del Governo il 16-
8-1977.



AGRICOLTURA
COOPERATIVE

