Miglioramento delle prestazioni economiche a favore degli infermi
hanseniani e dei loro familiari a carico.

Il Consiglio Regionale ha approvato il 22-3-1977
Il Commissario del Governo ha apposto il visto il 26-4-1977
Il Presidente  della Giunta  Regionale promulga la seguente legge
regionale:

ARTICOLO 1

A  decorrere   dal  1   gennaio  1977   la  misura  del  sussidio
giornaliero, previsto dalla legge 3 giugno 1971, n. 404, a favore
degli infermi  affetti dal morbo di Hansen e dei loro familiari a
carico è stabilita in:

- L. 3.000 giornaliere per gli infermi ricoverati;
- L. 4.000 giornaliere per gli infermi assistiti a domicilio;
- L. 3.000 giornaliere per ogni familiare a carico.

Ai soli infermi, inoltre, è concesso un assegno straordinario di
L. 60.000 in occasione delle festività di fine anno.

ARTICOLO 2

Alla maggiore  spesa derivante  dall'applicazione della  presente
legge, valutata per l'anno 1977 in L. 35.000.000, si provvede con
lo stanziamento  previsto  al  capitolo  26000  del  Bilancio  di
previsione del  corrente esercizio  che viene  integrato  con  la
seguente variazione:

In diminuzione

- Oneri non ripartibili
- Fondi globali

Cap. 71000
   Fondo per il finanziamento di provvedimenti
   legislativi in corso di adozione                L.  35.000.000

Totale in diminuzione                              L.  35.000.000

In aumento

- Spese di intervento - Interventi di programma
- 2.0 Obiettivo - Promozione della salute
- 2.1  - Piano  per lo  sviluppo delle  attività e  dei  servizi
  sanitari e sociali territoriali;
- 2.1.5  - Programma  di  interventi  in  materia  di  assistenza
  sociale e delega di funzioni agli enti locali;

Cap. 26000
   Finanziamento delle  funzioni  delegate  ai
   comuni (art. 21 LR 7 aprile 1976, n. 15)        L.  35.000.000
Totale in aumento                                  L.  35.000.000

L'entità della  spesa per  gli anni successivi sarà determinata
con le singole leggi di bilancio.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 28 aprile 1977.

La presente  legge è  stata approvata dal Consiglio Regionale il
22-3-1977 ed  è stata vistata dal Commissario del Governo il 26-
4-1977.



ASSISTENZA SOCIALE

