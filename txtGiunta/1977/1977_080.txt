Contributi straordinari  alle imprese  private concessionarie  di
autolinee per  applicazione  del  nuovo  contratto  nazionale  di
lavoro dei dipendenti.

Il Consiglio Regionale ha approvato il 18-10-1977
Il Commissario del Governo ha apposto il visto il 21-11-1977
Il Presidente  della Giunta  Regionale promulga la seguente legge
regionale:

ARTICOLO 1

Al  fine   di  facilitare   l'applicazione  del  nuovo  contratto
nazionale di  lavoro degli  autoferrotramvieri internavigatori  e
lavoratori delle  autolinee private,  stipulato in  data  4-6-76,
limitatamente alla  corresponsione, per  gli anni  1976  e  1977,
dell'incremento   dell'elemento   distinto   della   retribuzione
previsto dall'art.  14 dello stesso contratto, la Regione Toscana
concede un  contributo  annuo  pari  a  L.  300.000  per  ciascun
dipendente:

a) alle  imprese private  concessionarie dei  pubblici servizi di
   linea automobilistici  che hanno  beneficiato  dei  contributi
   previsti dall'art.  1 della  LR 23-5-73 n. 52 modificata dalla
   LR 12-7-76  n. 36  e dall'art.  1  della  LR  23-12-76  n.  75
   modificata dalla LR 23-6-77 n. 34;
b) alle  imprese di  cui all'art.  2 della  LR 15-7-76  n. 39 che
   hanno beneficiato  dei contributi  per il  1976 previsti dalla
   stessa legge  e di quelli per il 1977 stabiliti dalla LR 25-8-
   77 n. 67.

ARTICOLO 2

Per  la   determinazione  dei   contributi  di  cui  all'articolo
precedente sarà  preso a  base il  numero medio dei dipendenti -
mese che  risultano iscritti  nel libro  paga di ciascuna impresa
rispettivamente nell'anno 1975 per il contributo relativo al 1976
e nell'anno  1976 per  quello relativo  al 1977,  in  analogia  a
quanto previsto nelle leggi regionali citate nell'art. 1.

Dal computo  della media  dei dipendenti  delle imprese di cui al
punto b) sarà escluso il personale addetto alle autolinee urbane
ed a quelle considerate integrative del servizio ferroviario.

I  contributi   calcolati  con  i  criteri  stabiliti  nei  comma
precedenti saranno ridotti di tanti dodicesimi del contributo pro
- capite  quante sono  le mensilità  di  servizio  non  prestate
presso l'impresa  beneficiaria, rispettivamente negli anni 1976 e
1977, dagli agenti che negli stessi anni sono stati trasferiti ad
altra impresa  per cessazione  o cessione di linee o di gruppi di
linee.

ARTICOLO 3

Le imprese  che intendono  beneficiare  dei  contributi  previsti
dall'art.  1   devono  inoltrare   al  Presidente   della  Giunta
regionale, entro il termine di 10 giorni dalla data di entrata in
vigore della  presente legge,  domanda in  bollo corredata  dalla
seguente documentazione:

1) Dichiarazione  del legale  rappresentante dell'impresa  che, a
   seguito dell'erogazione  dei contributi  di cui  alla presente
   legge, verrà liquidata ai dipendenti ogni competenza relativa
   alla integrazione  dell'elemento distinto  della  retribuzione
   prevista dal  nuovo contratto  di lavoro  per gli  anni 1976 e
   1977;
2) Prospetto riepilogativo del numero dei dipendenti iscritti nel
   libro paga  dell'impresa nei  singoli mesi  degli anni  1975 e
   1976;
3) Elenco  del personale  trasferito ad  altra impresa negli anni
   1976 e 1977 e data di trasferimento relativo.

ARTICOLO 4

All'erogazione, da  effettuare in unica soluzione, dei contributi
stabiliti dalla  presente legge  sarà data  esecuzione da  parte
della Giunta regionale a norma dell'art. 46 dello Statuto.

ARTICOLO 5

All'onere  derivante   dall'applicazione  della  presente  legge,
valutato in  L. 1.400.000.000, si fa fronte con i fondi di cui al
Cap. 62300  del bilancio  del corrente  esercizio che presenta la
necessaria  disponibilità   dopo  l'integrazione   disposta  dal
successivo articolo.

ARTICOLO 6

Agli stati  di previsione  di competenza  e di  cassa della parte
entrata e  della parte  spesa del  bilancio dell'anno finanziario
1977,  sono   apportate,  per   analoghi  importi,   le  seguenti
variazioni:

PARTE ENTRATA

In aumento:

Cap. 00400
   Tassa regionale  di circolazione (LR 30-12-
   71 n. 2)                                    L.     200.000.000

PARTE SPESA

In diminuzione:

Cap. 04000
   Spese per  il personale  addetto ai servizi
   della Regione  (LR 6-9-73 n. 54). Stipendi,
   altri assegni  fissi e contributi diversi a
   carico dell'ente                            L.     700.000.000

Cap. 72500
   Fondo di riserva per spese obbligatorie     L.     350.000.000

Cap. 72600
   Fondo di riserva per spese impreviste       L.     150.000.000

Totale in diminuzione                          L.   1.200.000.000

In aumento:

Cap. 62300
   Contributo   straordinario   alle   imprese
   private concessionarie di pubblici esercizi
   di linea per l'attuazione dei contratti del
   Protocollo d'intesa  tra il  Ministero  del
   Lavoro e  le Organizzazioni  Sindacali  dei
   dipendenti di autolinee (LR 26-5-75 n. 52 e
   LR 23-12-76 n. 75)                          L.   1.400.000.000

RIEPILOGO

- Maggiori entrate                             L.     200.000.000
- Minori spese                                 L.   1.200.000.000
Totale                                         L.   1.400.000.000

- Maggiori spese                               L.   1.400.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 26 novembre 1977.

La presente  legge è  stata approvata dal Consiglio Regionale il
18-10-1977 ed è stata vistata dal Commissario del Governo il 21-
11-1977.



TRASPORTI
PERSONALE

