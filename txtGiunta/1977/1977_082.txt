Compensi alle  persone incaricate  all'esercizio  delle  funzioni
inerenti gli uffici del Medico e Veterinario provinciale.

Il Consiglio Regionale ha approvato il 15-11-1977
Il Commissario del Governo ha apposto il visto il 16-12-1977
Il Presidente  della Giunta  Regionale promulga la seguente legge
regionale:

ARTICOLO 1

A decorrere dal 1 gennaio 1977, il compenso di cui all'art. 1, II
comma della  Legge 18  ottobre 1961, n. 1278, per i dipendenti di
ente pubblico,  estranei all'amministrazione  regionale, cui  sia
conferito l'incarico di esercitare temporaneamente le funzioni di
"funzionario medico"  o "funzionario  veterinario" inerenti  agli
uffici del  Medico e  Veterinario Provinciali  è stabilito in L.
180.000 mensili.

ARTICOLO 2

Alla spesa  derivante  dall'applicazione  della  presente  legge,
valutata per  l'anno 1977 in L. 8.280.000, si provvede per l'anno
corrente con  le somme  previste al  Cap. 28000  del bilancio  di
previsione 1977  "Compensi  e  competenze  per  attività  svolte
nell'interesse e  per  conto  dell'amministrazione  regionale  da
personale non dipendente".

ARTICOLO 3

Per gli  anni  successivi  al  1977  gli  oneri  derivanti  dalla
presente legge  saranno  determinati  con  le  singole  leggi  di
bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 23 dicembre 1977.

La presente  legge è  stata approvata dal Consiglio Regionale il
15-11-1977 ed è stata vistata dal Commissario del Governo il 16-
12-1977.



ASSISTENZA SANITARIA
ZOOTECNIA
PERSONALE


