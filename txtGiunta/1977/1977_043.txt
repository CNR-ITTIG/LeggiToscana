Modifica degli  artt. 5, 6, 11 e 13, della Legge 5 giugno 1974 n.
32, FIDI TOSCANA SpA.

Il Consiglio Regionale ha approvato il 28-6-1977
Il Commissario del Governo ha apposto il visto il 18-7-1977
Il Presidente  della Giunta  Regionale promulga la seguente legge
regionale:

ARTICOLO 1

Il primo comma dell'articolo 5 della legge regionale 5-6-74 n. 32
è sostituito dal seguente:

   "Per la  realizzazione dei propri fini la "FIDI - TOSCANA SpA"
   costituisce col  contributo dei  soci,  previsto  dall'art.  6
   della presente  legge e  con i contributi di cui al successivo
   art. 7,  un fondo  col quale  garantire, secondo  le modalità
   fissate nelle  convenzioni di  cui al  successivo  art.  8,  i
   crediti concessi per suo tramite".

ARTICOLO 2

L'articolo 6 della legge regionale 5-6-74 n. 32 è sostituito dal
seguente:

   "I  soci  della  "FIDI  -  TOSCANA  SpA"  concorrono  mediante
   contributi volontari  alla formazione del fondo di garanzia di
   cui all'art. 5.

   Il fondo  di garanzia  è determinato  con  deliberazione  del
   consiglio regionale.

   Con la  stessa deliberazione  il Consiglio regionale determina
   il contributo della regione al fondo di garanzia.

   Gli interessi  maturati sul  fondo di  garanzia sono destinati
   all'incremento dello stesso.

   I contributi di cui al Comma 1 saranno restituiti solo in caso
   di scioglimento  della società  e non  in caso di recesso del
   socio nè in caso di trasferimento di azioni".

ARTICOLO 3

L'ultimo comma  dell'articolo 11  della Legge regionale 5-6-74 n.
32 è sostituito dal seguente:

   "Per far  fronte agli  oneri conseguenti  al funzionamento dei
   comitati tecnici  e degli  altri organi  sociali, la  "FIDI  -
   TOSCANA SpA" si avvale dei contributi della Regione, di cui al
   successivo art.  18 e  degli  interessi  attivi  maturati  sul
   capitale sociale".

ARTICOLO 4

L'ultimo comma  dell'articolo 13  della legge regionale 5-6-74 n.
32 è sostituito dal seguente:

   "Agli oneri derivanti dal presente articolo la "FIDI - TOSCANA
   SpA" fa  fronte con  i contributi  della Regione,  di  cui  al
   successivo articolo 19 e con le disponibilità di bilancio".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 20 luglio 1977.

La presente  legge è  stata approvata dal Consiglio Regionale il
28 giugno  1977 ed è stata vistata dal Commissario di Governo il
18 luglio 1977.



ORGANIZZAZIONI
CREDITO
ORDINAMENTO

