Trattamento economico  di missione  dei  componenti  il  Comitato
regionale per  la prevenzione  delle  tossicodipendenze  previste
dalla legge 22-12-1975 n. 685.

Il Consiglio Regionale ha approvato il 15-11-1977
Il Commissario del Governo ha apposto il visto il 16-12-1977
Il Presidente  della Giunta  Regionale promulga la seguente legge
regionale:

ARTICOLO 1

Ai componenti  del Comitato  Regionale per  la prevenzione  delle
tossicodipendenze non  è attribuita  alcuna indennità o gettone
di presenza.

Ai predetti  componenti spettano  l'indennità di  missione e  il
rimborso delle spese di viaggio per la partecipazione alle sedute
e per  l'espletamento delle  funzioni attribuite  al comitato nei
casi in cui si recano fuori del comune di residenza.

La missione  deve essere  autorizzata dal Presidente del Comitato
ed il  giorno e  l'ora di  inizio  e  fine  della  stessa  devono
risultare da dichiarazione scritta dell'interessato.

ARTICOLO 2

L'indennità di  missione ed  il rimborso  delle spese di viaggio
sono determinate  ai sensi  della Legge  18-12-73, n.  836  ed  i
componenti  del   comitato  non   dipendenti  dello   Stato  sono
equiparati al  personale indicato  al punto  3  della  Tabella  A
allegata alla citata Legge n. 836.

ARTICOLO 3

Alla spesa  derivante dalla  presente legge,  valutata per l'anno
corrente in  presumibili L.  3.500.000  sarà  fatto  fronte  per
l'anno 1977  e per  i successivi  esercizi con  le disponibilità
previste dal  Cap. 06300  (Spese per il funzionamento, compresi i
gettoni di  presenza, i compensi ai componenti e le indennità di
missione ed il rimborso delle spese di viaggio ai membri estranei
all'Amministrazione  regionale   dei  Comitati  e  Commissioni  -
Indennità, rimborso  spese e  trattamento economico  di missione
per   gli    esperti   della    Commissione   regionale   Tecnico
Amministrativa - LR 30-8-73 n. 53).

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 23 dicembre 1977.

La presente  legge è  stata approvata dal Consiglio Regionale il
15-11-1977 ed è stata vistata dal Commissario del Governo il 16-
12-1977.



TOSSICODIPENDENZA
ORGANI
PERSONALE

