Integrazione alla LR 2-3-1976, n. 11 - Soppressione del Consorzio
di bonifica della Val d'Era.

Il Consiglio Regionale ha approvato il 22-12-1976
Il Commissario del Governo ha apposto il visto il 22-1-1977
Il Presidente  della Giunta  Regionale promulga la seguente legge
regionale:

ARTICOLO 1

Il commissario  liquidatore del  consorzio di  bonifica della Val
d'Era provvede  a contrarre,  nell'importo fissato  dal Ministero
dell'agricoltura e  delle  foreste,  i  mutui  necessari  per  la
esecuzione di  progetti di  opere pubbliche  di bonifica a totale
carico dello Stato già presentati per l'istruttoria al Ministero
dell'agricoltura e  delle  foreste  dagli  organi  statutari  del
Consorzio di  bonifica della Val d'Era, anteriormente al 1 aprile
1972 e dallo stesso ministero successivamente autorizzati.

ARTICOLO 2

Alla copertura  della spesa derivante dall'applicazione dell'art.
2, comma 1, della legge regionale 2 marzo 1976, n. 11, per l'anno
1977,  prevista   in  L.   120.000.000,  si   provvede   mediante
l'iscrizione nel  bilancio 1977 della somma stessa in capitolo di
spesa corrispondente  al Cap.  13150 "Spesa di manutenzione delle
opere  di  bonifica  già  gestite  dal  disciolto  consorzio  di
bonifica della Val d'Era" del bilancio per l'anno 1976.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 27 gennaio 1977.

La presente  Legge è  stata approvata dal Consiglio Regionale il
22-12-1976 ed è stata vistata dal Commissario del Governo il 22-
1-1977.



ORGANIZZAZIONI
ASSETTO IDROGEOLOGICO
ORDINAMENTO

