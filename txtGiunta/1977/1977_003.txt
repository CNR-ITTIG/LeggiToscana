Modifiche e integrazioni alla LR 5-6-1975, n. 65. Istituzione del
parco naturale della Maremma.

Il Consiglio Regionale ha approvato il 7-12-1976
Il Commissario del Governo ha apposto il visto il 7-1-1977
Il Presidente  della Giunta  Regionale promulga la seguente legge
regionale:

ARTICOLO 1

Il punto  3) dell'art.  10 della  LR 5  giugno  1975,  n.  65  è
sostituito dal seguente:

   "Un contributo  annuale della Regione nell'importo determinato
   per  ciascun  esercizio  con  la  legge  di  approvazione  del
   bilancio regionale".

La  erogazione   del   contributo   annuale   è   disposta   con
provvedimento del  Consiglio regionale  previa  presentazione  da
parte della  Giunta di  una  relazione  annuale  sullo  stato  di
attuazione degli  adempimenti di  cui alla  LR 5-6-1975  n. 65  e
sulla situazione generale del parco.

ARTICOLO 2

Il  Contributo   di  cui  all'art.  1  della  presente  legge  è
determinato per  l'esercizio 1976,  in lire  136.000.000 e  farà
carico al  Cap. 12300  dello stato  di previsione della spesa del
bilancio 1976  che viene  integrato per  L.  100.000.000  con  la
variazione di cui al successivo articolo.

ARTICOLO 3

Allo stato  di previsione  della spesa  del bilancio  per  l'anno
finanziario 1976 sono apportate le seguenti variazioni:

In diminuzione

TITOLO I - SPESE CORRENTI
Sezione V - Oneri non ripartibili
Rubrica 7a - Fondo globale

Cap. 17400
   Fondo per il finanziamento di provvedimenti
   legislativi in corso di adozione: lettera E
   - LR 5-6-75 n. 65                              L.  100.000.000

In aumento

TITOLO I - SPESE CORRENTI
Sezione IV - Azione ed interventi in campo economico
Rubrica 2a - Agricoltura

Cap. 12300
   Contributo annuo  al  Consorzio  del  Parco
   della Maremma. (LR 5-6-76 n. 65)               L.  100.000.000

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 14 gennaio 1977.

La presente  legge è  stata approvata dal Consiglio Regionale il
7-12-1976 ed è stata vistata dal Commissario del Governo il 7-1-
1977.



PARCHI
ORDINAMENTO

