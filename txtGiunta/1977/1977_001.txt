Attività celebrative  del bicentenario  della  dichiarazione  di
indipendenza degli Stati Uniti d'America.

Il Consiglio Regionale ha approvato il 7-12-1976
Il Commissario del Governo ha apposto il visto il 4-1-1977
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro delle  finalità  statutarie  di
tutela delle  attività culturali  e allo  scopo di richiamare il
messaggio di  libertà sotteso alla dichiarazione di indipendenza
degli Stati  Uniti d'America,  finanzia o  concede  contributi  a
favore di  iniziative  sorte  e  da  realizzarsi  nel  territorio
regionale  al   fine   di   celebrare   il   bicentenario   della
dichiarazione di indipendenza degli Stati Uniti d'America.

ARTICOLO 2

Le iniziative finanziate e assistite da contributi ai sensi della
presente legge possono essere promosse:

a) da  Comitati Promotori  per  la  realizzazione  di  iniziative
   culturali  nell'ambito  delle  celebrazioni  del  bicentenario
   della  dichiarazione   di  indipendenza   degli  Stati   Uniti
   d'America;
b) dalla  Regione direttamente,  oppure con la sua partecipazione
   od adesione,  nel quadro delle indicazioni e dei programmi del
   Comitato.

ARTICOLO 3

Per le  iniziative di  cui al  comma a) dell'art. 2 la domanda di
contributo è inoltrata al Presidente della Regione Toscana.

I contributi  per le iniziative di cui all'art. 2 sono deliberati
dal Consiglio regionale su proposta della Giunta.

ARTICOLO 4

L'onere derivante dall'attuazione della presente legge per l'anno
1976 di  L. 70.000.000  farà carico al capitolo 05480 "Spese per
attività  celebrative   del  bicentenario   della  dichiarazione
dell'indipendenza degli  Stati Uniti d'America", che è istituito
con la legge di variazione al bilancio n. 71 (Atti del Consiglio)
del 24 novembre 1976.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 11 gennaio 1977.

La presente  legge è  stata approvata dal Consiglio Regionale il
7-12-1976 ed è stata vistata dal Commissario del Governo il 4-1-
1977.



STORIA
CELEBRAZIONI

