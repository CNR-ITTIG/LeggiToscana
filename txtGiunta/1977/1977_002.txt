Modifiche alla  LR 26-4-1973, n. 27 recante norme per l'esercizio
della emodialisi domiciliare.

Il Consiglio Regionale ha approvato il 7-12-1976
Il Commissario del Governo ha apposto il visto il 7-1-1977
Il Presidente  della Giunta  Regionale promulga la seguente legge
regionale:

ARTICOLO UNICO

All'art. 2  della legge  regionale  26  aprile  1973,  n.  27  è
aggiunto il seguente comma:

   "La dialisi  può altresì  essere effettuata  presso apposite
   strutture ambulatoriali, extraospedaliere, con possibilità di
   prestazioni  da   parte  di  assistenti  volontari  anche  nei
   riguardi di più pazienti.

   Tale servizio  è attuato previe convenzioni stipulate tra gli
   Enti ospedalieri  dotati di servizi di emodialisi e i Comuni o
   altri Enti  pubblici e  le Associazioni di volontariato, sulla
   base di  uno schema  tipo predisposto  dalla Giunta regionale,
   sentita la  competente commissione  consiliare. Resta ferma la
   disciplina del  vigente regolamento, in particolare per quanto
   attiene la  frequenza ai corsi, la idoneità dei locali, degli
   apparecchi e  dei servizi  tecnici, nonchè  l'assistenza  dei
   servizi di emodialisi ospedaliera".

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 14 gennaio 1977.

La presente  legge è  stata approvata dal Consiglio Regionale il
7-12-1976 ed è stata vistata dal Commissario del Governo il 7-1-
1977.



ASSISTENZA SANITARIA
EMODERIVATI

