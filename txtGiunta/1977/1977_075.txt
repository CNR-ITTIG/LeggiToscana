Contributi intesi  a garantire  la continuità e l'efficienza dei
pubblici autoservizi  di linea  in concessione  ad enti e aziende
pubbliche.

Il Consiglio Regionale ha approvato il 27-9-1977
Il Commissario del Governo ha apposto il visto il 31-10-1977
Il Presidente  della Giunta  Regionale promulga la seguente legge
regionale:

ARTICOLO 1

Al fine  di concorrere  al sostenimento  degli oneri  gravanti su
Comuni, Province  e  società  cooperative  per  l'esercizio  dei
pubblici servizi  automobilistici  sottoposti  alla  sorveglianza
regionale,  la  Regione  Toscana  concede  ai  soggetti  indicati
nell'articolo 2  contributi  straordinari  per  l'anno  1976  nei
limiti e  con le  modalità di  cui ai  successivi articoli sulla
base delle risultanze dell'esercizio svolto nello stesso anno.

ARTICOLO 2

I contributi  di cui  all'articolo 1 della presente legge vengono
concessi:

a) agli enti pubblici che ai sensi del TU 15 ottobre 1925 n. 2578
   gestiscono  pubblici   servizi  di  trasporto  di  concessione
   regionale.
b) alle  imprese di diritto privato nelle quali gli enti pubblici
   abbiano  una  partecipazione  finanziaria  di  maggioranza,  a
   società cooperative di lavoro costituite da soci lavoratori a
   termine dell'articolo  23 del DLCPS 14 dicembre 1947 n. 1577 e
   successive modificazioni,  concessionarie di  pubblici servizi
   di trasporto soggetti alla sorveglianza regionale.

ARTICOLO 3

Detti contributi sono determinati in relazione:

1) agli introiti relativi agli abbonamenti nella misura del 50%.
2) alla   passività  complessiva    delle  sole    autolinee  di
   concessione regionale.

Tale  passività   è  valutata  come  differenza  tra  il  costo
complessivo,  determinato   sulla  base  del  costo  chilometrico
teorico per l'effettiva percorrenza e gli introiti realizzati.

Il costo  chilometrico teorico  è di  L. 550  per gli  enti e le
imprese che  gestiscono prevalentemente linee extraurbane e di L.
650 per quelle che esercitano in prevalenza linee urbane.

ARTICOLO 4

Ai fini  della determinazione degli introiti degli abbonamenti di
cui al  punto 1) del primo comma del precedente articolo, per gli
enti   che   gestiscono   servizi   automobilistici   svolgentisi
prevalentemente nell'ambito  comunale, verrà  tenuto conto degli
introiti  degli  abbonamenti  relativi  alle  sole  autolinee  di
concessione regionale.

L'effettiva percorrenza  da prendere  in  considerazione  per  la
determinazione della  passività complessiva  di cui  al punto 2)
del  primo   comma  del   precedente  articolo  verrà  calcolata
prendendo a  base  quella  effettuata  sulle  sole  autolinee  di
concessione regionale  e relativa  alle corse previste dagli atti
concessionali, incrementata  di quella  relativa alle  corse  bis
denunciate ed alle corse plurime autorizzate sulle linee medesime
e diminuita  delle percorrenze  delle corse  non  effettuate  per
scioperi od altre cause.

Sono escluse:

a) le percorrenze relative ai servizi automobilistici sostitutivi
   od integrativi  di linee ad impianti fissi, già sovvenzionati
   ad altro titolo;
b) le  percorrenze relative  ai servizi  automobilistici  che  si
   svolgono in  tutto o  in parte  paralleli ad impianti fissi in
   esercizio e che provvedono in prevalenza a collegamenti comuni
   con il servizio ferroviario;
c) le  percorrenze relative ad autoservizi riservati al trasporto
   esclusivo di  determinate categorie  di utenti  esercitati  su
   commissione;
d) le percorrenze relative alle autolinee di gran turismo.

La somma  stanziata  agli  effetti  della  presente  legge  sarà
prioritariamente destinata  alla copertura  dei contributi  sugli
abbonamenti e  la parte  residua ripartita proporzionalmente alla
passività complessiva  delle autolinee  di concessione regionale
determinata come al precedente articolo 3.

ARTICOLO 5

Qualora, per  trasferimento di  titolarità della concessione, il
richiedente abbia  gestito una  o più  autolinee per  una  parte
dell'anno 1976, il contributo viene calcolato tenendo conto degli
abbonamenti e  delle percorrenze  relativi  al  solo  periodo  di
gestione.

ARTICOLO 6

Gli enti  e le  imprese  che  intendano  chiedere  il  contributo
debbono  far   pervenire  domanda   al  presidente  della  Giunta
regionale entro  il termine di 20 giorni dalla data di entrata in
vigore della presente legge.

Tale istanza,  redatta su  carta legale,  deve  essere  corredata
dalla seguente documentazione:

a) copia in carta semplice della domanda;
b) prospetto   delle    percorrenze  effettuate  nell'anno  1976,
   distinte  secondo  le  concessioni  di  competenza  regionale,
   comunale e statale;
c) conto  economico  d'esercizio    relativo    all'attività  di
   trasporto nell'anno 1976;
d) dichiarazione   degli   introiti   relativi  agli  abbonamenti
   sottoscritta dal  legale rappresentante  dell'impresa  o  ente
   richiedente;
e) prospetto  degli introiti  a qualsiasi titolo effettuati sulle
   sole autolinee di concessione regionale;
f) i  prospetti degli  orari  adottati  sulle  singole  autolinee
   regionali nell'anno 1976.

ARTICOLO 7

All'erogazione dei  contributi  stabiliti  dalla  presente  legge
sarà data  esecuzione da  parte della  Giunta regionale  a norma
dell'articolo 46 dello Statuto.

ARTICOLO 8

I contributi  da erogare  a norma  della presente  legge  saranno
ridotti per  ciascuna impresa della somma pari alle anticipazioni
alla medesima  erogate ai sensi della LR 4-2-77 n. 13 e 4-4-77 n.
23.

ARTICOLO 9

La Giunta  regionale è  autorizzata  a  concedere  alle  imprese
beneficiarie dei  contributi di  cui al precedente articolo 1 che
ne facciano  domanda, una  anticipazione, pagabile anche in unica
soluzione,  a   titolo  di   acconto  sui   contributi   relativi
all'esercizio 1977,  non superiore al 75% delle somme liquidabili
a ciascuna impresa in base alla presente legge.

Le anticipazioni  di cui  al comma  precedente saranno soggette a
conguaglio al  momento dell'erogazione  definitiva dei contributi
relativi all'esercizio 1977, che saranno disciplinati da apposito
provvedimento legislativo in corso di definizione.

ARTICOLO 10

L'onere  derivante   dall'applicazione  della   presente   legge,
previsto per  l'anno 1977  in L.  1.600.000.000  al  netto  degli
stanziamenti  già  disposti  per  le  anticipazioni  di  cui  al
precedente art. 8 (L. 2.300.000.000) si fa fronte con i fondi del
bilancio del  corrente esercizio  di cui  al Cap. 62200 che viene
integrato nello stanziamento e modificato nella denominazione con
la variazione di cui al successivo articolo.

ARTICOLO 11

La denominazione  del Cap. 62200 della parte "Spesa" del Bilancio
del corrente esercizio è modificata come segue: "Provvidenze nel
settore dei  trasporti pubblici  di linea.  Contributi  intesi  a
garantire la  continuità e  l'efficienza dei pubblici servizi di
linea in  concessione ad  enti ed  aziende pubbliche e ad imprese
private".

Agli stati  di competenza  e di  cassa della  parte  "Spesa"  del
bilancio del  corrente esercizio  sono  apportate,  per  analoghi
importi, le seguenti variazioni:

In diminuzione

Cap. 71000
   fondo globale per il finanziamento di spesa
   per  l'adempimento   di  funzioni   normali
   (Spese correnti)                            L.   1.600.000.000

In aumento

Cap. 62200
   Provvidenze  nel   settore  dei   trasporti
   pubblici  di  linea.  Contributi  intesi  a
   garantire la continuità e l'efficienza dei
   pubblici servizi di linea in concessione ad
   enti ed  aziende  pubbliche  e  ad  imprese
   private. (LR  n. 67/77  del 27-7-77  - Atti
   del Consiglio)                              L.   1.600.000.000

ARTICOLO 12

Alla anticipazione  prevista all'art.  9  della  presente  legge,
nell'importo di  L. 2.925.000.000  sarà fatto fronte con i fondi
di   cui   al   capitolo   di   bilancio   dell'esercizio   1978,
corrispondente al Cap. 62200 del bilancio del corrente esercizio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 7 novembre 1977.

La presente  legge è  stata approvata dal Consiglio Regionale il
27-9-1977 ed  è stata vistata dal Commissario del Governo il 31-
10-1977.



TRASPORTI

