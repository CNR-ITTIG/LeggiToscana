Contributi straordinari  alle  imprese  che  esercitano  pubblici
autoservizi di linea. Rifinanziamento LR 15-7-1976, n. 39.

Il Consiglio Regionale ha approvato il 19-7-1977
Il Commissario del Governo ha apposto il visto il 20-8-1977
Il Presidente  della Giunta  Regionale promulga la seguente legge
regionale:

ARTICOLO 1

La Giunta  regionale è  autorizzata  a  concedere  i  contributi
stabiliti dalla  LR 15  luglio 1976 n. 39, anche per l'anno 1977,
per l'importo di lire 2 miliardi.

ARTICOLO 2

I contributi  di cui  al precedente  art. 1  vengono concessi  ai
soggetti di  cui all'art.  2 della  LR n. 39/76 e saranno erogati
nella misura  di L. 3.000.000 per ciascun dipendente iscritto nel
libro paga  dell'impresa nell'anno  1976, con le limitazioni e le
modalità stabilite nella medesima legge.

ARTICOLO 3

Le imprese  che intendono  beneficiare dei contributi di cui alla
presente legge  debbono  inoltrare  al  Presidente  della  Giunta
regionale, entro  venti giorni  dalla data  di entrata  in vigore
della  medesima,   domanda  in   bollo  corredata  dei  documenti
stabiliti nell'art. 5 della LR 15-7-76 n. 39.

I  dati  da  indicare  nei  documenti  suddetti  dovranno  essere
riferiti all'anno 1976 anzichè all'anno 1975.

ARTICOLO 4

La spesa  derivante dal  precedente art. 1 viene fronteggiata con
le disponibilità  di cui al Cap. 62600 istituito con la legge di
assestamento e variazione al bilancio del corrente esercizio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 25 agosto 1977.

La presente  legge è  stata approvata dal Consiglio regionale il
19-7-1977 ed  è stata vistata dal Commissario del Governo il 20-
8-1977.



TRASPORTI

