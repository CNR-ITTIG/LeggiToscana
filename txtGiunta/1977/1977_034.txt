Modifiche  alla   LR  23-12-76   n.  75   concernente  contributi
straordinari alle  imprese  private  concessionarie  di  pubblici
servizi di  linea  per  l'attuazione  del  protocollo  di  intesa
convenuto  tra  il  Ministero  del  Lavoro  e  le  Organizzazioni
sindacali  dei  dipendenti  da  imprese  private  che  gestiscono
autolinee in concessione.

Il Consiglio Regionale ha approvato il 17-5-1977
Il Commissario del Governo ha apposto il visto il 20-6-1977
Il Presidente  della Giunta  Regionale promulga la seguente legge
regionale:

ARTICOLO 1

Il contributo  previsto dall'art. 1 della LR 23-12-76 n. 75, già
stabilito per  l'anno 1977 in L. 2.700.000 per ciascun dipendente
in servizio, è elevato per lo stesso anno a L. 3.500.000.

ARTICOLO 2

Il contributo previsto dal precedente art. 1 può essere concesso
anche ad  imprese private che esercitano autolinee sostitutive di
ferrovie non  sovvenzionate dallo  Stato o dalla Regione, purchè
pratichino al  proprio personale  un trattamento  non inferiore a
quello stabilito dal protocollo d'intesa.

ARTICOLO 3

La  Giunta   regionale,  in   casi  di   comprovata   difficoltà
finanziaria e  di cassa di tutte o di alcune delle imprese cui è
stato riconosciuto titolo al contributo di cui al precedente art.
1, è autorizzata ad erogare alle medesime le rate dei contributi
stessi anche  prima dei termini stabiliti nell'art. 6 della legge
regionale precitata.

ARTICOLO 4

L'onere  derivante   dall'applicazione  della   presente   legge,
ammontante a L. 1.575.000.000, fa carico al bilancio del corrente
esercizio, Cap.  62300  "Contributo  straordinario  alle  imprese
private  concessionarie   di  pubblici   servizi  di   linea  per
l'attuazione  dei   contratti  del  Protocollo  d'intesa  fra  il
Ministero del Lavoro e le organizzazioni sindacali dei dipendenti
di autolinee"  che viene  integrato con  la variazione  di cui al
successivo articolo.

ARTICOLO 5

Allo stato  di previsione  di competenza della spesa del bilancio
del corrente esercizio sono apportate le seguenti modificazioni:

In diminuzione

Cap. 71000
   Fondo globale per il finanziamento di spese
   per  l'adempimento   di  funzioni   normali
   (Spese correnti)                              L. 1.575.000.000

In Aumento

Cap. 62300
   "Contributo   straordinario  alle   imprese
   private  concessionarie di pubblici servizi
   di  linea  per  l'attuazione dei  contratti
   del  Protocollo  d'intesa fra  il Ministero
   del  Lavoro e le  Organizzazioni  sindacali
   dei dipendenti di autolinee"                  L. 1.575.000.000

In diminuzione

Cap. 71000
   "Fondo globale per il finanziamento di spese
   per l'adempimento di funzioni normali (Spese
   correnti)"                                    L. 1.575.000.000

In aumento

Cap. 62300
   "Contributo   straordinario   alle  imprese
   private    concessionarie    di    pubblici
   servizi  di  linea  per   l'attuazione  dei
   contratti  di   protocollo   d'intesa   tra
   il     Ministero    del    Lavoro    e   le
   Organizzazioni Sindacali   dei   dipendenti
   di  autolinee  (LR  26-5-75  n. 52 e LR 23-
   12-76 n. 75)"                                 L. 1.575.000.000

ARTICOLO 6

Fino all'entrata in vigore della legge di bilancio per il 1977 la
erogazione della  spesa è  disposta ai  sensi e  per gli effetti
dell'art. 140 della legge sull'ordinamento contabile regionale.

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 23 giugno 1977.

La presente  legge è  stata approvata dal Consiglio Regionale il
17 maggio 1977 ed è stata vistata dal Commissario del Governo il
20 giugno 1977.



TRASPORTI

