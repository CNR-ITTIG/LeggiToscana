Modifiche ed  integrazioni della  LR 5-6-1974,  n. 32 concernente
l'istituzione di  una società  di diritto  privato a  prevalente
partecipazione  regionale   FIDI  -   Toscana  SpA  per  favorire
l'accesso al  credito ed  agevolare la  consulenza  tecnica  alle
minori imprese della Regione.

Il Consiglio Regionale ha approvato il 7-12-1976
Il Commissario del Governo ha apposto il visto il 7-1-1977
Il Presidente  della Giunta  Regionale promulga la seguente legge
regionale:

ARTICOLO 1

L'articolo  19   della  legge  regionale  del  5-6-74  n.  32  è
sostituito dal seguente:

   "Per l'anno  1976 il  contributo regionale  di cui all'art. 13
   della presente  legge è  determinato  in  lire  50.000.000  a
   seguito dell'avvenuta riduzione del Cap. 16600 art. 20 a mente
   della LR  del 25-8-1976,  n. 58 recante variazioni al bilancio
   dell'esercizio considerato.

   Il  contributo   regionale  di  cui  al  comma  precedente  è
   determinato, per  ciascun anno,  a  partire  dal  1977  in  L.
   35.250.000 salvo  quanto diversamente  disposto dalla legge di
   approvazione del bilancio di ciascun anno di riferimento".

ARTICOLO 2

Ai sensi  e per gli effetti di cui all'art. 17 della LR 5-6-1974,
n. 32  il contributo  regionale per  la formazione  del fondo  di
garanzia della  FIDI -  TOSCANA SpA,  di  cui  all'art.  5  della
medesima legge, è determinato in L. 2.559.000.000.

ARTICOLO 3

Il Contributo  di cui  al precedente  articolo  farà  carico  ai
bilanci degli esercizi dal 1976 al 1980 come segue:

- L. 500.000.000 all'esercizio 1976;
- L.  514.750.000 per  ciascuno degli esercizi dal 1977 a 1980; e
  specificatamente:
  - per L. 500.000.000 al Cap. 26150 del bilancio per l'esercizio
    1976 che presenta la necessaria disponibilità;
  - per  L. 514.750.000  al Cap.  dei bilanci  degli esercizi dal
    1977 al  1980 corrispondente al Cap. 26150 del bilancio 1976;
    alla copertura della maggiore spesa di L. 14.750.000 è fatto
    fronte con  la riduzione,  per analogo  importo, nel  periodo
    considerato, del  Capitolo corrispondente  al Cap. 16600 art.
    20 del  bilancio 1976, così come risulta dall'art. 1 secondo
    comma della presente legge.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 14 gennaio 1977.

La presente  legge è  stata approvata dal Consiglio Regionale il
7-12-1976   ed è stata vistata dal Commissario del Governo il 7-
1-1977.



ORGANIZZAZIONI
CREDITO
ORDINAMENTO

