Servizio di soccorso alpino.

Il Consiglio Regionale ha approvato il 19-7-1977
Il Commissario del Governo ha apposto il visto il 10-8-1977
Il Presidente  della Giunta  Regionale promulga la seguente legge
regionale:

ARTICOLO 1

Al fine  di potenziare  l'organizzazione del  soccorso  alpino  e
speleologico nell'ambito del territorio della Regione, nonchè di
tutelare, promuovere  e incentivare  il patrimonio  alpinistico e
per la  sicurezza del  turismo alpinistico ed escursionistico del
territorio regionale,  la Regione  concede contributi vincolati a
realizzare le seguenti finalità:

1. per il pagamento di indennità alle guide alpine, ai portatori
   alpini ed  ai volontari  componenti  le  squadre  di  soccorso
   alpino  e   speleologico  relativo   a  prestazioni  rese  per
   operazioni di salvataggio, di recupero o di soccorso;
2. per  il trasporto  dei componenti  le squadre  di soccorso dal
   luogo di residenza a quello delle operazione e viceversa;
3. per  l'adeguamento   o    ammodernamento  della  dotazione  di
   materiali alpinistici e speleologici e per la sostituzione dei
   materiali deteriorati  o smarriti a seguito dell'operazione di
   soccorso, o comunque per il potenziamento delle attrezzature e
   delle attività delle squadre di soccorso alpino esistenti nel
   territorio della Regione;
4. per  le spese  di gestione  e addestramento  delle squadre  di
   soccorso, e  per l'organizzazione  di corsi di formazione e di
   aggiornamento  per   guide  e   per  portatori,   nonchè  per
   l'attuazione di  iniziative  rivolte  alla  prevenzione  degli
   incidenti alpinistici  e speleologici od alla diffusione della
   conoscenza del Corpo Nazionale Soccorso Alpino;
5. per  la costruzione,  sistemazione, manutenzione  di  sentieri
   alpini, di  opere alpine  e per  la costruzione,  ampliamento,
   sistemazione, ammodernamento,  manutenzione e  arredamento  di
   rifugi alpini, di proprietà CAI, i quali, in quanto "Posto di
   chiamata per  soccorso alpino" possano adeguatamente assolvere
   anche alla  funzione della  sicurezza  e  dell'efficienza  del
   soccorso alpino;
6. per  iniziative di carattere educativo da attuarsi anche nelle
   scuole, sia  al fine della tutela naturalistica sia al fine di
   prevenire infortuni nella montagna.

ARTICOLO 2

Il Consiglio  regionale,  su  proposta  della  Giunta  regionale,
stabilisce  i   criteri  che   debbono   essere   osservati   per
l'applicazione della  presente legge,  ed  approva  un  piano  di
riparo dei  fondi tra  le Comunità Montane, i Comuni, gli enti e
le associazioni  interessate che  ne  faranno  richiesta.  Dovrà
essere tenuta  presente la  priorità degli  interventi  e  delle
opere che  saranno indicate  dal richiedente  in un  programma di
intervento  da   inviare  contestualmente   alla   richiesta   di
contributi.

ARTICOLO 3

Per ottenere  il  contributo,  gli  enti  di  cui  al  precedente
articolo   2   producono   domanda,   corredata   del   programma
d'intervento e  della previsione  di spesa,  diretta alla  Giunta
regionale, entro  un mese  dall'entrata in  vigore della presente
legge e  per gli  esercizi successivi,  entro il  30 settembre di
ciascun anno.

Gli enti  che hanno prodotto domanda per i contributi sono tenuti
a favorire  la documentazione relativa all'impiego dei contributi
precedentemente ottenuti.

I contributi  previsti dal n. 3 del precedente articolo 1 saranno
destinati alle  delegazioni di  zona del Corpo Nazionale Soccorso
Alpino.

ARTICOLO 4

Entro il  31 marzo  di ogni anno la Giunta regionale, esaurita la
procedura per il riparto come previsto dagli articoli precedenti,
delibera sulla concessione dei contributi.

ARTICOLO 5

All'onere  derivante   dalla  presente   legge,  previsto  in  L.
45.000.000, si fa fronte per l'esercizio finanziario 1977, con lo
stanziamento  previsto   al  capitolo  10910,  istituito  con  la
variazione di bilancio di cui al successivo art. 6.

Gli oneri  relativi agli  esercizi finanziari successivi al 1977,
nell'importo annuo  indicato al  primo comma,  faranno carico  ai
corrispondenti capitoli di bilancio.

ARTICOLO 6

Agli stati  di previsione  di competenza  e di  cassa della parte
spesa del bilancio dell'anno finanziario 1977 sono apportate, per
analogo importo, le seguenti variazioni:

Di nuova istituzione

Cap. 10910
   Interventi  per  il  servizio  di  soccorso
   alpino  (LR   17  agosto   1977   n.   51):
   Competenza                                       L. 45.000.000
   Cassa                                            L. 45.000.000

In diminuzione

Cap. 72600
   Fondo  di  riserva  per  spese  impreviste:
   Competenza                                       L. 45.000.000
   Cassa                                            L. 45.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 17 agosto 1977.

La presente  Legge è  stata approvata dal Consiglio Regionale il
19-7-1977 ed  è stata vistata dal Commissario del Governo il 10-
8-1977.



SPORT
SICUREZZA

