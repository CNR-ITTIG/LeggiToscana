Celebrazioni  del   VI  centenario   della  nascita   di  Filippo
Brunelleschi.

Il Consiglio Regionale ha approvato il 24-5-1977
Il Commissario del Governo ha apposto il visto il 25-6-1977
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro delle  finalità  statutarie  di
tutela  delle   attività  culturali   e  di  valorizzazione  del
patrimonio storico  -  artistico,  collabora  alla  realizzazione
delle celebrazioni  del VI  centenario della  nascita di  Filippo
Brunelleschi anche mediante apposito finanziamento.

Una segreteria  organizzativa nominata dal Comitato Nazionale per
la celebrazione  del centenario  della nascita  del  Brunelleschi
costituito con  DM 3.1.76  e successive  modificazioni,  cura  le
iniziative necessarie  per la  realizzazione e  la gestione della
manifestazione, operando  nell'ambito delle  direttive tecnico  -
scientifiche espresse dal Comitato stesso.

ARTICOLO 2

Su apposito  conto corrente bancario intestato all'Assessore alla
cultura, membro  del Comitato  Nazionale suddetto,  confluiscono,
oltre al  contributo della  Regione Toscana  di cui alla presente
legge,   anche    i   contributi    del   Comune    di   Firenze,
dell'Amministrazione  Provinciale  di  Firenze,  dell'Università
agli studi  di Firenze,  dell'ente Provinciale  per il Turismo di
Firenze e  dell'Azienda Autonoma  di Turismo  di Firenze, facenti
parte  unitamente   alla  Regione   Toscana,   della   Segreteria
Organizzativa del Comitato Nazionale, ad eccezione dei contributi
concernenti  iniziative   intraprese  autonomamente   dagli  enti
suddetti.

ARTICOLO 3

Ad iniziativa  conclusa la  Segreteria organizzativa  assicura il
versamento nel  Bilancio regionale  dell'eventuale  saldo  attivo
della gestione delle celebrazioni.

ARTICOLO 4

L'onere derivante  dall'attuazione della presente legge, previsto
in L. 50.000.000 farà carico al bilancio del corrente esercizio,
capitolo 10870 "Spese per le celebrazioni del VI centenario della
nascita di  Filippo Brunelleschi",  che viene  istituito  con  la
variazione di cui all'articolo seguente.

Negli stati  di previsione  di competenza  e di cassa della spesa
del bilancio  per l'anno finanziario 1977 vengono introdotte, per
analogo importo, le seguenti variazioni:

In diminuzione

Cap. 71000
   Fondo globale per il finanziamento di spese
   per  l'adempimento   di  funzioni   normali
   (Spese correnti)                                 L. 50.000.000

Di nuova istituzione

Cap. 10870
   Spese per le celebrazioni del VI centenario
   della nascita di Filippo Brunelleschi            L. 50.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 giugno 1977.

La presente  legge è  stata approvata dal Consiglio Regionale il
24-5-1977 ed  è stata vistata dal Commissario del Governo il 25-
6-1977.



CULTURA
CELEBRAZIONI

