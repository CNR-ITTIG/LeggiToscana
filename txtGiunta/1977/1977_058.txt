Insediamenti produttivi  nei Comuni  di Radicofani  e S. Casciano
dei Bagni. Concessione di contributi per l'attrezzatura dell'area
industriale nella Valle del Fiume Paglia.

Il Consiglio Regionale ha approvato il 19-7-1977
Il Commissario del Governo ha apposto il visto il 16-8-1977
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro del  processo  di  riconversione
industriale in  corso nel  bacino del  Monte  Amiata  concede  ai
comuni  di  Radicofani  e  S.  Casciano  dei  Bagni,  nonchè  al
Consorzio Industriale  Comprensoriale  per  l'industrializzazione
della Valle  del Paglia,  contributi in  c/capitale fino  al 100%
della spesa  occorrente per  l'esproprio e  l'urbanizzazione  dei
terreni ricadenti  nei territori dei predetti comuni destinati ad
insediamenti produttivi, nonchè delle eventuali spese generali.

ARTICOLO 2

Le aree  acquisite dai  Comuni di  Radicofani e  S. Casciano  dei
Bagni  saranno  cedute  gratuitamente  al  Consorzio  Industriale
Comprensoriale per l'industrializzazione della Valle del Paglia.

ARTICOLO 3

Sono oggetto  dell'intervento i  terreni compresi  nei piani  per
insediamenti produttivi  approvati ai  sensi dell'art.  27  della
legge 27-10-71  n. 865  e vigenti  nei comuni  di Radicofani e S.
Casciano dei Bagni.

ARTICOLO 4

Ai  fini   dell'intervento  di   cui  alla   presente  legge,  si
considerano opere  di urbanizzazione  dei terreni quelle relative
alla realizzazione  della viabilità di raccordo alla rete viaria
principale, della viabilità interna, dei parcheggi e degli spazi
pubblici, dell'approvvigionamento  idrico, della  rete  fognante,
delle opere di difesa delle acque del Fiume Paglia.

ARTICOLO 5

Ai fini dell'intervento nelle diverse fasi di realizzazione delle
opere di urbanizzazione il Consorzio comprensoriale opererà come
stazione appaltante.  I progetti di tali opere sono elaborati dal
personale degli uffici della Regione con l'eventuale concorso del
personale delle  province di  Siena e  Grosseto e con l'eventuale
collaborazione dei consumi interessati.

La direzione  dei  lavori  è  effettuata  dagli  uffici  tecnici
regionali.

ARTICOLO 6

La Giunta regionale è autorizzata ad accreditare l'ammontare del
finanziamento di  cui alla  presente legge a favore del Consorzio
Industriale comprensoriale  per l'industrializzazione della Valle
del Paglia  con le  procedure e  nel rispetto  dell'art. 9  della
Legge 27-2-1975, n. 18.

Su presentazione,  da  parte  dei  Comuni  di  Radicofani  e  San
Casciano dei  Bagni, dei  titoli  giustificativi  degli  atti  di
acquisizione delle aree di cui al precedente art. 3, il Consorzio
è tenuto ad erogare ai Comuni stessi le somme occorrenti.

ARTICOLO 7

Alla spesa  necessaria per  la concessione  dei contributi di cui
alla presente  legge, prevista nell'anno 1977 in L. 1.000.000.000
è fatto  fronte con  la somma iscritta, nella competenza e nella
cassa, nell'apposito capitolo che viene istituito con la seguente
variazione di bilancio:

In diminuzione

Cap. 71300
   Fondo per  il finanziamento  di  spese  per
   ulteriori programmi  di sviluppo  (spese di
   investimento) Obiettivo  5. Interventi  per
   l'attuazione   del    "Progetto    Amiata":
   competenza                                    L. 1.000.000.000
   cassa                                         L. 1.000.000.000

Di nuova istituzione

5. Progetto - Progetto Amiata.

Cap. 70050
   Concessione   di    contributi    per    la
   attrezzatura  dell'area  industriale  nella
   Valle del Fiume Paglia:
   competenza                                    L. 1.000.000.000
   cassa                                         L. 1.000.000.000

Alla spesa eventualmente necessaria per la completa realizzazione
delle opere  previste nella presente legge sarà fatto fronte con
gli  stanziamenti   che  verranno   stabiliti  con  la  legge  di
approvazione dei bilanci degli esercizi futuri.

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 22 agosto 1977.

La presente  legge è  stata approvata dal Consiglio Regionale il
19-7-1977 ed  è stata vistata dal Commissario del Governo il 16-
8-1977.



SVILUPPO ECONOMICO
URBANISTICA

