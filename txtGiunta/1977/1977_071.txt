Norme per  l'attuazione delle direttive CEE n. 159, 160 e 161 del
17 aprile  1972 e  n. 258  del 28-4-1975  recepite con  le  leggi
statali nn. 153/75 e 352/76.

Il Consiglio Regionale ha approvato il 26-8-1977
Il Commissario del Governo ha apposto il visto il 2-9-1977
Il Presidente  della Giunta  Regionale promulga la seguente legge
regionale:

TITOLO I
NORME GENERALI

ARTICOLO 1
(Finalità)

Con la  presente legge  la Regione  Toscana dà  attuazione  alle
direttive del  consiglio della  CEE nn.  159, 160  e 161  del  17
aprile 1972  e n.  268 del 28 aprile 1975 recepite con le leggi 9
maggio 1975,  n. 153  e 10  maggio 1976, n. 352, adattandole alle
caratteristiche del  territorio ed alle esigenze dell'agricoltura
della regione, nel rispetto delle direttive stesse e dei principi
fondamentali delle leggi statali, allo scopo di:

- realizzare  il miglioramento  del livello  dei redditi  e delle
  condizioni di vita, di lavoro e di produzione nelle campagne;
- assicurare  il    mantenimento  di  un    livello  adeguato  di
  popolazione e  la conservazione  dell'ambiente naturale e delle
  sue risorse nelle zone montane e svantaggiate;
- adeguare il livello di formazione generale tecnica ed economica
  della popolazione agricola attiva.

Gli scopi indicati al comma precedente sono raggiunti attraverso:

a) l'ammodernamento ed il potenziamento delle strutture agricole;
b) un'adeguata  mobilità della proprietà e dell'uso della terra
   che  consenta  il  miglioramento  delle  strutture  produttive
   agricole,  il   rimboschimento,  la   difesa   del   suolo   e
   dell'ambiente e  la utilizzazione  per scopi  produttivi o  di
   pubblica utilità di terreni non più coltivati;
c) il  miglioramento del  livello di  informazione socioeconomica
   delle   popolazioni    agricole   e    della    qualificazione
   professionale delle persone che lavorano in agricoltura;
d) l'attuazione  di interventi  che    compensino  gli  svantaggi
   naturali nelle  zone indicate  dalla direttiva  del  Consiglio
   della CEE  n. 273  del 28 aprile 1975, riportate nell'allegata
   tabella A.

ARTICOLO 2
(Programmazione)

Gli interventi  disciplinati dalla presente legge saranno attuati
nel  quadro  della  programmazione  nazionale  e  regionale,  con
riferimento ai programmi regionali di intervento in agricoltura e
per la  formazione professionale, nonchè, ove esistano, ai piani
comprensoriali e  zonali ed  ai piani  socio  -  economici  delle
Comunità Montane.

In mancanza  dei programmi  regionali di  cui al  primo comma gli
interventi dovranno  armonizzarsi con  le direttive impartite dal
Consiglio regionale  entro 60 giorni dall'entrata in vigore della
presente legge.

ARTICOLO 3
(Relazione annuale)

La  Giunta   regionale  presenta  annualmente  al  Consiglio  una
relazione sullo  stato dell'agricoltura  toscana  illustrante  le
linee generali  di applicazione  della  legge  nel  quadro  delle
prospettive di  sviluppo a  breve e  medio  termine  nonchè  gli
elementi,   anche    organizzativi,   che    ne    caratterizzano
l'operatività nei  singoli comprensori e nelle singole Comunità
Montane.

La Giunta regionale potrà avvalersi per l'attuazione dei compiti
previsti dal  presente articolo  della collaborazione  di enti  o
istituti specializzati  aventi sede  nella regione,  regolando  i
relativi  rapporti   con  apposite   convenzioni  stipulate   dal
Presidente  della   Giunta,  previa  deliberazione  della  Giunta
stessa.

La Giunta  regionale fornisce  al  Ministero  dell'Agricoltura  e
delle foreste  gli elementi  necessari  per  la  redazione  delle
relazioni al  Parlamento di  cui all'art. 62 della legge 9 maggio
1975, n. 153 ed 1 e 4 della legge 10 maggio 1976, n. 352.

ARTICOLO 4
(Comitato consultivo)

E' istituito  un Comitato consultivo, con le funzioni di cui agli
artt. 8,  27, 29,  32, 33,  41, 58,  59, 60  e 62  della presente
legge.

In attesa  della costituzione  dei comprensori,  il  Comitato  si
articola in Sezioni decentrate, a livello provinciale.

Le Sezioni decentrate del Comitato consultivo sono composte da:

a) il  Presidente dell'Amministrazione provinciale o suo delegato
   con funzioni di presidente;
b) 7 rappresentanti delle organizzazioni di coltivatori diretti;
c) 3 rappresentanti delle organizzazioni dei mezzadri e coloni;
d) 2  rappresentanti   delle    organizzazioni  dei    lavoratori
   dipendenti;
e) 2 rappresentanti delle organizzazioni cooperative agricole;
f) 2 rappresentanti degli imprenditori agricoli non coltivatori.

Funge da segretario un funzionario della Regione.

Le Sezioni hanno sede presso le rispettive Province.

Il Comitato,  nelle sue  sezioni decentrate,  è  costituito  dal
Presidente della Giunta regionale, anche con decreti separati, su
deliberazione della Giunta stessa.

I membri  di cui  ai punti  b), c),  d), e),  f) sono nominati su
designazione delle rispettive organizzazioni più rappresentative
sul piano nazionale.

Il Comitato  nelle sue  sezioni decentrate delibera a maggioranza
semplice con  la presenza  della  maggioranza  dei  membri  della
sezione;  in caso di parità prevale il voto del presidente.

Al momento  dell'entrata in  funzione dei Comitati Comprensoriali
le sezioni  decentrate di  cui  al  secondo  comma  s'  intendono
soppresse e  contemporaneamente sostituite  da sezioni decentrate
articolate  a  livello  comprensoriale  composte  secondo  quanto
previsto dal  precedente terzo  comma,  fatta  eccezione  per  il
presidente dell'Amministrazione Provinciale che è sostituito dal
presidente del Comitato Comprensoriale.

TITOLO II
AMMODERNAMENTO E POTENZIAMENTO DELLE STRUTTURE AGRICOLE

Sezione I
NORME GENERALI

ARTICOLO 5
(Regime di interventi)

Al fine  di promuovere l'ammodernamento ed il potenziamento delle
strutture agricole, è istituito un regime speciale di interventi
a favore  delle aziende  agricole singole  o associate aventi una
produzione tale  da determinare per i lavoratori in esse occupati
un reddito  da lavoro  inferiore al  reddito medio dei lavoratori
non agricoli  della zona  ove ricade l'azienda o la maggior parte
di essa.

Il regime di interventi è finalizzato al conseguimento, da parte
delle aziende  di cui al comma precedente, di una produzione tale
da determinare  un reddito  da lavoro  comparabile con quello dei
lavoratori non agricoli della zona, ovvero tale da determinare un
livello di  redditività  pari  al  livello  di  una  azienda  di
riferimento, attraverso  l'attuazione di  un  piano  di  sviluppo
aziendale od  interaziendale che realizzi un ammodernamento delle
aziende  medesime  mediante  una  più  razionale  ed  efficiente
organizzazione dei fattori della produzione, anche sotto forma di
impianti e servizi comuni.

Gli interventi  previsti dal  presente titolo  si  applicano  con
preferenza  alle   imprese  familiari   coltivatrici  singole   o
associate ed alle cooperative di conduzione terreni costituite da
coltivatori  diretti,  mezzadri,  coloni  e  lavoratori  agricoli
dipendenti.

Il Consiglio  Regionale, con  propria deliberazione  adottata  su
proposta   della    Giunta,   programma   la   destinazione   dei
finanziamenti per  i piani aziendali e interaziendali riferiti ai
soggetti beneficiari di cui al successivo art. 6 ed eventualmente
riferiti alle aree territoriali.

ARTICOLO 6
(Soggetti beneficiari)

Possono beneficiare  del regime  di interventi di cui al presente
titolo,  presentando   un  piano  di  sviluppo  nelle  condizioni
specificate nei  successivi  articoli,  i  seguenti  imprenditori
agricoli:

a) i  coltivatori diretti,  proprietari o  affittuari, mezzadri e
   coloni anche  in mancanza di accordi con il concedente, ovvero
   mezzadri e coloni congiuntamente con il conduttore concedente,
   enfiteuti, loro  familiari  coadiuvanti  in  forma  stabile  e
   permanente, purchè  esercitino l'attività  agricola a titolo
   principale secondo  quanto disposto  dal  successivo  art.  7,
   possiedano  una   sufficiente  capacità   professionale,   si
   impegnino a  tenere per  almeno tutta  la durata del piano una
   contabilità aziendale  secondo quanto disposto dal successivo
   art.  33   e  conducano   aziende  che,   al   momento   della
   presentazione della  domanda, abbiano i requisiti oggettivi di
   cui all'art. 9;
b) i proprietari, usufruttuari ed affittuari, conduttori, purchè
   esercitino l'attività  agricola a  titolo principale  secondo
   quanto  disposto   dal  successivo   art.  7,  possiedano  una
   sufficiente capacità professionale, si impegnino a tenere per
   almeno tutta  la durata  del piano  una contabilità aziendale
   secondo quanto  disposto dal  successivo art.  33 e  conducano
   aziende che,  al momento  della presentazione  della  domanda,
   abbiano i requisiti oggettivi di cui all'art. 9;
c) le cooperative agricole costituite ai sensi della legislazione
   sulla cooperazione  purchè si  impegnino  alla  tenuta  della
   contabilità agraria  per almeno  tutta la durata del piano di
   sviluppo;
d) le  associazioni di  coltivatori diretti, enfiteuti, mezzadri,
   coloni,  loro   familiari,  coadiuvanti  in  forma  stabile  e
   permanente, proprietari, usufruttuari ed affittuari conduttori
   che  presentino  un  piano  comune  di  sviluppo  aziendale  o
   interaziendale  anche   per  la  conduzione  in  comune  delle
   aziende, semprechè  i soci ritraggano dall'attività agricola
   almeno il  50%  del  proprio  reddito  globale  dal  lavoro  e
   impieghino nell'attività  aziendale e associata almeno il 50%
   del proprio  tempo di lavoro, purchè si impegnino alla tenuta
   della contabilità  agraria per  almeno tutta  la  durata  del
   piano di sviluppo.

In caso  di  piani  di  sviluppo  relativi  a  fondi  concessi  a
mezzadria o  colonia, una volta approvati, i piani stessi possono
essere attuati  sotto la direzione del mezzadro e del colono, cui
si intendono  accordare le  facoltà per i miglioramenti fondiari
che sono  riconosciute all'affittuario  dalla legge  11  febbraio
1971, n. 11.

I beneficiari  del regime di interventi di cui al presente titolo
non possono  cedere i  terreni cui  si riferiscono gli interventi
stessi per  tutta la  durata della  realizzazione  del  piano  di
sviluppo, salvo che ciò avvenga per successione ereditaria.

Può essere autorizzata dalla Giunta regionale la cessione, senza
incorrere nella  decadenza di  cui all'art.  32, qualora vi siano
cause  di   forza  maggiore   che  impediscano   al  titolare  la
prosecuzione nella conduzione del fondo.

Tra  i  soggetti  beneficiari  hanno  la  preferenza  le  imprese
familiari coltivatrici  singole o  associate anche  in  forma  di
società semplici  riferibili  all'agricoltura  di  gruppo  e  le
cooperative  di   conduzione  a   larga  base   associativa,  con
precedenza alle imprese a conduzione giovanile.

ARTICOLO 7
(Requisiti soggettivi)

Si considera  a  titolo  principale  l'imprenditore  che  dedichi
abitualmente e  personalmente all'attività agricola almeno i due
terzi  del   proprio  tempo   di  lavoro  complessivo  risultante
dall'atto sostitutivo  di notorietà  e che ricavi dall'attività
medesima almeno  i due  terzi  del  proprio  reddito  globale  da
lavoro, risultante dalla propria posizione fiscale.

Nelle zone  montane  e  svantaggiate  ai  sensi  della  direttiva
75/268/CEE i  requisiti di  tempo e  di reddito  di cui  al primo
comma sono ridotti al 50%.

ARTICOLO 8
(Capacità professionale)

Il requisito  della capacità professionale si considera presunto
quando il  richiedente abbia esercitato per un triennio anteriore
alla  data   di  presentazione   della  domanda   abitualmente  e
personalmente l'attività  agricola come  titolare  dell'azienda,
ovvero come  coadiuvante familiare  o come  lavoratore  agricolo.
Tali condizioni  possono essere  provate anche  mediante atto  di
notorietà.

Il detto  requisito si presume altresì quando il richiedente che
abbia svolto  attività agricola  sia in possesso di un titolo di
studio di livello universitario nel settore agricolo, veterinario
e delle scienze naturali, di un diploma di scuola media superiore
di carattere  agrario, ovvero di istituto professionale agrario o
di altra scuola ad indirizzo agrario equivalente.

Negli altri  casi il  requisito della  capacità professionale è
accertato da  una Commissione  provinciale costituita  ai sensi e
con le modalità di cui all'ultimo comma dell'art. 12 della legge
9 maggio 1975, n. 153.

Contro l'atto  di accertamento  negativo del Comitato, è ammesso
ricorso  alla   Giunta  regionale,  entro  60  giorni  dalla  sua
comunicazione.

La Giunta  regionale decide sui ricorsi, in via definitiva, entro
90 giorni dalla loro presentazione.

ARTICOLO 9
(Requisiti oggettivi)

Al momento  della presentazione  della  domanda  l'azienda  o  le
aziende devono  avere una  produzione tale  da determinare  per i
lavoratori in  essa o  in esse  occupati  un  reddito  da  lavoro
inferiore al  reddito medio dei lavoratori extra - agricoli della
zona nella  quale ricade  l'azienda o  la maggior  parte di essa,
secondo i criteri di comparabilità indicati all'art. 11.

Possono presentare  il piano  di sviluppo  anche gli imprenditori
agricoli a  titolo principale  le cui  aziende, al  momento della
presentazione della  domanda, realizzino  un  reddito  da  lavoro
superiore a non più del 10% di quello medio dei lavoratori extra
- agricoli  della zona ove ricade l'azienda o la maggior parte di
essa, a  condizione che  dimostrino che un mancato ammodernamento
aziendale riporterebbe  tale reddito  ad un  livello inferiore  a
quello comparabile;   ove  il piano di sviluppo sia approvato, si
applicano le  norme di cui all'art. 25, secondo comma della legge
9 maggio 1975, n. 153, e successive modificazioni.

ARTICOLO 10
(Reddito da lavoro)

Il reddito  da lavoro  dell'azienda  che  presenta  il  piano  di
sviluppo viene determinato tenendo a base i seguenti elementi:

1) durata  del lavoro  annuale non superiore a 2.300 ore per ogni
   addetto all'azienda;
2) remunerazione  del capitale proprio utilizzato nell'azienda al
   saggio non  inferiore al  2% per  la terra  ed i  fabbricati e
   dell'interesse legale  stabilito  dal  codice  civile  per  il
   restante capitale investito sul fondo;
3) tasso  effettivo di  interesse per  i  capitali  eventualmente
   investiti da terzi.

ARTICOLO 11
(Reddito da lavoro comparabile)

Per reddito da lavoro comparabile si intende il reddito da lavoro
che raggiunga il livello della retribuzione media, al netto degli
oneri sociali,  dei lavoratori extra - agricoli della zona ove si
trova l'azienda.

Per la  determinazione dell'obiettivo  di reddito comparabile che
l'azienda dovrà  raggiungere mediante  l'attuazione del piano di
sviluppo, si  moltiplicano i dati forniti dall'ISTAT per ciascuna
Provincia circa le retribuzioni dei lavoratori dipendenti addetti
ai settori extra - agricoli, al netto degli oneri sociali, per il
coefficiente di  incremento delle medesime verificatosi nell'arco
di sei  anni anteriori  alla presentazione del piano di sviluppo,
calcolato dall'ISTAT per Provincia, o in mancanza, per regione.

Quando si  tratta  di  piani  di  sviluppo  relativi  ad  aziende
ricadenti in  tutto o  per la  maggior parte  in zone  montane ai
sensi  dell'art.   3  parag.   3  della   direttiva   75/268/CEE,
l'obiettivo  di  reddito  che  l'azienda  dovrà  raggiungere  è
ridotto  al   70%  di  quello  determinato  ai  sensi  del  comma
precedente.

Ai fini  del  raggiungimento  del  reddito  di  cui  al  presente
articolo,  al   reddito  da  lavoro  da  conseguirsi  al  termine
dell'attuazione  del   piano  calcolato  ai  sensi  dell'articolo
precedente, può essere aggiunta un'ulteriore aliquota di reddito
proveniente dall'esercizio  di attività  extra  -  agricola  non
superiore al  20% del  reddito proveniente da attività agricole,
purchè il  reddito da  lavoro proveniente  dall'azienda agricola
corrisponda almeno al reddito comparabile per una ULU; nelle zone
montane ai sensi dell'art. 3 parag. 3 della direttiva 75/268/CEE,
tale quota  è elevata  al  50%  purchè  il  reddito  da  lavoro
proveniente dall'azienda  agricola corrisponda  almeno al 70% del
reddito comparabile  per una  ULU; nelle  citate zone, ai fini di
cui sopra  può essere  aggiunta al reddito da lavoro proveniente
dall'azienda agricola  anche  l'indennità  compensativa  di  cui
all'art. 39.

L'unità lavorativa  uomo (ULU)  rappresenta l'unità  di calcolo
della attività  lavorativa svolta  in azienda con riferimento ad
un impiego annuo di 2.300 ore per ULU.

ARTICOLO 12
(Azienda di riferimento)

L'obiettivo di  ammodernamento aziendale  da attuarsi mediante la
realizzazione del  piano  di  sviluppo,  si  intende  conseguito,
oltrechè nel caso di cui all'articolo precedente, anche nel caso
in cui  il piano  medesimo consenta  di raggiungere,  sulla  base
delle condizioni  di cui  al precedente  art. 5,  il  livello  di
redditività pari a quello di un'azienda di riferimento.

Tale livello  sarà determinato  secondo i  modelli che  verranno
stabiliti con  deliberazione del  Consiglio regionale su proposta
della Giunta,  anche con  l'apporto  dell'Istituto  nazionale  di
economia agraria  (INEA) sulla  base di convenzioni stipulate dal
Presidente della  Giunta, in relazione ai differenti territori ed
in base a determinati ordinamenti produttivi.

Sezione II
REGIME DI INCENTIVAZIONE

ARTICOLO 13
(Interventi)

Gli imprenditori, i cui piani di sviluppo siano stati approvati a
norma della  presente legge,  possono  beneficiare  dei  seguenti
interventi:

a) concorso  nel pagamento  degli interessi  sui  mutui  per  gli
   interventi globalmente necessari per l'attuazione del piano di
   sviluppo;
b) garanzie  sussidiarie per  i mutui  da contrarre  e i relativi
   interessi;
c) cessione  prioritaria in  proprietà o  in affitto delle terre
   che si renderanno disponibili in connessione con la cessazione
   dell'attività  agricola   secondo  le  norme  previste  dalla
   presente legge,  e con  il recupero  delle terre incolte o mal
   coltivate accertate ai sensi della vigente legislazione;
d) contributi  in conto  capitale, in  ragione  della  superficie
   aziendale per  l'incremento della  produzione bovina  ed ovina
   ovvero per  l'incremento della  produzione delle carni ovine e
   bovine;
e) aiuti alla tenuta della contabilità aziendale;
f) indennità  compensativa nelle  zone montane e svantaggiate di
   cui alla direttiva 75/268/CEE;
g) indennità integrativa di cui al successivo art. 40.

ARTICOLO 14
(Investimenti di carattere turistico o artigianale)

Nelle zone  classificate montane  o svantaggiate  ai sensi  della
direttiva 75/268/CEE  e per  le quali  i piani  di sviluppo  od i
programmi annuali  delle Comunità  Montane di  cui alla  legge 3
dicembre 1971,  n. 1102  prevedono specifici  interventi  per  la
promozione  dell'attività   turistica,  la   salvaguardia  e  lo
sviluppo di  attività artigianali,  gli interventi previsti alle
lettere a),  b), c),  e d)  dell'art.  13  della  presente  legge
possono riguardare  investimenti anche  di carattere  turistico o
artigianale   collaterali   all'attività   agricola   realizzati
nell'ambito dell'azienda  per un  importo non  superiore a 10.520
unità di conto per azienda, semprechè l'azienda conservi le sue
caratteristiche produttive agricole.

ARTICOLO 15
(Concorso nel pagamento degli interessi)

Il concorso  nel pagamento  degli interessi riguarda la totalità
dei  mutui,   comprensivi  degli   interessi  di  preammortamento
contratti con  gli istituti  di credito autorizzati all'esercizio
del credito  agrario di  miglioramento, ai  sensi  delle  vigenti
disposizioni di  legge, fino  alla concorrenza  non  superiore  a
42.060 unità  di conto  per ogni unità lavorativa uomo di 2.300
ore lavorative annue impiegate nell'azienda.

Il concorso  nel pagamento  degli interessi  non può superare il
9%, elevabile all'11% per le zone del Mezzogiorno e per gli altri
territori depressi, ai sensi della legge n. 614/1966 ivi comprese
le zone  classificate montane,  ed elevabile  al 12%  per le zone
classificate montane  e svantaggiate  ai  sensi  della  direttiva
75/268/CEE.

In ogni  caso il  tasso a carico del beneficiario non può essere
inferiore al 3% e al 2% limitatamente alle zone del Mezzogiorno e
agli altri  territori depressi, ivi comprese le zone classificate
montane  a   norma  delle   leggi  vigenti   nonchè  alle   zone
classificate montane  e svantaggiate  ai  sensi  della  direttiva
75/268/CEE.

Il concorso  riguarda l'insieme  degli investimenti  previsti nel
piano di  sviluppo e  ritenuti ammissibili,  con esclusione delle
spese relative all'acquisto di terre, e di bestiame vivo suino ed
avicolo e di vitelli destinati all'ingrasso.

Tale concorso  può essere  concesso per  l'acquisto di  bestiame
vivo, diverso  da quello  sopra specificato,  limitatamente  alla
prima  dotazione  aziendale  necessaria  al  conseguimento  degli
obiettivi di ammodernamento.

La durata del mutuo non potrà essere superiore a 20 anni per gli
investimenti fondiari ed a 10 anni per l'acquisto di macchine, di
attrezzi, del  bestiame consentito  e  di  ogni  altra  dotazione
aziendale.

ARTICOLO 16
(Disposizioni particolari per la zootecnia)

Quando il piano di sviluppo prevede l'acquisto, a titolo di prima
dotazione, di  bestiame vivo  bovino od  ovino, il  concorso  nel
pagamento degli  interessi per  tale acquisto è subordinato alla
condizione  che   il  piano   stesso  dimostri   che,  alla   sua
conclusione, la  quota delle  vendite degli  animali e  dei  loro
prodotti  possa   superare  il   60%  delle  vendite  complessive
dell'azienda.

Qualora si  tratti di  una produzione  comune a varie aziende, la
condizione si  intende osservata  quando tale quota di vendite si
riferisca ad una o più aziende associate.

Quando il  piano di  sviluppo prevede  investimenti  nel  settore
suinicolo,  il   concorso  nel   pagamento  degli   interessi  è
subordinato alla condizione che gli investimenti siano di importo
non inferiore  a 10.520  unità di conto e non superiori a 53.333
unità  di   conto  e   che  a   conclusione  del  piano,  almeno
l'equivalente del  35% del quantitativo di alimenti consumati dai
suini possa  essere prodotto  dall'azienda. Qualora  si tratti di
una produzione comune a varie aziende, quest'ultima condizione si
intende osservata  quando il  35%  degli  alimenti  possa  essere
prodotto da una o più aziende associate.

La concessione del concorso nel pagamento degli interessi per gli
investimenti nel  settore delle uova e del pollame è subordinata
alle decisioni  che saranno  adottate in  relazione  al  punto  3
dell'art. 9 della direttiva 72/159/CEE.

ARTICOLO 17
(Determinazione dei tassi di interesse)

Ai fini  del finanziamento  dei piani  di sviluppo,  il  concorso
regionale  nel   pagamento  degli  interessi  sarà  uguale  alla
differenza fra  il tasso  minimo a  carico dell'azienda di cui al
terzo comma  del precedente  art. 15  e  il  tasso  ufficiale  di
riferimento, e  comunque non  superiore ai  limiti stabiliti  nel
secondo comma del citato art. 15.

Ai sensi dell'art. 28, primo comma, della legge 9 maggio 1975, n.
153, il  Consiglio regionale, su iniziativa della Giunta, propone
al Ministero  dell'Agricoltura e  Foreste la quota di concorso da
assegnare a  ciascun ente  o  istituto  di  credito  operante  in
Toscana.

ARTICOLO 18
(Garanzia sussidiaria)

Agli imprenditori  il cui piano di sviluppo sia stato approvato e
che abbiano  ottenuto  il  nulla  osta  per  la  concessione  del
concorso del  pagamento degli  interessi ai  sensi del successivo
art. 30,  ma non  siano in grado di prestare sufficienti garanzie
per la  contrazione di  mutui con  gli  istituti  di  credito  è
concessa da  parte del " Fondo interbancario" di cui alla legge 2
giugno 1961  n. 454  e successive modificazioni, fidejussione per
la differenza  tra l'ammontare  del mutuo,  compresi  i  relativi
interessi,  e   il  valore  cauzionale  delle  garanzie  offerte,
maggiorato del valore attualizzato del concorso negli interessi.

La fidejussione non può eccedere il 50% del mutuo comprensivo di
capitale e  di interesse,  elevabile al  60% per il Mezzogiorno e
gli altri  territori depressi,  ivi comprese le zone classificate
montane, ed  elevabile all'80% per le zone classificate montane o
svantaggiate ai sensi della direttiva 75/268/CEE.

Per le  cooperative agricole e le altre forme associate la misura
della fidejussione può essere elevata al 90%.

Per gli  affittuari, mezzadri  e coloni  che siano  in  grado  di
offrire solo  parziali garanzie reali o che non siano in grado di
offrire comunque garanzie reali, le operazioni di credito agrario
possono essere  effettuate dagli  Istituti di  credito  anche  in
deroga ai  propri statuti  ed alle  disposizioni di  legge che li
riguardano con  la sola  garanzia fidejussoria o con fidejussione
pari alla  differenza fra  le garanzie eventualmente offerte e il
totale del mutuo.

ARTICOLO 19
(Cessione prioritaria delle terre)

La cessione  delle terre  che si renderanno disponibili a seguito
degli interventi relativi alla cessazione dell'attività agricola
di cui  al successivo  Titolo III  sarà accordata  con priorità
alle imprese  familiari coltivatrici singole e associate alla cui
conduzione  concorrono  unità  lavorative  giovani  che  abbiano
presentato, o  s' impegnino  a presentare,  un piano  di sviluppo
aziendale e che realizzino con l'accorpamento di terreni contigui
a quelli dell'azienda una maggiore produttività aziendale.

ARTICOLO 20
(Contributi in  conto capitale  per l'incremento della produzione
di carne bovina ed ovina)

Qualora il piano di sviluppo presentato da imprenditori singoli o
associati preveda ai sensi della direttiva 73/131/CEE che, al suo
compimento, la  quota delle  vendite di bovini ed ovini superi il
50% del  complesso delle  vendite effettuate  dall'azienda,  può
essere concesso,  anche in  aggiunta alle  provvidenze di  cui al
precedente art.  16, un  contributo in  conto capitale  per  ogni
ettaro della  superficie  necessaria  alla  produzione  di  carne
bovina ed ovina.

Il contributo medesimo sarà erogato in tre anni in ragione di 47
unità di  conto per ettaro il primo anno, 32 unità di conto per
ettaro il  secondo anno  e 16 unità di conto per ettaro il terzo
anno.

Gli importi  complessivi del  contributo per azienda non potranno
superare 2.350 unità di conto per il primo anno, 1.600 unità di
conto per  il secondo  anno e  800 unità  di conto  per il terzo
anno;   tale limite  può essere  superato  nel  caso  di  stalle
sociali e  di cooperative di conduzione. Per le aziende ricadenti
integralmente o  prevalentemente nelle  zone dichiarate montane o
svantaggiate ai  sensi della  direttiva 75/268/CEE che dispongono
di almeno  0,50 unità  di bestiame  adulto (UBA)  per ettaro  di
superficie  foraggera,   gli  importi   annui   complessivi   del
contributo di cui al comma precedente sono elevati di un terzo.

Per la  conversione dei  capi di  bestiame in  unità di bestiame
adulto (UBA)  si fa  riferimento alla  tabella B)  allegata  alla
presente legge.

ARTICOLO 21
(Contributi in  conto capitale  per investimenti  collettivi  nel
settore zootecnico)

Le associazioni  di imprenditori  agricoli, costituite  ai  sensi
della vigente legislazione anche sotto forma di società semplice
riferibile all'agricoltura di gruppo e quelle costituite in forma
cooperativa,   le    cui   aziende   ricadono   integralmente   o
prevalentemente nelle  zone dichiarate  montane o svantaggiate ai
sensi della  direttiva 75/268/CEE,  ed i  cui  soci  dedicano  la
maggior parte  della loro  attività all'allevamento  zootecnico,
possono beneficiare  dei contributi  in conto  capitale di cui al
precedente articolo,  se realizzano investimenti collettivi volti
al  miglioramento   della  produzione   foraggera,  nonchè  alla
sistemazione  dei   pascoli   sfruttati   in   comune,   compresa
l'attuazione delle  opere di  servizio necessarie  per assicurare
una loro razionale gestione e per migliorare gli allevamenti.

Tali contributi  sono erogati  nei limiti  e con  gli importi, in
quanto applicabili, di cui al precedente articolo.

ARTICOLO 22
(Irrigazione)

Per  la   realizzazione  di  organiche  opere  di  irrigazione  a
carattere collettivo  gli incentivi  previsti dalle leggi vigenti
sono aumentati  del 20%  quando i programmi irrigui consentono, a
conclusione delle  opere, che  almeno  il  40%  della  superficie
agricola  utilizzata  sia  sfruttata  da  aziende  che  producono
redditi di lavoro conformemente agli obiettivi di sviluppo di cui
al precedente art. 5, secondo comma.

ARTICOLO 23
(Ricomposizione e riordinamento fondiario)

I contributi  previsti dal terzo comma dell'art. 5 della legge 14
agosto 1971, n. 817 per l'esecuzione di opere di ricomposizione e
di  riordinamento   fondiario,  di  interesse  particolare  o  di
interesse comune,  a più  fondi, sono  aumentati del  5%  quando
ricorrono le  condizioni di  utilizzazione  fondiaria  richiamata
nell'articolo precedente.

Sezione III
PIANI DI SVILUPPO

ARTICOLO 24
(Piano di sviluppo - Contenuto)

Il piano  di sviluppo  deve basarsi su una impostazione tecnico -
economica  che,   muovendo  dalla  descrizione  della  situazione
iniziale dell'azienda  in tutti  i suoi  elementi,  individui  le
condizioni di  produzione e di reddito al momento in cui il piano
sarà ultimato e deve essere impostato in modo tale da dimostrare
che l'azienda,  una volta  attuato il  piano, sarà  in grado  di
raggiungere in  linea di  massima per  una o  due ULU  un reddito
comparabile a  quello di  cui beneficiano  i lavoratori  di altre
attività   nella   stessa   zona   secondo   gli   elementi   di
comparabilità stabiliti dall'art. 11.

Nel caso che il piano di sviluppo riguardi un'azienda condotta in
comune da imprenditori titolari di proprie aziende, il reddito di
lavoro comparabile  di cui  al primo  comma del presente articolo
deve essere raggiunto per almeno una ULU da ciascun imprenditore,
tenuto conto sia della sua partecipazione all'azienda condotta in
comune, sia dell'azienda di cui è titolare.

In via  alternativa il  piano di  sviluppo  deve  dimostrare  che
l'azienda,  una   volta  attuato  il  piano  sarà  in  grado  di
raggiungere un livello di redditività pari a quello di una delle
aziende di  riferimento individuate  ai sensi del precedente art.
12.

In particolare  il piano  di sviluppo  deve contenere  i seguenti
elementi:

1) descrizione  della situazione  aziendale nel  corso  dell'anno
   precedente la domanda da cui risulti in particolare:
   a) ordinamento produttivo esistente;
   b) mano d'opera esistente in azienda;
   c) situazione economica e finanziaria dell'azienda;

2) descrizione della situazione aziendale al momento in cui sarà
   ultimato il piano, da cui risulti in particolare:
   a) obiettivo  di  reddito  previsto  in  relazione  alla  mano
      d'opera presente in azienda alla conclusione del piano;
   b) ordinamenti  produttivi prescelti nonchè mezzi e strumenti
      adottati per  realizzarli, in  relazione ai tempi di lavoro
      programmati;
   c) condizioni di commercializzazione previste;
   d) programma  di investimenti che si reputa necessario attuare
      e piano di finanziamenti;

3) elementi  di prova  di reale disponibilità delle terre che si
   intendono eventualmente  acquisire  al  fine  di  ampliare  la
   superficie aziendale.

ARTICOLO 25
(Piano di sviluppo - Disciplina)

Il  piano   di  sviluppo,  per  essere  approvato  ai  sensi  del
successivo art.  30 deve  armonizzarsi con  gli  obiettivi  della
programmazione  regionale,   comprensoriale  e   delle  Comunità
Montane.

La durata  di realizzazione del piano di sviluppo non può essere
superiore a  6 anni,  elevabile a  9 anni  nelle zone  dichiarate
montane o svantaggiate ai sensi della direttiva 75/268/CEE.

Sono eccezionalmente  ammesse  varianti  ai  piani  di  sviluppo,
purchè le  medesime  siano  preventivamente  autorizzate  e  non
alterino  nè   gli  obiettivi   perseguiti,  nè   i  tempi   di
realizzazione previsti.

Ai fini  di cui  sopra si  applicano le  stesse norme procedurali
previste per l'approvazione dei piani di sviluppo.

ARTICOLO 26
(Domanda)

I soggetti  che intendono  beneficiare delle  provvidenze debbono
presentare domanda  con allegato un piano di sviluppo alla Giunta
regionale tramite  l'Ispettorato provinciale dell'agricoltura nel
cui  ambito   territoriale  siano   ricomprese,  integralmente  o
prevalentemente, l'azienda  o le  aziende agricole in ordine alle
quali le provvidenze sono richieste.

La domanda  ed il  piano di sviluppo dovranno essere compilati su
appositi  moduli   predisposti  dalla  Giunta  ed  approvati  dal
Consiglio regionale  e posti in distribuzione a cura della Giunta
stessa presso  gli Ispettorati  Provinciali  dell'Agricoltura.  A
tali moduli  dovranno essere  inoltre allegati tutti gli atti che
saranno ivi indicati. I moduli devono contenere l'indicazione dei
documenti da presentare a conclusione dell'istruttoria.

La presentazione  delle domande  deve avvenire entro il 31 marzo,
il 30 giugno, il 30 settembre ed il 31 dicembre di ogni anno.

Le domande  possono essere  presentate  direttamente  o  mediante
raccomandata con avviso di ricevimento.

In sede  di prima  applicazione della  presente legge  e comunque
fino all'approntamento  dei moduli  di cui  al secondo  comma del
presente articolo  le domande dei piani di sviluppo devono essere
presentate secondo  le modalità previste dalla deliberazione del
Consiglio Regionale del 28 dicembre 1976, n. 747.

ARTICOLO 27
(Istruttoria)

L'Ispettorato provinciale  dell'agricoltura, competente  ai sensi
dell'art. 26,  riceve  le  domande  con  i  relativi  allegati  e
provvede alla loro istruttoria.

A tali effetti:

a) accerta,  preliminarmente, la  regolarità della  domanda e la
   sussistenza degli  elementi richiesti  a norma dell'art. 24 ed
   invita,  eventualmente,   il   richiedente   alle   necessarie
   integrazioni;
b) ammette  la domanda  ad istruttoria formale accertando, in via
   pregiudiziale,  che   il  richiedente   sia  legittimato  alla
   presentazione della  domanda ai  sensi dell'art. 6, presenti i
   requisiti soggettivi  ed oggettivi e le condizioni di cui agli
   artt. 7,  8, 9,  nonchè, eventualmente,  i requisiti  che, ai
   sensi dell'art.  5, costituiscono  titolo preferenziale  nella
   concessione delle provvidenze.
c) ammette la domanda ad esame di merito:
   1) valutando la rispondenza degli elementi contenuti nel piano
      di sviluppo  e nei relativi allegati alla disciplina di cui
      all'art. 24  e agli  atti di programmazione di cui all'art.
      25, con particolare riferimento alla congruità delle spese
      preventivate in  relazione alle  opere ed iniziative che si
      intendono effettuare  e alla rispondenza delle richieste al
      regime delle provvidenze di cui all'art. 5;
   2) invitando,  eventualmente, il  richiedente alle  necessarie
      rettifiche;
   3) redigendo  una    relazione    conclusiva  sull'istruttoria
      svolta.

Terminata  l'istruttoria,   e  comunque  entro  30  giorni  dalla
scadenza del termine per la loro presentazione ai sensi dell'art.
26, l'Ispettorato trasmette le domande, con i relativi allegati e
le relazioni  conclusive, alla  Sezione del  Comitato  consultivo
previsto dall'art. 4 competente per territorio.

Nel caso  che, malgrado  l'invito alle integrazioni e rettifiche,
l'esame  di   cui  ai   punti  a)  e  b)  abbia  esito  negativo,
l'Ispettorato  rimette   tempestivamente  gli  atti  alla  Giunta
regionale,  tramite   il  Comitato   consultivo  stesso,  per  la
pronuncia di  inammissibilità della  domanda ad  istruttoria  di
merito.

ARTICOLO 28
(Assistenza tecnica  nella elaborazione  del piano  di sviluppo e
nella predisposizione delle domande)

L'Ente  di  Sviluppo  Agricolo  operante  in  Toscana  assiste  i
soggetti che  ne facciano  richiesta, senza oneri per gli stessi,
ai fini  degli adempimenti  necessari per poter beneficiare delle
provvidenze di  cui alla  presente sezione, nonchè ai fini delle
scelte   produttive    in   relazione    all'ambiente   ed   alla
programmazione  regionale,   comprensoriale  e   delle  Comunità
Montane.

L'assistenza tecnica  di cui  al precedente comma è prestata con
priorità agli  imprenditori agricoli  a  titolo  principale  che
siano coltivatori  diretti singoli  od  associati,  nonchè  alle
cooperative e alle associazioni di produttori agricoli.

ARTICOLO 29
(Parere del Comitato consultivo)

Entro 30  giorni dal  ricevimento degli atti a norma dell'art. 27
il Comitato  consultivo di cui all'art. 4 esprime il parere sulla
rispondenza  del   piano  di   sviluppo  ai   principi  ed   alle
disposizioni della  presente legge,  nonchè sulla  sua idoneità
alla realizzazione degli obiettivi di ammodernamento mediante gli
investimenti e gli altri interventi in esso programmati.

Gli atti,  completi del  parere di  cui al comma precedente, sono
trasmessi alla  Giunta regionale  a  cura  del  Presidente  della
Sezione del Comitato Esecutivo.

ARTICOLO 30
(Approvazione  dei   piani  di   sviluppo  e   concessione  delle
provvidenze - Adempimenti)

Entro 90  giorni dalla  scadenza del termine per la presentazione
delle domande,  la Giunta  regionale, sulla base delle risultanze
dell'istruttoria  e  del  parere  del  Comitato  consultivo,  con
deliberazione motivata, provvede:

1) alla accettazione della domanda;
2) alla approvazione del piano di sviluppo;
3) alla concessione delle provvidenze.

La deliberazione  di cui al comma precedente è trasmessa, a cura
della Giunta  regionale, oltre  che  all'Ispettorato  provinciale
dell'agricoltura  ed  all'interessato,  all'ente  o  istituto  di
credito quale  nulla osta  alla stipulazione  delle operazioni di
credito.

La Giunta  regionale provvede  inoltre a  proporre  al  Ministero
dell'agricoltura  e   foreste  le   necessarie  variazioni   alla
ripartizione fra  gli enti  ed istituti di credito della quota di
concorso loro  assegnata, ai  sensi dell'art.  28 della  legge  9
maggio 1975, n. 153.

Ove  la  Giunta  regionale  pronunci  la  inammissibilità  della
domanda, o  approvi il  piano di  sviluppo  senza  provvedere  al
relativo finanziamento per carenza dei fondi annuali, e salvi gli
effetti che  conseguono alla mera approvazione del piano ai sensi
dell'art. 19,  le relative  deliberazioni motivate sono parimenti
trasmesse,  a   cura  della   Giunta  regionale,  all'Ispettorato
provinciale  dell'agricoltura   e   all'interessato,   che   può
ripresentare  il   piano  approvato,  con  titolo  di  precedenza
nell'ambito delle priorità e preferenze stabilite dalla presente
legge alle scadenze di legge dell'anno finanziario successivo.

ARTICOLO 31
(Liquidazione delle provvidenze - Adempimenti)

Per le  provvidenze nelle  forme del credito agevolato, la Giunta
regionale,  sulla  base  degli  elenchi  dei  mutui  perfezionati
trasmessi bimestralmente  dagli enti  o istituti  di  credito  ai
sensi dell'art.  7 del  DPR 22 maggio 1967, n. 446, provvede, con
propria deliberazione,  alla liquidazione  del concorso regionale
nel  pagamento   degli  interessi,   comprensivi  di   quelli  di
preammortamento,    allo     scadere    delle     singole    rate
dell'ammortamento  stesso.   La  Giunta   regionale  richiede  al
Ministero dell'agricoltura e foreste i mezzi finanziari necessari
ai sensi  e per  gli effetti  di cui  all'art. 28  della legge  9
maggio 1975, n. 153.

Per le provvidenze nelle forme dei contributi aggiuntivi in conto
capitale, la Giunta regionale provvede alla liquidazione a favore
dei richiedenti  alle scadenze  previste, ai  sensi dell'art.  23
della legge 9 maggio 1975, n. 153. La Giunta può delegare un suo
componente  o   un  funzionario   regionale  a   provvedere  alla
liquidazione.

La Giunta regionale cura altresì gli adempimenti di cui all'art.
26, quarto,  quinto comma ed all'art. 28 ultimo comma della legge
9 maggio 1975, n. 153.

ARTICOLO 32
(Controlli e scadenze)

I soggetti  che hanno  avuto approvato e ammesso al finanziamento
il piano  di sviluppo  devono, per  tutta la  durata  del  piano,
presentare alla Giunta regionale un resoconto annuale sullo stato
di attuazione  del piano,  secondo le  modalità stabilite  dalla
Giunta regionale.

La  Giunta   regionale,  tramite   gli  Ispettorati   provinciali
dell'agricoltura, provvede  alla  vigilanza  sull'attuazione  dei
piani di  sviluppo ed  alla verifica  della  realizzazione  delle
iniziative finanziate.

La Giunta regionale, su proposta degli Ispettorati stessi, previo
parere del  Comitato consultivo  di cui  all'art. 4, pronuncia la
decadenza delle  provvidenze concesse  e, in  tutto o  in  parte,
liquidate, allorquando i beneficiari:

a) abbiano  distolto le  provvidenze dalle finalità per le quali
   furono concesse;
b) abbiano  fornito   nelle  domande  e  nei  piani  di  sviluppo
   indicazioni  non   veritiere  e  tali  da  indurre  in  errore
   l'amministrazione regionale sulla opportunità di concedere le
   provvidenze;
c) abbiano  disatteso l'onere di tenere la contabilità aziendale
   ai sensi dell'art. 6;
d) abbiano  ceduto i terreni cui si riferiscono le provvidenze in
   violazione  di  quanto  disposto  dal  terzo  e  quarto  comma
   dell'art. 6.

La decadenza delle provvidenze comporta la restituzione di quanto
percetto.

Sezione IV
INTERVENTI PER LA CONTABILITA' AZIENDALE

ARTICOLO 33
(Contributi per la contabilità aziendale)

Agli imprenditori  agricoli a  titolo principale  che ne facciano
richiesta e  che si impegnino a tenere una contabilità aziendale
secondo gli  indirizzi prescelti  e le metodologie adottate dalla
Regione nel  rispetto dell'art. 11 della direttiva 72/159/CEE, è
concesso un  contributo da  473 unità  di conto,  quale concorso
alle spese di contabilità.

Il contributo  di cui  al comma  precedente è erogato in quattro
rate annuali,  per l'importo  di 203  unità di  conto nel  primo
anno, di  133 unità  di conto nel secondo, di 85 unità di conto
nel terzo e di 52 unità di conto nel quarto.

Le domande  di contributo  devono essere  presentate alla  Giunta
regionale tramite  gli Ispettorati  Provinciali  dell'Agricoltura
nel cui  ambito  territoriale  sia  ricompresa,  integralmente  o
prevalentemente, l'azienda  in ordine  alla quale è richiesto il
contributo.

La presentazione delle domande deve avvenire entro il 31 marzo il
30 giugno, il 30 settembre ed il 31 dicembre di ogni anno.

Le domande  possono essere  presentate  direttamente  o  mediante
raccomandata con avviso di ricevimento.

Entro 90 giorni dalla scadenza del termine di presentazione delle
domande, la  Giunta  regionale  provvede  alla  concessione,  con
deliberazione    motivata,     sulla    base     dell'istruttoria
dell'Ispettorato Provinciale  dell'Agricoltura e  del parere  del
Comitato consultivo di cui all'art. 4.

La  Giunta  regionale  può  delegare  un  suo  componente  o  un
funzionario  regionale   a  provvedere   alla  liquidazione   del
contributo.

L'Ispettorato   Provinciale   dell'Agricoltura   competente   per
territorio provvede al controllo sull'impiego dei contributi ed a
proporre alla  Giunta regionale la eventuale sospensione o revoca
degli aiuti  stessi, qualora non si sia provveduto all'attuazione
della contabilità,  al quale  riguardo la  Giunta  si  pronuncia
previo parere del Comitato consultivo di cui all'art. 4.

Ai Coltivatori  diretti, singoli o associati, ed ai mezzadri che,
in relazione  all'attuazione di  un piano  di sviluppo aziendale,
siano impegnati  alla tenuta  della  contabilità  aziendale,  è
concesso, per  il periodo  di durata del piano stesso eccedente i
quattro anni,  un contributo  regionale annuo pari a 85 unità di
conto, erogato con le modalità di cui al presente articolo.

ARTICOLO 34
(Contabilità aziendale)

Ai  fini   della  tenuta  della  contabilità  aziendale  con  il
contributo della Regione gli imprenditori agricoli possono:

a) tenere  direttamente  una  contabilità  annuale,  secondo  le
   metodologie predisposte dalla Giunta Regionale;
b) rivolgersi  ai Centri  di contabilità  aziendale riconosciuti
   idonei dalla Regione;
c) rivolgersi alle associazioni di cui al successivo art. 36.

ARTICOLO 35
(Criteri  per   il  riconoscimento   dei  centri  di  contabiità
aziendale)

La Giunta  regionale con propria deliberazione riconosce i centri
abilitati  a  svolgere  il  servizio  di  contabilità  aziendale
purchè essi  siano costituiti  da imprenditori agricoli in forma
associata, con  preferenza coltivatori diretti, o da enti privati
emanazione di organizzazioni professionali agricole.

La Giunta  Regionale provvede  altresì  alla  definizione  delle
metodologie  da   adottare  per   la  tenuta  della  contabilità
aziendale.

Sezione V
AIUTI   DI    AVVIAMENTO   ALLE    ASSOCIAZIONI   DI   ASSISTENZA
INTERAZIENDALE

ARTICOLO 36

E'  concesso,  a  domanda,  un  contributo  di  avviamento  quale
concorso ai  costi di  gestione alle  associazioni di  produttori
agricoli prevalentemente costituite da coltivatori diretti che si
associano nelle forme previste dalle leggi vigenti, allo scopo di
fornire l'assistenza alle aziende associate ed una più razionale
utilizzazione in  comune delle  attrezzature  e  delle  dotazioni
aziendali, con particolare riferimento alla meccanizzazione, o di
conseguire un'attività a carattere collettivo.

L'ammontare del  contributo può  variare da  un minimo  di 2.600
unità di conto ad un massimo di 7.890 unità di conto secondo il
numero degli associati e l'attività esercitata in comune.

Per ottenere il contributo, le associazioni di cui al primo comma
devono essere  costituite con voto procapite successivamente alla
data dell'entrata in vigore della presente legge.

Nella  concessione  del  contributo  sarà  data  priorità  alle
associazioni  i   cui  programmi   riguardino  l'assistenza  alla
gestione aziendale  attraverso la contabilità e la messa a punto
dei piani di sviluppo.

Le domande devono essere presentate alla Giunta regionale tramite
l'Ispettorato   Provinciale    dell'Agricoltura   ove   ha   sede
l'associazione  e   contenere  in   allegato  l'atto  costitutivo
dell'associazione medesima.

Si applicano  le norme  previste dal  quinto,  sesto,  settimo  e
ottavo comma dell'art. 33.

ARTICOLO 37
(Ulteriore contributo regionale)

Ai centri  di contabilità  aziendale di  cui all'art. 35 nonchè
alle associazioni  di cui  all'articolo precedente  che  svolgono
attività di  assistenza contabile,  la  Giunta  regionale,  può
concedere un  ulteriore contributo,  fino  ad  un  massimo  di  4
milioni di  lire in  relazione al  numero di aziende assistite, a
titolo di  aiuto di  avviamento destinato  a coprire  i costi  di
gestione.

Per  la   presentazione  delle   domande  e  la  concessione  del
contributo si applicano le norme di cui all'art. 36.

ARTICOLO 38
(Strumenti per la programmazione)

Ai  fini   della  verifica   della  corretta  applicazione  delle
metodologie per  la contabilità aziendale, definite dalla Giunta
regionale ai  sensi dell'art.  35, secondo comma, nonchè ai fini
della informazione contabile della CEE, della ricerca scientifica
e  della   programmazione,  i   centri  di   contabilità  e   le
associazioni previste  rispettivamente dagli  articoli  35  e  36
trasmetteranno sistematicamente  e in  forma anonima  alla Giunta
regionale  i   dati  tecnico   -   economici   elementari   delle
contabilità aziendali da loro eseguite.

Per l'assolvimento  dei compiti  di cui  al comma  precedente, la
Giunta regionale  potrà avvalersi,  oltre  che  degli  Uffici  e
Dipartimenti della Regione, di Istituti specializzati con i quali
la Giunta stessa stipulerà apposite convenzioni.

Sezione VI
INTERVENTI PER LE ZONE MONTANE E SVANTAGGIATE

ARTICOLO 39
(Indennità compensativa)

Al fine  del mantenimento di un livello adeguato di popolazione e
per la  conservazione dell'ambiente naturale ed il recupero delle
sue risorse  nelle zone  montane o  svantaggiate ai  sensi  della
direttiva   75/268/CEE,    la   Regione   concede,   a   domanda,
un'indennità compensativa  annua per  la durata  di 5  anni agli
imprenditori  agricoli,  singoli  o  associati,  che  provino  di
coltivare  un   fondo  a   qualsiasi  titolo   come  proprietari,
conduttori    diretti,     affittuari,    coloni    mezzadri    e
compartecipanti, le  cui aziende  ricadono  in  tutto  o  per  la
maggior  parte   nelle  zone   medesime  che,  al  momento  della
presentazione   della    domanda   esercitino    abitualmente   e
personalmente attività agricola e che si impegnino a continuarla
per almeno  cinque anni,  a condizione che la superficie agricola
da essi  comunque utilizzata non sia inferiore ai tre ettari, ivi
comprese  le   quote  di   comproprietà,  le   partecipazioni  a
proprietà  collettive,   consortili,   interessenze,   comunità
agrarie e simili, nonchè i diritti attivi o di uso civico.

Nel caso  di forme  associate di  gestione,  il  predetto  limite
minimo di  tre ettari  deve risultare  dal rapporto  medio tra la
superficie agricola  comunque utilizzata e il numero dei soci che
prestino attività lavorativa nell'azienda.

Si considerano  prioritarie le domande presentate da imprenditori
agricoli  che   realizzino  piani   di  sviluppo   aziendali   od
interaziendali approvati  in conformità  alle disposizioni della
presente legge.

I beneficiari  dell'indennità compensativa  di cui  al  presente
articolo sono  esonerati dall'impegno  previsto  al  primo  comma
qualora percepiscano  una pensione  di invalidità  e  vecchiaia,
oppure in  caso di  forza maggiore  e in  caso di  perdita  della
disponibilità della  superficie coltivata per espropriazione, od
acquisizione per motivi di pubblica utilità.

Nel   caso    di   intervenuta   variazione   nella   titolarità
dell'azienda, l'indennità  è concessa al nuovo titolare fino al
compimento del  quinquennio decorrente  dalla data di concessione
dell'indennità medesima  all'originario titolare,  semprechè il
nuovo titolare non benefici già della indennità e semprechè si
impegni a  continuare l'attività agricola fino al compimento del
quinquennio.

Fatte salve  le condizioni  e i  limiti di  cui all'art.  6 della
legge 10  maggio 1976,  n. 352,  l'indennità di  cui al presente
articolo è  erogata  dalla  Giunta  regionale  in  relazione  ai
diversi  svantaggi   naturali   e   socioeconomici   delle   zone
interessate ed  ai diversi  tipi di  coltura  e  di  allevamento,
nonchè all'età  degli imprenditori con le modalità e secondo i
criteri stabiliti  con deliberazione  del Consiglio regionale, su
proposta della  Giunta, entro  90 giorni  dall'entrata in  vigore
della presente legge.

La deliberazione di cui al comma precedente indica in particolare
- in  relazione alla  misura  minima  e  massima  dell'indennità
compensativa stabilita  per unità di bestiame adulto (UBA) o per
ettaro di  superficie agricola utilizzata (SAU) di cui all'art. 6
della citata  legge -  gli scaglioni  di ampiezza delle imprese i
cui titolari  beneficiano dell'indennità,  in modo da elevare al
massimo l'indennità  per gli imprenditori minori e limitarla per
quelli maggiori.

ARTICOLO 40
(Indennità integrativa)

Al  fine   di  favorire   la  permanenza  delle  forze  giovanili
nell'agricoltura,  la   Regione  istituisce  un'indennità  annua
integrativa regionale.

Possono beneficiare  di tale  indennità  i  giovani  coltivatori
diretti siano  essi proprietari,  affittuari e  mezzadri  o  loro
coadiuvanti familiari  in forma  stabile  e  permanente  di  età
compresa fra  i  18  e  i  35  anni,  che  intendono  iniziare  o
proseguire l'attività  agricola e  la cui  azienda  abbia  avuto
approvato un  piano di  sviluppo ai  sensi della  presente legge.
L'indennità è concessa per la durata di realizzazione del piano
stesso.

Il Consiglio  regionale,  su  proposta  della  Giunta,  determina
l'ammontare dell'indennità in relazione alle risorse finanziarie
disponibili.

ARTICOLO 41
(Domanda - Istruttoria - Concessione - Revoca)

I soggetti che intendono beneficiare degli interventi di cui agli
artt. 39  e 40  devono presentare  domanda alla Giunta regionale,
tramite l'Ispettorato Provinciale dell'Agricoltura competente per
territorio, su appositi moduli predisposti dalla Giunta stessa.

Le domande  possono essere  presentate  direttamente  o  a  mezzo
raccomandata con avviso di ricevimento.

La presentazione  delle domande  deve avvenire entro il 31 marzo,
il 30 giugno, il 30 settembre e il 31 dicembre di ogni anno.

Alle domande  devono essere  allegati tutti  gli atti che saranno
indicati nei moduli di cui al primo comma.

L'Ispettorato provinciale  dell'Agricoltura ricevute  le  domande
provvede alla  loro istruttoria  e le  trasmette, per il relativo
parere, al Comitato consultivo di cui all'art. 4.

Si applicano,  in quanto  compatibili, le norme di cui agli artt.
57, 58, 59 e 60 della presente legge.

ARTICOLO 42
(Elenchi dei beneficiari)

Gli elenchi dei beneficiari delle indennità di cui agli articoli
39 e  40 con  l'indicazione dell'ammontare  di essa  per  ciascun
beneficiario  sono   pubblicati  per  30  giorni  all'albo  delle
Comunità Montane e dei Comuni interessati.

Gli elenchi  di cui  al  comma  precedente  sono  successivamente
pubblicati sul Bollettino di informazione di cui all'art. 75.

ARTICOLO 43

Ai sensi  dell'art. 3,  paragrafo 2  della direttiva 75/268/CEE e
dell'art. 4 della legge 352/76 le Comunità Montane provvedono ad
includere nei  programmi stralcio di cui alla legge 1102 del 1971
opere aggiuntive,  per la  realizzazione di  infrastrutture nelle
zone indicate  nella direttiva  medesima ricadenti nei rispettivi
territori.

Il Consiglio  regionale, su  proposta della  Giunta, approvando i
programmi  stralcio   di  cui  al  comma  precedente  provvede  a
determinare l'importo dei finanziamenti.

Le Comunità  Montane trasmettono alla Giunta regionale, entro il
mese di febbraio di ogni anno, una relazione contenente tutti gli
elementi  che   saranno  richiesti   dalla  Giunta  medesima  sui
risultati raggiunti  nell'attuazione degli  interventi di  cui al
presente articolo.

ARTICOLO 44
(Interventi per investimenti collettivi)

Le associazioni  di operatori  agricoli di  cui all'art. 12 della
legge 352/76,  con preferenza  per  quelle  costituite  in  forma
cooperativa con  prevalenza di  coltivatori diretti,  i cui  soci
dedicano la  maggior parte  della loro  attività all'allevamento
zootecnico possono  presentare domanda  alla Giunta regionale per
ottenere gli aiuti di cui al citato art. 12.

Ai fini della presentazione delle domande, della istruttoria, del
parere e  della concessione  e della  decadenza si  applicano, in
quanto compatibili, le procedure previste dai successivi articoli
57, 58, 59 e 60.

ARTICOLO 45
(Interventi  per   investimenti   collettivi:   programmi   delle
Comunità Montane)

La Regione  può finanziare  programmi  annuali  di  investimenti
collettivi di  cui all'art.  12 della  legge  352/76  predisposti
dalle Comunità Montane.

Il Consiglio  regionale, su  proposta della  Giunta, entro  il 31
dicembre di  ogni anno,  approva i  programmi  di  cui  al  comma
precedente, determinando l'importo dei finanziamenti.

I programmi delle Comunità Montane, su richiesta degli operatori
agricoli, possono  contenere  interventi  relativi  ad  opere  di
iniziativa privata.

TITOLO III
CESSAZIONE DELL'ATTIVITA'  AGRICOLA E  DESTINAZIONE  DEI  TERRENI
RESISI DISPONIBILI  A SCOPO  DI MIGLIORAMENTO  STRUTTURALE  DELLE
AZIENDE

ARTICOLO 46
(Finalità)

In collegamento  con le  misure  previste  dal  Titolo  II  della
presente legge,  al fine  di promuovere  il  miglioramento  delle
strutture  aziendali   agricole  attraverso  l'ampliamento  della
superficie  agricola   utilizzata  anche  mediante  una  maggiore
mobilità della  proprietà e  dell'uso dei terreni, è istituito
un regime  speciale di  interventi in favore degli imprenditori e
dei lavoratori  agricoli indicati  nei  successivi  articoli  che
cessano   anticipatamente    l'attività   agricola   e   rendono
disponibili le  terre da loro coltivate per gli scopi di cui alla
presente legge  e  secondo  gli  indirizzi  della  programmazione
regionale e comprensoriale.

ARTICOLO 47
(Priorità fra le zone territoriali)

Al fine  di favorire  la migliore  destinazione  delle  superfici
agricole  in   relazione  agli   obiettivi  della  programmazione
regionale e  comprensoriale, il  Consiglio regionale, su proposta
della Giunta, determina entro 3 mesi dall'entrata in vigore della
presente legge le zone del territorio regionale nelle quali siano
prioritariamente applicati  gli interventi  di  cui  al  presente
titolo.

ARTICOLO 48
(Regime di interventi)

Il regime  di interventi  previsto dal  presente titolo  consiste
nella concessione di:

a) un'indennità  annua a  titolo di  prepensionamento  a  favore
   degli  imprenditori   e  lavoratori   agricoli   che   cessano
   anticipatamente l'attività  agricola alle condizioni previste
   dalla presente legge;
b) un  premio di  apporto strutturale per coloro che destinano le
   terre agli scopi stabiliti dal presente titolo.

Sezione II
INDENNITA' DI CESSAZIONE ANTICIPATA DELL'ATTIVITA' AGRICOLA

ARTICOLO 49
(Soggetti beneficiari)

L'indennità di  cessazione  anticipata  dell'attività  agricola
può essere concessa, a domanda:

a) ai  proprietari coltivatori  diretti o  conduttori titolari di
   aziende agricole  con superficie  agricola non superiore ai 15
   ettari che  destinano le  loro terre  agli scopi stabiliti dal
   presente titolo;
b) agli  affittuari coltivatori  diretti o conduttori, enfiteuti,
   mezzadri e  coloni,  quando  i  proprietari  delle  rispettive
   aziende consentano  la destinazione  delle  terre  agli  scopi
   predetti, a  condizione che  le  aziende  stesse  abbiano  una
   estensione non superiore ai 15 ettari di superficie agricola;
c) ai  titolari di  aziende con  superficie superiore agli ettari
   15, che  si trovino  nelle predette condizioni di reddito e di
   impiego di  tempo lavorativo  nell'attività agricola, i quali
   possono chiedere  l'indennità di  cui al  precedente articolo
   dal compimento del sessantesimo anno di età e goderne fino al
   sessantacinquesimo a  meno che  non si  tratti di  vedove  che
   abbiano acquisito  la titolarità  dell'azienda a  seguito del
   decesso del  coniuge o  di invalidi  affetti da una infermità
   che ne riduca la capacità lavorativa di almeno il 50%;
d) in  ogni caso, agli imprenditori di età compresa tra i 55 e i
   65 anni,  le cui  aziende ricadono  in territori  classificati
   montani in  base alle  vigenti disposizioni di legge qualunque
   sia la superficie relativa;
e) ai  coadiuvanti familiari  e lavoratori  agricoli dipendenti a
   carattere permanente  che prestino  la loro  attività  presso
   l'azienda  il   cui  titolare   benefici  dell'indennità   di
   cessazione.

Per  la   concessione  dell'indennità   può  essere   preso  in
considerazione un  solo imprenditore  di cui alle lettere a), b),
c) e d), del presente articolo per la stessa superficie agricola.

Per ogni  azienda il  cui titolare  benefici  dell'indennità  di
cessazione,   l'indennità    medesima   può   essere   concessa
limitatamente ad un coadiuvante familiare oppure ad un lavoratore
agricolo dipendente a carattere permanente.

La richiesta  del coadiuvante  familiare prevale  su  quella  del
lavoratore agricolo dipendente a carattere permanente.

Nel caso  di più  coadiuvanti familiari  o  di  più  lavoratori
agricoli dipendenti  a carattere permanente aventi titolo, verrà
data la preferenza al richiedente più anziano.

ARTICOLO 50
(Requisiti soggettivi)

Ai  fini   della  concessione   dell'indennità   di   cessazione
dell'attività agricola  i richiedenti  devono avere  i  seguenti
requisiti:

a) avere compiuto i 55 anni e non superare i 65 anni di età;
b) dedicare  all'attività agricola  almeno il  50% del  tempo di
   lavoro complessivo;
c) ricavare  dall'attività agricola almeno il 50% del reddito da
   lavoro complessivo.

Si considerano prioritarie le domande presentate da coloro che:

a) abbiano compiuto i 60 anni di età;
b) dedichino  all'attività agricola più dei due terzi del tempo
   di lavoro complessivo, ricavino da tale attività più dei 2/3
   del reddito  da lavoro  complessivo, e  che non siano iscritti
   nei ruoli dell'imposta sul reddito delle persone fisiche.

ARTICOLO 51
(Condizioni richieste)

Ai  fini   della  concessione   dell'indennità   di   cessazione
dell'attività agricola  gli imprenditori  agricoli di  cui  alle
lettere a), b), c) e d) del precedente articolo 49 devono:

a) avere  esercitato  l'attività    agricola    nel  quinquennio
   precedente la presentazione della domanda;
b) non  avere in  corso di  realizzazione un  piano  di  sviluppo
   aziendale ai sensi del Titolo II della presente legge;
c) non  avere alienato,  a titolo oneroso o gratuito, nel biennio
   precedente la  domanda,  una  quota  superiore  al  20%  della
   superficie aziendale.

Ai fini  della concessione  dell'indennità di  cessazione  della
attività  agricola   i  coadiuvanti  familiari  e  i  lavoratori
agricoli  dipendenti  di  cui  alla  lettera  e)  del  precedente
articolo 49 devono:

a) avere  esercitato l'attività agricola per almeno 5 anni prima
   della presentazione  della domanda,  di cui  gli ultimi 2 anni
   presso l'azienda che cessa l'attività;
b) avere  dedicato all'attività  agricola, durante  i predetti 5
   anni, almeno il 50% del tempo di lavoro complessivo;
c) essere  stati ed  essere  tuttora  iscritti  in  assicurazioni
   generali obbligatorie per il settore agricolo.

I coadiuvanti  familiari devono, inoltre, essere parenti entro il
6o grado del titolare dell'azienda o del coniuge di questo.

ARTICOLO 52
(Calcolo del tempo lavorativo e del reddito da lavoro)

Per il  calcolo del tempo lavorativo ai fini di cui ai precedenti
articoli 50  e 51,  si fa riferimento ad una settimana lavorativa
di 40 ore.

Per reddito  da lavoro si intende qualunque provento derivante da
attività autonoma  o subordinata,  compreso il reddito derivante
da trattamento  pensionistico di  fine attività  lavorativa o di
invalidità e vecchiaia.

ARTICOLO 53
(Prova dell'esercizio dell'attività agricola)

L'iscrizione   negli    elenchi   degli   aventi   diritto   alle
assicurazioni di  invalidità e vecchiaia costituisce presunzione
assoluta dell'effettivo  esercizio dell'attività agricola per il
corrispondente periodo.

Costituisce,  altresì,   presunzione  assoluta  l'iscrizione  da
almeno 5  anni nell'albo  degli imprenditori agricoli di cui alla
legge regionale 5 giugno 1975, n. 67.

Nel caso  in cui non operino le presunzioni suddette, l'effettivo
esercizio  dell'attività  agricola  è  accertato  dalla  Giunta
regionale tramite  gli Ispettorati  Provinciali  dell'Agricoltura
competenti per territorio ai sensi del successivo art. 57.

ARTICOLO 54
(Impegno a non esercitare ulteriore attività agricola)

La  concessione   dell'indennità  di  cessazione  dell'attività
agricola è  subordinata all'impegno assunto dal beneficiario con
atto  sottoscritto   e  autenticato  nei  modi  di  legge  a  non
esercitare  ulteriormente  attività  agricola  che  comporti  la
commercializzazione  dei   prodotti  ottenuti,   in  qualità  di
imprenditore agricolo  anche non a titolo principale, coadiuvante
familiare  a   carattere   permanente   o   lavoratore   agricolo
dipendente.

L'inadempienza comporta  la decadenza  della  concessione  ed  il
recupero dell'indennità  percepita fin  dall'inizio,  maggiorata
degli interessi legali.

Il beneficiario  dell'indennità può  conservare  per  i  propri
fabbisogni familiari  a sua  scelta, in  proprietà o  in uso,  i
fabbricati rurali  destinati ad  abitazione  del  proprio  nucleo
familiare e  gli annessi,  limitatamente a  quelli  destinati  al
soddisfacimento dei propri bisogni familiari, nonchè fino al 15%
della superficie ceduta comprensiva dei fabbricati rurali.

ARTICOLO 55
(Destinazione delle terre)

La concessione  dell'indennità  di  cessazione  della  attività
agricola è altresì subordinata alla condizione che le superfici
sulle quali  viene esercitata  l'attività che si intende cessare
vengano:

a) cedute in proprietà od a titolo di affitto per almeno 15 anni
   a cooperative  agricole, o  ad aziende  coltivatrici singole o
   associate il cui piano di sviluppo aziendale o interaziendale,
   presentato ai  sensi del  Titolo II  della presente legge, sia
   stato approvato e ammesso al finanziamento;
b) oppure  cedute in proprietà od a titolo di affitto per almeno
   15 anni all'organismo fondiario di cui al successivo art. 61.

In riferimento  alle superfici  di cui  alla lettera b) il prezzo
d'acquisto non  può superare  l'equo canone  d'affitto  relativo
alle superfici  agrarie capitalizzato  al tasso  di interesse del
2%.

Il pagamento  del prezzo  di cessione delle terre al proprietario
da parte dell'organismo fondiario avrà luogo in tre rate, di cui
la prima  al momento della stipula dell'atto e le altre due entro
il 31 dicembre dell'anno successivo alla stipula predetta.

Gli  aventi   diritto  possono   chiedere  che,  in  luogo  della
corresponsione  del   prezzo  di   vendita  delle   terre,  venga
costituita a  loro favore  una rendita  vitalizia  reversibile  a
favore del  coniuge superstite,  dei figli  minori  e  dei  figli
maggiori di età inabili al lavoro.

Il  canone  di  affitto  è  corrisposto  in  base  alle  vigenti
disposizioni di legge in materia di affitto dei fondi rustici.

ARTICOLO 56
(Durata e ammontare dell'indennità)

L'indennità di  cui all'art.  48 lettera  a) è corrisposta agli
aventi titolo  a decorrere  dalla data  di  effettiva  cessazione
dell'attività agricola  fino al compimento del 65mo anno di età
ed ammonta  a 900  unità di  conto annue  per  gli  imprenditori
agricoli coniugati  ed a  600  unità  di  conto  annue  per  gli
imprenditori agricoli non coniugati o vedovi e per tutte le altre
categorie di beneficiari.

L'indennità è  corrisposta in un'unica soluzione annua, ovvero,
a richiesta dell'interessato, in 12 rate mensili.

ARTICOLO 57
(Domanda)

Gli imprenditori  agricoli di  cui alle  lettere a),  b), c) e d)
dell'art. 49  che intendono  beneficiare della  indennità di cui
all'art. 48  lettera a)  debbono presentare  domanda alla  Giunta
regionale su  appositi moduli  predisposti dalla  stessa, tramite
l'Ispettorato  Provinciale   dell'Agricoltura  nel   cui   ambito
territoriale  è   ricompresa  integralmente   o  prevalentemente
l'azienda che cessa l'attività.

La presentazione  delle domande  deve avvenire entro il 31 marzo,
il 30 giugno, il 30 settembre ed il 31 dicembre di ogni anno.

Le domande  possono essere  presentate  direttamente  o  mediante
raccomandata con avviso di ricevimento.

La domanda  può essere presentata nel corso dell'anno precedente
l'età minima di 55 anni, tuttavia la concessione dell'indennità
non  potrà  essere  anteriore  al  compimento  dell'età  minima
suddetta.

I coadiuvanti  familiari ed  i lavoratori  agricoli  a  carattere
permanente,  i   quali  intendono   beneficiare  dell'indennità,
debbono presentare  domanda, secondo  la disciplina  prevista  al
primo comma,  entro tre mesi dal ricevimento della comunicazione,
da  parte   della  Giunta   regionale,  della   deliberazione  di
concessione di cui all'art. 59.

Alla domanda  deve essere  allegato l'atto  di cui al primo comma
dell'art. 54.

Dovranno essere,  inoltre, allegato  tutti gli  atti che  saranno
indicati nei moduli di cui al primo comma del presente articolo.

In particolare,  se presentata  dall'imprenditore agricolo,  alla
domanda deve  essere  allegato  contratto  preliminare  ai  sensi
dell'art. 1351  del codice  civile o  documentazione pubblica,  o
certificazione dell'organismo  fondiario di  cui all'art.  61, da
cui risulti la destinazione della superficie agricola sulla quale
si esercita  l'attività ad  una delle  finalità previste  dalla
presente legge,  salva l'eventuale ritenzione in uso prevista dal
secondo comma dell'art. 54.

ARTICOLO 58
(Istruttoria - Parere)

L'Ispettorato   Provinciale   dell'Agricoltura   competente   per
territorio riceve  le domande  ed i  relativi allegati e provvede
alla  loro   istruttoria  onde  accertare  la  sussistenza  delle
condizioni e  dei requisiti  richiesti, compresa  la destinazione
delle terre agli scopi previsti dalla presente legge.

Terminata l'istruttoria  e comunque entro 30 giorni dalla data di
scadenza del termine di presentazione, l'Ispettorato trasmette le
domande stesse, con i relativi allegati e le relazioni conclusive
sull'istruttoria svolta,  alla Sezione del Comitato consultivo di
cui all'art. 4 competente per territorio, la quale esprime parere
entro 30 giorni dal ricevimento degli atti.

Gli atti,  completi del  parere di  cui al comma precedente, sono
trasmessi alla  Giunta regionale  a  cura  del  Presidente  della
Sezione del Comitato consultivo.

ARTICOLO 59
(Concessione - Adempimenti)

Entro 90  giorni decorrenti  dalla scadenza  del termine  per  la
presentazione delle  domande, la  Giunta  regionale,  sulla  base
delle risultanze  dell'istruttoria  dell'Ispettorato  Provinciale
dell'Agricoltura  e  del  parere  del  Comitato  consultivo,  con
deliberazione motivata,  si pronuncia  sulla domanda  e  provvede
alla concessione.

A cura  della Giunta  regionale, la deliberazione di cui al primo
comma  è   trasmessa,  oltrechè   all'Ispettorato   Provinciale
dell'Agricoltura e all'interessato, all'Istituto nazionale per la
previdenza    sociale    quale    nulla    osta    all'erogazione
dell'indennità ai  sensi dell'art.  44, quarto  e quinto  comma,
della  legge   9  maggio   1975,   n.   153,   e   al   Ministero
dell'Agricoltura e delle Foreste agli effetti del citato art. 44,
quinto comma.

La Giunta  regionale cura  inoltre  gli  adempimenti  di  cui  al
secondo comma di detto articolo.

Agli effetti  di cui  al quinto comma dell'art. 57 della presente
legge, la  Giunta regionale  provvede altresì  alla trasmissione
della  deliberazione   di  concessione  dell'indennità  relativa
all'imprenditore agricolo  di cui  alle lettere  a), b),  c) e d)
dell'art. 49,  ai coadiuvanti familiari ed ai lavoratori agricoli
dipendenti appartenenti  all'azienda al  cui  titolare  è  stata
concessa l'indennità stessa.

ARTICOLO 60
(Decadenza)

La  Giunta   regionale,  tramite   gli  Ispettorati   Provinciali
dell'Agricoltura, vigila  sull'effettivo rispetto dell'impegno di
cui all'art. 54.

La decadenza  dall'indennità, ai  sensi e per gli effetti di cui
al primo e secondo comma dell'art. 54 è pronunciata dalla Giunta
regionale, previo  parere del comitato consultivo di cui all'art.
4.

La  decadenza   dell'imprenditore  agricolo  dall'indennità  non
comporta il  venir meno  dell'indennità concessa  al coadiuvante
familiare od al lavoratore dipendente.

A seguito  della decadenza  per fatto  proprio,  del  coadiuvante
familiare  o   del  lavoratore   dipendente,  l'indennità  viene
concessa, a  domanda, al coadiuvante o al lavoratore, ove esista,
cui l'indennità  sarebbe stata concessa in assenza del primitivo
assegnatario ai sensi dell'art. 49.

Sezione III
ORGANISMO FONDIARIO ACQUISIZIONE E DESTINAZIONE DELLE TERRE

ARTICOLO 61
(Organismo fondiario)

Le funzioni  di organismo fondiario ai sensi della presente legge
sono svolte  dall'Ente di  sviluppo agricolo operante in Toscana,
il  quale   provvede   all'acquisizione   delle   terre,   resesi
disponibili in  seguito alla  cessazione dell'attività agricola,
mediante compravendita  o affitto di durata di almeno 15 anni, ed
alla loro  destinazione, secondo  quanto previsto  dalla presente
legge.

Nell'acquisizione in proprietà l'organismo fondiario dovrà dare
la preferenza:

1) ai  terreni necessari  per l'ampliamento  di aziende diretto -
   coltivatrici  singole  o  associate  ai  sensi  della  vigente
   legislazione  comprese   le   società   semplici   riferibili
   all'agricoltura di gruppo che presentino il piano di sviluppo;
2) ai  terreni necessari per l'ampliamento di cooperative a larga
   base associativa  con prevalenza  di coltivatori  diretti  che
   presentino il piano di sviluppo;
3) ai  terreni necessari  per l'ampliamento  di aziende diretto -
   coltivatrici singole o associate e cooperative;
4) ai terreni necessari per l'ampliamento di aziende appartenenti
   ad imprenditori  agricoli iscritti  nei ruoli dell'imposta sul
   reddito delle  persone fisiche per un imponibile non superiore
   a L. 4.000.000;
5) alle  terre poste in vendita da enti pubblici non territoriali
   che non siano dipendenti dalla Regione o da Enti morali.

ARTICOLO 62
(Destinazione delle terre)

L'organismo fondiario,  anche previa  realizzazione di  opere  di
trasformazione,   destina    tempestivamente   le    terre   agli
imprenditori che  ne facciano  richiesta, mediante concessione in
proprietà o  in affitto  se acquistate a titolo di proprietà, o
in subaffitto  per almeno  15  anni  se  acquisite  a  titolo  di
affitto, nel rispetto delle priorità previste dall'art. 19 della
presente   legge,   con   preferenza   alle   aziende   familiari
coltivatrici singole  o associate  ed alle  cooperative con larga
base  associativa  con  prevalenza  di  coltivatori  diretti  che
abbiano  avuto   approvato  un  piano  di  sviluppo  aziendale  e
interaziendale ai sensi della presente legge.

Qualora  una   stessa  terra   sia  richiesta  da  più  aziende,
l'organismo fondiario,  ai fini  della cessione,  può invitare i
richiedenti  alla   presentazione  di   un  piano   di   sviluppo
interaziendale.

Le terre  acquisite  dall'organismo  fondiario  che  non  possono
essere  utilizzate  a  scopi  di  miglioramento  delle  strutture
agricole, possono  essere destinate,  in conformità con gli atti
di programmazione  delle Comunità  Montane e dei comprensori, ad
operazioni  di   riordino  fondiario   e  di  accorpamento,  alla
realizzazione di  piani organici di rimboschimento, ovvero a fini
ricreativi,   sportivi,    turistici   e   di   conservazione   e
miglioramento ambientale.

Qualora le  terre  suscettibili  di  utilizzazione  agricola  non
possano   essere   immediatamente   destinate   agli   scopi   di
miglioramento strutturale,  l'organismo fondiario  può  adottare
misure temporanee  di utilizzazione  anche  mediante  concessione
precaria a  terzi, che sono in ogni caso obbligati a rilasciare i
fondi in  qualunque momento  a richiesta dell'organismo fondiario
medesimo. Tale  concessione non può avere una durata superiore a
6 mesi  od un anno, a seconda dell'indirizzo produttivo, e non è
rinnovabile, salvo  casi di  forza maggiore.  Non  può  comunque
farsi luogo  a concessione  precaria od  a suo rinnovo qualora il
terreno e le colture presentino pericolo di depauperamento.

L'organismo fondiario  svolge ogni operazione in applicazione del
presente articolo  previo parere  del Comitato  consultivo di cui
all'art. 4.

Il Consiglio  regionale,  su  proposta  della  Giunta,  determina
annualmente, in  base a programmi annuali delle Comunità Montane
e dei  comprensori, i limiti finanziari entro i quali l'organismo
fondiario può  procedere all'acquisizione  di  terreni  in  ogni
comprensorio o Comunità Montana.

Sezione IV
PREMIO DI APPORTO STRUTTURALE

ARTICOLO 63
(Premio di apporto strutturale)

Per agevolare  la mobilità  della proprietà  e  dell'uso  delle
terre da  destinare al  miglioramento delle  strutture  aziendali
agricole ovvero  ai fini  di pubblica  utilità, è  istituito un
premio di apporto strutturale a favore di coloro che destinino le
terre, di cui sono proprietari, agli scopi del presente titolo.

ARTICOLO 64
(Beneficiari)

Il premio di apporto strutturale può essere concesso, su domanda
degli interessati:

a) agli  imprenditori  proprietari  di  terreni  ai  quali  venga
   concessa l'indennità  di cui  all'art. 48,  lettera a), e che
   rendano disponibili  i terreni  per  gli  scopi  previsti  dal
   presente titolo;   il  premio si  aggiunge  all'indennità  di
   cessazione dell'attività  agricola, al prezzo di cessione dei
   terreni, comprese le forme sostitutive di esso ed al canone di
   affitto;
b) ai proprietari dei terreni concessi a mezzadria, a colonia, in
   affitto,  in   enfiteusi  che,  avendo  il  loro  affittuario,
   mezzadro,  colono   o  enfiteuta   chiesto   l'indennità   di
   cessazione dell'attività  agricola, pongono  a disposizione i
   loro terreni per gli scopi previsti dal presente titolo;
c) ai  proprietari che,  pur senza  aver titolo  alla concessione
   dell'indennità di cessazione dell'attività agricola, offrono
   i propri terreni per gli scopi previsti dal presente titolo;
d) ai proprietari sui cui fondi gli affittuari, coloni, mezzadri,
   lavoratori agricoli  dipendenti si  impegnino a  realizzare in
   forme associative,  nell'azienda di cui divengano titolari per
   acquisto o  per affitto  per la  durata di  almeno 15 anni, un
   piano di  sviluppo come  previsto dal Titolo II della presente
   legge;
e) ai  proprietari che  cedono il  fondo  ai  propri  affittuari,
   coloni, mezzadri, lavoratori agricoli dipendenti in proprietà
   o in  affitto per  la durata di almeno 15 anni, per destinarlo
   all'ingrandimento di  aziende per la realizzazione di un piano
   di sviluppo come previsto al Titolo II della presente legge;
f) ai  proprietari concedenti  a mezzadria  ed a colonia, qualora
   trasformino in  affitto della  durata di  almeno 15  anni tali
   contratti, purchè  il nuovo  affittuario  abbia  i  requisiti
   previsti dalla  presente legge  per  presentare  un  piano  di
   sviluppo e s' impegni alla presentazione del piano;
g) agli  affittuari, coloni,  mezzadri ed  enfiteuti, che cessano
   l'attività agricola, anche nel caso in cui non possano fruire
   della  indennità  per  anticipata  cessazione  dell'attività
   agricola,  e   che  pongono  i  terreni  da  essi  condotti  a
   disposizione per  gli scopi  previsti dal  presente titolo. In
   questo  caso   il  premio  di  apporto  strutturale  a  favore
   dell'affittuario, mezzadro,  colono e  enfiteuta è cumulabile
   con quello previsto a favore del proprietario il cui ammontare
   viene ridotto del 50%.

Ai fini della concessione del premio si considerano con priorità
le domande di cui alle lettere d), e), f), del presente articolo.

In ogni caso il premio può essere concesso una sola volta per la
stessa superficie agraria.

ARTICOLO 65
(Ammontare del premio)

Il  premio,   che  viene   corrisposto  in   un'unica   soluzione
successivamente all'effettiva destinazione dei terreni agli scopi
di cui  al presente  titolo, ammonta a 8 annualità del canone di
affitto determinato  in base alle vigenti norme sull'equo canone,
salva la  riduzione a  6 annualità per i proprietari di cui alla
lettera c) dell'articolo precedente.

Il premio  è maggiorato del 25% quando i terreni sono offerti in
affitto.

Il premio  è maggiorato  del 40%  per i  proprietari di cui alle
lettere d),  e), f)  dell'articolo precedente  iscritti nei ruoli
dell'imposta sul reddito delle persone, fisiche per un imponibile
non superiore a L. 4.000.000.

Le  maggiorazioni   previste  nei   due  precedenti   commi  sono
cumulabili.

Gli aventi titolo possono chiedere che l'ammontare del premio sia
aggiunto a  quello del  prezzo di  cessione dei  terreni, ai fini
della  costituzione  della  rendita  di  cui  all'art.  55  della
presente legge.

E' inclusa  la corresponsione del premio qualora il trasferimento
del terreno  sia in  dipendenza di  procedimenti di esproprio per
pubblica utilità  ovvero avvenga in applicazione delle leggi sui
terreni incolti o malcoltivati.

ARTICOLO 66
(Concessione del premio)

I soggetti  che  intendono  beneficiare  del  premio  di  apporto
strutturale devono  presentare domanda entro 60 giorni successivi
all'atto di  effettiva destinazione delle terre agli scopi di cui
al presente titolo compilata su appositi moduli predisposti dalla
Giunta regionale, allegando gli atti che saranno ivi indicati.

Per  la   concessione  del   premio  si   applicano,  in   quanto
compatibili, le  procedure previste  dai precedenti artt. 57, 58,
59.

TITOLO IV
INFORMAZIONE SOCIO - ECONOMICA E QUALIFICAZIONE PROFESSIONALE

Sezione I
INFORMAZIONE SOCIO - ECONOMICA

ARTICOLO 67
(Istituzione del servizio regionale)

Il Consiglio  regionale, su  proposta della  Giunta, in  base  ai
principi previsti dalla LR 6-9-1973, n. 55 sull'ordinamento degli
uffici, provvede con propria deliberazione, all'istituzione di un
servizio di  informazione socio  - economica per il perseguimento
delle seguenti finalità:

a) dare alla popolazione agricola una informazione generale sulle
   possibilità che  le si  offrono di  migliorare la  situazione
   socio - economica;
b) fornire  consigli ed  orientamenti per  lo svolgimento  ed  il
   proseguimento  dell'attività   agricola,  o  per  l'eventuale
   scelta  di   un'attività  extra  -  agricola,  od  anche  per
   l'eventuale definitiva cessazione dell'attività lavorativa;
c) far conoscere le possibilità di perfezionamento professionale
   nel settore  agricolo e  le prospettive  offerte ai  familiari
   degli imprenditori  e lavoratori agricoli nel settore stesso e
   in altri settori.

Con la  stessa deliberazione il Consiglio regionale stabilisce le
modalità di  partecipazione dei  rappresentanti delle  categorie
agricole all'elaborazione  dei piani e dei programmi regionali di
attività di informazione socio - economica.

Il servizio  di informazione  socio  -  economico  è  svolto  in
conformità degli  obiettivi fissati negli atti di programmazione
regionale, comprensoriale e delle Comunità Montane.

ARTICOLO 68
(Affidamento di compiti all'Ente di sviluppo agricolo)

Il Consiglio  regionale, su  proposta della Giunta, può affidare
compiti di  informazione socio  - economica  all'Ente di Sviluppo
Agricolo  operante   in  Toscana,   dettando   contemporaneamente
indirizzi  e   direttive  cui   l'Ente  dovrà   attenersi  nello
svolgimento dei compiti affidati.

ARTICOLO 69
(Affidamento di compiti ad associazioni, istituzioni ed enti)

Per  il   perseguimento  delle  predette  finalità,  compiti  di
informazione socio  -  economica  inerenti  al  servizio  di  cui
all'articolo 67 possono essere affidati:

a) ad  associazioni costituite da produttori agricoli, singoli od
   associati,  che   presentino  nell'ambito   di  programmi   di
   assistenza tecnica  piani annui  di lavoro  per iniziative  di
   socio -  informazione  da  svolgersi  in  collegamento  con  i
   competenti servizi regionali.

Tali associazioni  dovranno assumere come scopo sociale, oltre lo
svolgimento di  attività di  assistenza tecnica  e contabile, la
creazione di  servizi informativi  per i  propri associati  e  lo
svolgimento delle  attività di  cui all'art.  50 della  legge  9
maggio 1975, n. 153.

Le associazioni devono essere in possesso dei seguenti requisiti:

1) essere  costituite da  produttori singoli  od associati  e con
   l'adesione di almeno 1.000 produttori;
2) avere una durata non inferiore ai 10 anni;
3) essere  rette da uno statuto deliberato a maggioranza assoluta
   degli aderenti alla associazione;
4) prevedere l'adozione di quadri di consulenti socio - economici
   in possesso  di requisiti  per lo  svolgimento  dell'attività
   assunta come  scopo sociale  che, entro il triennio successivo
   alla costituzione della associazione, siano formati per almeno
   il 75%  da consulenti socio - economici in possesso del titolo
   previsto dalla legge 9 maggio 1975, n. 153;
b) ad istituti ed enti, di diritto pubblico e di diritto privato,
   emanazione  di   associazioni  professionali  o  di  organismi
   sindacali del  settore agricolo  che già  operino nel settore
   della propaganda  e  dell'assistenza  tecnica  o  dei  servizi
   sociali  di   aiuto  alle  famiglie,  la  cui  idoneità  allo
   svolgimento dell'attività  di informazione  socio - economica
   sia stata riconosciuta ai sensi dell'art. 71 e che ne facciano
   richiesta nei  termini ed  alle condizioni di cui all'art. 49,
   quarto comma della legge 153/1975.

L'affidamento avviene  con deliberazione  della Giunta regionale,
sulla base della deliberazione del Consiglio di cui all'art. 73.

Esso può  essere revocato,  nell'ipotesi prevista  dall'art. 50,
secondo comma  della  legge  153/1975,  con  deliberazione  della
Giunta stessa,  su parere  della Commissione  di vigilanza di cui
all'art. 72,  previa diffida a svolgere correttamente l'attività
demandata.

ARTICOLO 70
(Riconoscimento delle associazioni)

Le associazioni  di produttori  agricoli operanti  nella regione,
indicate alla lett. a) del precedente articolo, sono riconosciute
con deliberazione  del Consiglio  regionale,  su  proposta  della
Giunta.

La deliberazione  di riconoscimento  dell'associazione ne approva
lo Statuto, con le modifiche che appaiono necessarie.

Il riconoscimento  è  valido  per  cinque  anni  e  può  essere
rinnovato alla  scadenza di  ciascun quinquennio con la procedura
di cui  al primo  comma, previo  accertamento  della  persistenza
delle  condizioni  richieste,  e  salve  le  eventuali  modifiche
statutarie.

Il riconoscimento  ed il  suo rinnovo  sono dati  su  documentata
domanda delle  associazioni, da  presentarsi al  Presidente della
Giunta regionale.

ARTICOLO 71
(Riconoscimento della idoneità degli istituti ed enti)

L'idoneità a  svolgere compiti di informazione socio - economica
degli istituti  ed enti  di cui  alla lett.  b) dell'art. 69, che
operino  soltanto  nell'ambito  regionale,  è  riconosciuta  con
deliberazione del  Consiglio regionale, su proposta della Giunta,
su documentata  domanda dell'istituto  od ente, da presentarsi al
Presidente della Giunta regionale.

La   deliberazione    consiliare   accerta,    in    particolare,
l'adeguamento  delle   norme  statutarie   e  dell'organizzazione
dell'istituto od ente alle esigenze connesse all'espletamento dei
compiti di cui alla presente legge.

Il riconoscimento  è  valido  per  cinque  anni  e  può  essere
rinnovato alla  scadenza di  ciascun quinquennio con la procedura
di cui  al primo  comma, previo  accertamento  della  persistenza
delle condizioni  richieste e  salvo l'ulteriore  adeguamento  ai
sensi del comma precedente.

ARTICOLO 72
(Commissione di vigilanza)

L'attività  di  informazione  socio  -  economica  svolta  dalle
associazioni, istituti  ed enti è soggetta alla vigilanza di una
apposita Commissione,  da istituirsi  con decreto  del Presidente
della Giunta  regionale su  deliberazione  della  Giunta  stessa,
composta da:

a) 1  componente la  Giunta regionale  da essa  designato, o  suo
   delegato, che la presiede;
b) 3 funzionari regionali designati dalla Giunta regionale;
c) 8  rappresentanti delle  organizzazioni  professionali  e  dei
   produttori agricoli  maggiormente  rappresentative  a  livello
   nazionale, su designazione delle stesse.

La Commissione vigila sulla corrispondenza della attività svolta
ai programmi annuali di cui alla lett. b) dell'articolo seguente.
A tal  fine le  associazioni,  gli  enti  ed  istituti  rimettono
annualmente alla Commissione una relazione sull'attività svolta.

ARTICOLO 73
(Disciplina)

Il  Consiglio   regionale,  con  deliberazione  da  adottarsi  su
proposta della Giunta:

a) fissa  i   criteri  di    riparto  dei  compiti  da  svolgersi
   direttamente dal  servizio di cui all'art. 67 ed eventualmente
   di quelli  affidati all'Ente  di Sviluppo Agricolo operante in
   Toscana e  di quelli  da affidarsi alle associazioni, istituti
   ed  enti,   salvaguardando  in   ogni  caso   la  funzione  di
   coordinamento tecnico del servizio regionale stesso;
b) approva  i programmi  annuali di  attività  presentati  dalle
   associazioni, istituto  o enti  di cui al precedente art. 69 e
   ne  determina  il  volume  della  spesa  complessiva  ritenuta
   ammissibile sulla  quale è  concesso un contributo annuo fino
   alla misura massima del 70%.

ARTICOLO 74
(Contributi)

Sulla base  della deliberazione  consiliare di  cui all'art.  73,
lettera  b),   la   Giunta   regionale   provvede   con   proprie
deliberazioni alla  concessione  e  liquidazione  dei  contributi
previsti dagli  artt. 59  e  60  della  legge  153/1975  e  degli
eventuali anticipi.

ARTICOLO 75
(Bollettino regionale di informazione socio - economica)

Per orientare  l'attività di  informazione socio - economica sui
fondamentali problemi  dell'agricoltura nazionale  e regionale  e
della popolazione  agricola, la  Giunta regionale  provvede  alla
pubblicazione e  divulgazione di un Bollettino mensile contenente
statistiche e  informative sulle  possibilità che  si offrono ai
lavoratori agricoli  nell'ambito del  territorio regionale per il
migliore svolgimento  della loro  attività, per  eventuali nuove
occasioni di  lavoro extra  - agricolo, nonchè sulle provvidenze
che la legislazione regionale offre al settore dell'agricoltura e
del lavoro in genere.

Sezione II
QUALIFICAZIONE PROFESSIONALE

ARTICOLO 76
(Delega delle funzioni)

Le funzioni  inerenti al servizio di qualificazione professionale
di  cui   agli  artt.   55  e   seguenti  della   legge  153/1975
costituiscono  interventi   per   la   formazione   professionale
nell'agricoltura ai  sensi dell'art.  2 della  legge regionale 17
gennaio 1976,  n. 6  e successive  modificazioni, e sono delegate
alle Provincie  ai sensi  degli artt.  16 e  seguenti della legge
stessa.

La delega comprende anche il potere:

a) di  affidare lo  svolgimento  di  attività  relative  a  tali
   funzioni alle  associazioni  o  istituzioni  costituite  dalle
   organizzazioni  professionali   e  dei   produttori   agricoli
   maggiormente  rappresentative  a  livello  nazionale,  di  cui
   all'art. 56, primo comma della legge 153/1975;
b) di  riconoscere le  medesime associazioni  ed istituti  di cui
   all'art. 56,  secondo comma della legge 153/1975, nel rispetto
   delle norme di cui all'art. 69 della presente legge;
c) di rilasciare gli attestati ufficiali di proficua frequenza ai
   corsi, di cui all'art. 58, ultimo comma della legge 153/1975;
d) di  corrispondere i  premi di  frequenza ai sensi dell'art. 61
   della stessa legge.

Si applicano  gli artt.  4 e  5 della  legge regionale 17 gennaio
1976, n. 6.

ARTICOLO 77
(Indirizzi)

Nell'esercizio della  delega, oltre  a rispettare  gli  indirizzi
indicati agli  artt. 19  e  seguenti  della  legge  regionale  17
gennaio 1976,  n. 6, in quanto compatibili, le Provincie dovranno
attenersi ai  principi fondamentali posti nella legge 153/1975 in
ordine:

1) alla  assicurazione della  partecipazione delle organizzazioni
   professionali   e   dei   produttori   agricoli   maggiormente
   rappresentative a  livello nazionale,  nel caso  di  esercizio
   diretto delle attività;
2) alle   modalità  e    condizioni  di    riconoscimento  delle
   associazioni e  istituzioni specializzate  costituite da  tali
   organizzazioni, di  cui all'art. 69 della presente legge e 56,
   secondo comma della legge 153/1975;
3) alla  istituzione e  disciplina dei  corsi  di  qualificazione
   professionale e dei programmi di esami, di cui agli artt. 57 e
   58 della legge stessa.

ARTICOLO 78
(Finanziamento)

Le somme trasferite dallo Stato alla Regione per il finanziamento
delle funzioni di cui agli articoli precedenti verranno ripartite
fra gli  enti delegati  e saranno  da essi gestite ai sensi degli
artt. 28 e seguenti della legge regionale 17 gennaio 1976, n. 6.

La gestione di tali somme dovrà avvenire separatamente da quelle
dei finanziamenti  previsti  per  gli  altri  interventi  per  la
formazione professionale.

ARTICOLO 79
(Norma finanziaria generale)

Per l'attuazione  degli interventi previsti dalla presente legge,
fatta eccezione  per quelli  di cui all'ultimo comma dell'art. 33
ed agli  artt. 37 e 40, è autorizzata una prima tranche di spesa
di lire  7.255.315.430 corrispondente  ai fondi  assegnati  dallo
Stato per  gli anni  1974-75 e 1976 a norma della legge 9-5-1975,
n. 153.

La spesa  di cui sopra farà carico ai capitoli del bilancio 1977
che si istituiscono con la seguente variazione di bilancio:

Spese di intervento

Di nuova istituzione

1. Interventi a carattere istituzionale regionale

Cap. 10750
   Spese  concernenti   la   diramazione   dei
   bollettini regionali  e l'impiego  di altri
   mezzi di informazione (art. 54 L. 9-5-1975,
   n. 153)
   Lire 14.259.430  /  1974
   Lire 33.272.000  /  1975
   Lire 31.611.000  /  1976
                                              L.       79.142.430

Cap. 10800
   Spese  di   carattere  generale   derivanti
   dall'applicazione della  legge 153/75 (art.
   10 L. 9-5-1975, n. 153)
   lire 39.000.000  /  1974
   lire 36.000.000  /  1975
   lire 36.000.000  /  1976
                                              L.      111.000.000

1. Obiettivo - Formazione
1.2. Piano di intervento per la formazione professionale.
1.2.1. Programma per la formazione professionale

Cap. 12300
   Spese  per  l'attività  di  qualificazione
   professionale per  le persone  che lavorano
   in agricoltura  svolta  direttamente  dalla
   Regione   o    affidata   ad   Associazioni
   Professionali  e   di  Produttori  Agricoli
   maggiormente  rappresentative   sul   piano
   nazionale (artt.  55 e  56 L.  9-5-1975, n.
   153)
   lire  86.666.000  /  1974
   lire 179.195.000  /  1975
   lire 263.577.000  /  1976
                                              L.      529.438.000

Cap. 12400
   Contributi     per      l'assunzione      e
   l'utilizzazione ai  sensi degli  artt. 48 e
   49 della  L. 153/1975 di consulenti socio -
   economici in  possesso del  titolo previsto
   dall'art. 53 della legge stessa (art. 60 L.
   9-5-1975, n. 153)
   lire 78.838.000  /  1975
   lire 95.586.000  /  1976
                                              L.      174.424.000

3. Obiettivo - Sviluppo delle attività economiche
3.6. Piano di intervento sulle strutture produttive
3.6.1. Programma  per il potenziamento delle strutture produttive
nei settori dell'agricoltura delle foreste e della pesca.

Cap. 38110
   Contributi  in   c/interessi  a  favore  di
   aziende agricole  singole od  associate per
   l'attuazione dei piani di sviluppo (art. 18
   L. 9-5-1975, n. 153)
   lire 520.000.000  /  1974
   lire 784.000.000  /  1975
   lire 958.000.000  /  1976
                                              L.    2.262.000.000

Cap. 38120
   Contributi integrativi in c/capitale per la
   realizzazione   dei   piani   di   sviluppo
   zootecnico (art. 23 L. 9-5-1975;  n. 153)
   lire  73.000.000  /  1974
   lire 125.000.000  /  1975
   lire 146.000.000  /  1976
                                              L.      344.000.000

3.9. Altri interventi

Cap. 57250
   Contributi in  c/capitale  ad  imprenditori
   che si  impegnino a tenere una contabilità
   aziendale   in   conformità   a   disposto
   dall'art.  11   della  direttiva   CEE   n.
   159/1972 (art. 29 L. 9-5-1975, n. 153)
   lire 160.000.000  /  1974
   lire 370.000.000  /  1975
   lire 502.000.000  /  1976
                                              L.    1.032.000.000

Cap. 57300
   Contributi  in  c/capitale  per  facilitare
   l'avviamento    delle    Associazioni    di
   assistenza internazionale  (art. 30 L. 9-5-
   1975, n. 153)
   lire 19.000.000  /  1974
   lire 40.000.000  /  1975
   lire 40.000.000  /  1976
                                              L.       99.000.000

Cap. 57350
   Piani di  apporto strutturali  in favore di
   coloro che  destinano le terre, delle quali
   sono proprietari,  per le  finalità di cui
   all'art. 37  della L. 153/75 (art. 41 L. 9-
   5-1975, n. 153)
   lire   352.000.000  /  1974
   lire   571.000.000  /  1975
   lire 1.171.000.000  /  1976
                                              L.    2.094.000.000

Cap. 57400
   Spese   relative    alla    attività    di
   informazione   socio    -    economica    e
   qualificazione professionale  delle persone
   che   lavorano    in   agricoltura   svolta
   direttamente dalla  Regione o  affidata  ad
   associazioni appositamente istituite (artt.
   48 e 49 L. 9-5-1975, n. 153)
   lire  86.660.000  /  1974;
   lire 223.997.000  /  1975
   lire 219.648.000  /  1976
                                              L.      530.311.000

TOTALE                                        L.    7.255.315.430

Alla  copertura   del  relativo   onere  si   provvede   con   le
disponibilità finanziarie  residuate ai  capitoli 20405,  20410,
20415, 20420,  20425,  20430,  20435,  20440,  20445,  20450  del
bilancio per  l'anno 1976  avvalendosi del  disposto dell'art.  1
della L. 27-2-1951, n. 64.

Le tranches  di spesa  relative agli anni 1977 e seguenti saranno
finanziate in  relazione ai  fondi  attribuiti  annualmente  alla
Regione ai  sensi delle  Leggi 9-5-1975,  n. 153  e 10-5-1976, n.
352.

Al  finanziamento   degli  interventi  di  cui  all'ultimo  comma
dell'art. 33  ed agli artt. 37 e 40, sarà fatto fronte con fondi
propri della  Regione, da  iscriversi in  appositi  capitoli  dei
bilanci per gli anni 1977 e seguenti.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come  legge della Regione Toscana. Firenze, 7 Settembre
1977.

La presente  legge è  stata approvata dal Consiglio Regionale il
26 agosto 1976 ed è stata vistata dal Commissario del Governo il
2 settembre 1977.

ALLEGATO
ELENCO DELLE ZONE AGRICOLE SVANTAGGIATE DI CUI ALLA DIRETTIVA CEE
N. 268/75 DETERMINATE CON DIRETTIVA CEE N. 273/75.

                       PROVINCIA DI AREZZO
                                
1. Comuni delimitati ai sensi dell'art. 3, par. 3.

Direttiva CEE n. 268/75

n.  1, Comune di Anghiari, Superficie territoriale ettari 13.058,
       Superficie delimitata ettari 13.058;
n.  2, Comune  di Badia  Tedalda, Superficie territoriale ettari
       11.906, Superficie delimitata ettari 11.906;
n.  3, Comune di Bibbiena, Superficie territoriale ettari 8.641,
       Superficie delimitata ettari 8.641;
n.  4, Comune  di Caprese  Michelangelo, Superficie territoriale
       ettari 6.675, Superficie delimitata ettari 6.675;
n.  5, Comune di Castel Focognano, Superficie territoriale ettari
       5.661, Superficie delimitata ettari 5.661;
n.  6, Comune  di Castel  San Nicolò,  Superficie  territoriale
       ettari 8.314, Superficie delimitata ettari 8.314;
n.  7, Comune  di Chitignano,   Superficie  territoriale  ettari
       1.470, Superficie delimitata ettari 1.470;
n.  8, Comune  di Chiusi  della Verna,  Superficie  territoriale
       ettari 10.232, Superficie delimitata ettari 10.232;
n.  9, Comune  di Loro Ciuffenna, Superficie territoriale ettari
       8.675, Superficie delimitata ettari 8.675;
n. 10, Comune di  Montemignaio, Superficie  territoriale  ettari
       2.606, Superficie delimitata ettari 2.606;
n. 11, Comune di Monterchi, Superficie territoriale ettari 2.873,
       Superficie delimitata ettari 2.873;
n. 12, Comune di  Ortignano  Raggiolo,  Superficie  territoriale
       ettari 3.645, Superficie delimitata ettari 3.645;
n. 13, Comune di  Pieve Santo  Stefano, Superficie  territoriale
       ettari 15.577, Superficie delimitata ettari 15.577;
n. 14, Comune di  Poppi, Superficie  territoriale ettari  9.703,
       Superficie delimitata ettari 9.703;
n. 15, Comune di  Pratovecchio, Superficie  territoriale  ettari
       7.548, Superficie delimitata ettari 7.548;
n. 16, Comune di  Sestino, Superficie territoriale ettari 8.046,
       Superficie delimitata ettari 8.046;
n. 17, Comune di  Stia, Superficie  territoriale  ettari  6.271,
       Superficie delimitata ettari 6.271;
n. 18, Comune di Subbiano, Superficie territoriale ettari 7.824,
       Superficie delimitata ettari 7.824;
n. 19, Comune di  Talla, Superficie  territoriale ettari  6.018,
       Superficie delimitata ettari 6.018;
n. 20, Comune di  Arezzo, Superficie territoriale ettari 38.453,
       Superficie delimitata ettari 16.553;
n. 21, Comune di Capolona, Superficie territoriale ettari 4.737,
       Superficie delimitata ettari 3.005;
n. 22, Comune di  Castelfranco di Sopra, Superficie territoriale
       ettari 3.764, Superficie delimitata ettari 2.370;
n. 23, Comune di  Castiglion Fibocchi,  Superficie  territoriale
       ettari 2.570, Superficie delimitata ettari 1.270;
n. 24, Comune di  Pian di  Scò, Superficie  territoriale ettari
       1.843, Superficie delimitata ettari 870;
n. 25, Comune di Terranuova Bracciolini, Superficie territoriale
       ettari 8.537, Superficie delimitata ettari 70.

Sommano:  Superficie   territoriale  ettari  204.647,  Superficie
delimitata ettari 168.881.

2. Comuni  delimitati ai  sensi dell'art. 3, par. 4 Direttiva CEE
268/75

n. 26, Comune di Cavriglia, Superficie territoriale ettari 6.091,
       Superficie delimitata ettari 810;
n. 27, Comune di  Castiglion Fiorentino, Superficie territoriale
       ettari 11.125, Superficie delimitata ettari 3.670;
n. 28, Comune di Cortona, Superficie territoriale ettari 34.234,
       Superficie delimitata ettari 15.860;
n. 29, Comune di  San Sepolcro,  Superficie territoriale  ettari
       9.148, Superficie delimitata ettari 9.148.

Sommano:  Superficie   territoriale  ettari   60.598,  Superficie
delimitata ettari 29.488.

                      PROVINCIA DI FIRENZE
                                
1. Comuni  delimitati ai  sensi dell'art. 3, par. 3 Direttiva CEE
268/75

n.  1, Comune  di Cantagallo,   Superficie  territoriale  ettari
       8.268, Superficie delimitata ettari 8.268;
n.  2, Comune  di Firenzuola,   Superficie  territoriale  ettari
       27.206, Superficie delimitata ettari 27.206;
n.  3, Comune  di Londa,  Superficie territoriale  ettari 5.932,
       Superficie delimitata ettari 5.932;
n.  4, Comune di Marradi, Superficie territoriale ettari 15.407,
       Superficie delimitata ettari 15.407;
n.  5, Comune  di Palazzuolo  sul Senio, Superficie territoriale
       ettari 10.890, Superficie delimitata ettari 10.890;
n.  6, Comune  di San  Godenzo, Superficie  territoriale  ettari
       9.919, Superficie delimitata ettari 9.919;
n.  7, Comune  di Vernio,  Superficie territoriale ettari 5.354,
       Superficie delimitata ettari 5.354;
n.  8, Comune  di Fiesole, Superficie territoriale ettari 4.211,
       Superficie delimitata ettari 30;
n.  9, Comune  di Montemurlo,   Superficie  territoriale  ettari
       3.066, Superficie delimitata ettari 1.443;
n. 10, Comune di  Pelago, Superficie  territoriale ettari 5.478,
       Superficie delimitata ettari 2.895;
n. 11, Comune di Reggello, Superficie territoriale ettari 12.122,
       Superficie delimitata ettari 5.210;
n. 12, Comune di Sesto Fiorentino, Superficie territoriale ettari
       4.904, Superficie delimitata ettari 380.

Sommano:  Superficie   territoriale  ettari  112.757,  Superficie
delimitata ettari 92.934.

2. Comuni  delimitati ai  sensi dell'art. 3, par. 4 Direttiva CEE
268/75

n. 13, Comune di  Greve, Superficie  territoriale ettari 16.904,
       Superficie delimitata ettari 11.197;
n. 14, Comune di  Barberino di  Mugello, Superficie territoriale
       ettari 15.660, Superficie delimitata ettari 15.660;
n. 15, Comune di  Borgo  San  Lorenzo,  Superficie  territoriale
       ettari 14.615, Superficie delimitata ettari 14.615;
n. 16, Comune di Calenzano, Superficie territoriale ettari 7.687,
       Superficie delimitata ettari 540;
n. 17, Comune di Dicomano, Superficie territoriale ettari 6.184,
       Superficie delimitata ettari 6.184;
n. 18, Comune di  Pontassieve,  Superficie  territoriale  ettari
       11.443, Superficie delimitata ettari 5.020;
n. 19, Comune di  Rufina, Superficie  territoriale ettari 4.568,
       Superficie delimitata ettari 4.568;
n. 20, Comune di  San Piero  a  Sieve,  Superficie  territoriale
       ettari 3.663, Superficie delimitata ettari 3.663;
n. 21, Comune di Scarperia, Superficie territoriale ettari 7.937,
       Superficie delimitata ettari 7.937;
n. 22, Comune di  Vaglia, Superficie  territoriale ettari 5.694,
       Superficie delimitata ettari 5.694;
n. 23, Comune di  Vaiano, Superficie  territoriale ettari 3.334,
       Superficie delimitata ettari 1.863;
n. 24, Comune di Vicchio, Superficie territoriale ettari 13.889,
       Superficie delimitata ettari 13.889.

Sommano:  Superficie   territoriale  ettari  111.578,  Superficie
delimitata ettari 90.830.

                      PROVINCIA DI LIVORNO
                                
1. Comuni  delimitati ai  sensi dell'art. 3, par. 4 Direttiva CEE
268/75

n.   1, Comune di Sassetta, Superficie territoriale ettari 2.659,
       Superficie delimitata ettari 2.659.

2. Comuni  delimitati ai  sensi dell'art. 3, par. 5 Direttiva CEE
268/75

n.  2, Comune di Campo nell'Elba, Superficie territoriale ettari
       5.566, Superficie delimitata ettari 5.566;
n.  3, Comune  di   Capoliveri, Superficie  territoriale  ettari
       3.951, Superficie delimitata ettari 3.951;
n.  4, Comune di Marciana, Superficie territoriale ettari 4.518,
       Superficie delimitata ettari 4.518;
n.  5, Comune di Marciana Marina, Superficie territoriale ettari
       575, Superficie delimitata ettari 575;
n.  6, Comune  di Porto  Azzurro, Superficie territoriale ettari
       1.336, Superficie delimitata ettari 1.336;
n.  7, Comune  di Portoferraio,  Superficie territoriale  ettari
       4.787, Superficie delimitata ettari 4.787;
n.  8, Comune  di Rio  Marina,  Superficie  territoriale  ettari
       1.954, Superficie delimitata ettari 1.954;
n.  9, Comune  di Rio  nell'Elba, Superficie territoriale ettari
       1.678, Superficie delimitata ettari 1.678;
n. 10, Comune di  Capraia Isola,  Superficie territoriale ettari
       1.926, Superficie delimitata ettari 1.926.

Sommano:  Superficie   territoriale  ettari   26.291,  Superficie
delimitata ettari 26.291.

                       PROVINCIA DI LUCCA
                                
1. Comuni  delimitati ai  sensi dell'art. 3, Par. 3 Direttiva CEE
n. 268/75

n.  1, Comune  di Bagni di Lucca, Superficie territoriale ettari
       16.465, Superficie delimitata ettari 16.465;
n.  2, Comune  di Barga,  Superficie territoriale  ettari 6.653,
       Superficie delimitata ettari 6.653;
n.  3, Comune di Borgo a Mozzano, Superficie territoriale ettari
       6.698, Superficie delimitata ettari 6.698;
n.  4, Comune  di Camporgiano,  Superficie  territoriale  ettari
       2.710, Superficie delimitata ettari 2.710;
n.  5, Comune di Careggine, Superficie territoriale ettari 2.446,
       Superficie delimitata ettari 2.446;
n.  6, Comune  di Castelnuovo    di    Garfagnana,    Superficie
       territoriale ettari  2.850, Superficie  delimitata  ettari
       2.850;
n.  7, Comune  di Castiglione    di    Garfagnana,    Superficie
       territoriale   ettari 4.864,  Superficie delimitata ettari
       4.864;
n.  8, Comune  di Coreglia Antelminelli, Superficie territoriale
       ettari 5.278, Superficie delimitata ettari 5.278;
n.  9, Comune  di Fabbriche  di Vallico, Superficie territoriale
       ettari 1.553, Superficie delimitata ettari 1.553;
n. 10, Comune di  Fosciandora,  Superficie  territoriale  ettari
       1.982, Superficie delimitata ettari 1.982;
n. 11, Comune di Gallicano, Superficie territoriale ettari 3.050,
       Superficie delimitata ettari 3.050;
n. 12, Comune di  Giuncugnano,  Superficie  territoriale  ettari
       1.894, Superficie delimitata ettari 1.894;
n. 13, Comune di  Minucciano,   Superficie  territoriale  ettari
       5.700, Superficie delimitata ettari 5.700;
n. 14, Comune di Molazzana, Superficie territoriale ettari 3.163,
       Superficie delimitata ettari 3.163;
n. 15, Comune di Pescaglia, Superficie territoriale ettari 7.580,
       Superficie delimitata ettari 7.580;
n. 16, Comune di  Piazza  al  Serchio,  Superficie  territoriale
       ettari 2.709, Superficie delimitata ettari 2.709;
n. 17, Comune di  Pieve Fosciana, Superficie territoriale ettari
       2.877, Superficie delimitata ettari 2.877;
n. 18, Comune di S. Romano in Garfagnana, Superficie territoriale
       ettari 2.604, Superficie delimitata ettari 2.604;
n. 19, Comune di Seravezza, Superficie territoriale ettari 3.937,
       Superficie delimitata ettari 3.937;
n. 20, Comune di  Sillano, Superficie territoriale ettari 6.215,
       Superficie delimitata ettari 6.215;
n. 21, Comune di Stazzema, Superficie territoriale ettari 8.072,
       Superficie delimitata ettari 8.072;
n. 22, Comune di  Vagli di Sotto, Superficie territoriale ettari
       4.102, Superficie delimitata ettari 4.102;
n. 23, Comune di Vergemoli, Superficie territoriale ettari 2.730,
       Superficie delimitata ettari 2.730;
n. 24, Comune di  Villa Basilica, Superficie territoriale ettari
       3.648, Superficie delimitata ettari 3.648;
n. 25, Comune di  Villa  Collemandina,  Superficie  territoriale
       ettari 3.481, Superficie delimitata ettari 3.481;
n. 26, Comune di Camaiore, Superficie territoriale ettari 8.541,
       Superficie delimitata ettari 2.250;
n. 27, Comune di  Capannori,    Superficie  territoriale  ettari
       15.660, Superficie delimitata ettari 3.040;
n. 28, Comune di  Lucca, Superficie  territoriale ettari 18.553,
       Superficie delimitata ettari 1.175.

Sommano:  Superficie   territoriale  ettari  156.015,  Superficie
delimitata ettari 119.726.

                      PROVINCIA DI GROSSETO
                                
1. Comuni  delimitati ai  sensi dell'art. 3, par. 3 Direttiva CEE
n. 268/75

n.  1, Comune di Arcidosso, Superficie territoriale ettari 9.339,
       Superficie delimitata ettari 9.339;
n.  2, Comune  di Castell'Azzara, Superficie territoriale ettari
       6.472, Superficie delimitata ettari 6.472;
n.  3, Comune  di Roccalbegna,  Superficie  territoriale  ettari
       12.484, Superficie delimitata ettari 12.484;
n.  4, Comune  di Santa  Fiora, Superficie  territoriale  ettari
       6.252, Superficie delimitata ettari 6.252;
n.  5, Comune di Seggiano, Superficie territoriale ettari 4.953,
       Superficie delimitata ettari 4.953;
n.  6, Comune di Castel del Piano, Superficie territoriale ettari
       6.780, Superficie delimitata ettari 3.092;
n.  7, Comune  di Cinigiano,    Superficie  territoriale  ettari
       16.160, Superficie delimitata ettari 4.714.

Sommano:  Superficie   territoriale  ettari   62.440,  Superficie
delimitata ettari 47.306.

2. Comuni  delimitati ai  sensi dell'art. 3, par. 4 Direttiva CEE
n. 268/75

n.  8, Comune  di Civitella  Paganico,  Superficie  territoriale
       ettari 19.271, Superficie delimitata ettari 10.385;
n.  9, Comune di Massa Marittima, Superficie territoriale ettari
       28.410, Superficie delimitata ettari 28.410;
n. 10, Comune di Monterotondo Marittimo, Superficie territoriale
       ettari 10.213, Superficie delimitata ettari 10.213;
n. 11, Comune di Montieri, Superficie territoriale ettari 10.834,
       Superficie delimitata ettari 10.834;
n. 12, Comune di  Roccastrada,  Superficie  territoriale  ettari
       28.437, Superficie delimitata ettari 9.504;
n. 13, Comune di Manciano, Superficie territoriale ettari 37.285,
       Superficie delimitata ettari 37.285;
n. 14, Comune di  Pitigliano,   Superficie  territoriale  ettari
       10.289, Superficie delimitata ettari 10.289;
n. 15, Comune di Scansano, Superficie territoriale ettari 27.356,
       Superficie delimitata ettari 12.311;
n. 16, Comune di  Semproniano,  Superficie  territoriale  ettari
       8.112, Superficie delimitata ettari 8.112;
n. 17, Comune di  Sorano, Superficie territoriale ettari 17.459,
       Superficie delimitata ettari 17.459.

Sommano:  Superficie   territoriale  ettari  197.666,  Superficie
delimitata ettari 154.802.

3. Comuni  delimitati ai  sensi dell'art. 3, par. 5 Direttiva CEE
268/75.

n. 18, Comune di Monte Argentario, Superficie territoriale ettari
       6.023, Superficie delimitata ettari 6.023.

                   PROVINCIA DI MASSA CARRARA
                                
1. Comuni  delimitati ai  sensi dell'art. 3, par. 3 Direttiva CEE
268/75

n.  1, Comune  di Aulla,  Superficie territoriale  ettari 5.979,
       Superficie delimitata ettari 5.979;
n.  2, Comune  di Bagnone, Superficie territoriale ettari 7.379,
       Superficie delimitata ettari 7.379;
n.  3, Comune  di Casola  in Lunigiana,  Superficie territoriale
       ettari 4.253, Superficie delimitata ettari 4.253;
n.  4, Comune  di Comano,  Superficie territoriale ettari 5.457,
       Superficie delimitata ettari 5.457;
n.  5, Comune  di Filattiera,   Superficie  territoriale  ettari
       4.898, Superficie delimitata ettari 4.898;
n.  6, Comune  di Fivizzano,    Superficie  territoriale  ettari
       17.681, Superficie delimitata ettari 17.681;
n.  7, Comune di Fosdinovo, Superficie territoriale ettari 5.241,
       Superficie delimitata ettari 5.241;
n.  8, Comune  di Licciana Nardi, Superficie territoriale ettari
       5.596, Superficie delimitata ettari 5.596;
n.  9, Comune  di Mulazzo, Superficie territoriale ettari 5.265,
       Superficie delimitata ettari 5.265;
n. 10, Comune di  Pontremoli,   Superficie  territoriale  ettari
       18.282, Superficie delimitata ettari 18.282;
n. 11, Comune di  Tresana, Superficie territoriale ettari 4.429,
       Superficie delimitata ettari 4.429;
n. 12, Comune di  Zeri, Superficie  territoriale  ettari  7.330,
       Superficie delimitata ettari 7.330;
n. 13, Comune di  Carrara, Superficie territoriale ettari 7.100,
       Superficie delimitata ettari 3.240;
n. 14, Comune di  Massa, Superficie  territoriale ettari  9.383,
       Superficie delimitata ettari 5.425;
n. 15, Comune di  Montignoso,   Superficie  territoriale  ettari
       1.667, Superficie delimitata ettari 565;
n. 16, Comune di Podenzana, Superficie territoriale ettari 1.720,
       Superficie delimitata ettari 1.025;
n. 17, Comune di  Villafranca   in    Lunigiana,      Superficie
       territoriale ettari  2.949, Superficie  delimitata  ettari
       2.704.

Sommano:  Superficie   territoriale  ettari  115.609,  Superficie
delimitata ettari 105.749.

                        PROVINCIA DI PISA
                                
1. Comuni  delimitati ai  sensi dell'art. 3, par. 4 Direttiva CEE
268/75

n.  1, Comune  di Buti,  Superficie territoriale  ettari  2.308,
       Superficie delimitata ettari 820;
n.  2, Comune  di Calci,  Superficie territoriale  ettari 2.516,
       Superficie delimitata ettari 925;
n.  3, Comune  di Castelnuovo   di   Val  di  Cecina, Superficie
       territoriale ettari  8.878, Superficie  delimitata  ettari
       8.878;
n.  4, Comune  di Montecatini   Val   di   Cecina,    Superficie
       territoriale ettari  15.538, Superficie  delimitata ettari
       15.538;
n.  5, Comune  di Monteverdi  Marittima, Superficie territoriale
       ettari 9.836, Superficie delimitata ettari 9.836;
n.  6, Comune  di Pomarance,  Superficie  territoriale    ettari
       22.754,  Superficie delimitata ettari 22.754;
n.  7, Comune di Volterra, Superficie territoriale ettari 25.285,
       Superficie delimitata ettari 25.285.

Sommano:  Superficie   territoriale  ettari   87.115,  Superficie
delimitata ettari 84.036.

                      PROVINCIA DI PISTOIA
                                
1. Comuni  delimitati ai  sensi dell'art. 3, par. 3 Direttiva CEE
268/75

n.  1, Comune  di Abetone, Superficie territoriale ettari 3.126,
       Superficie delimitata ettari 3.126;
n.  2, Comune  di Cutigliano,   Superficie  territoriale  ettari
       4.339, Superficie delimitata ettari 4.339;
n.  3, Comune di Marliana, Superficie territoriale ettari 4.299,
       Superficie delimitata ettari 4.299;
n.  5, Comune  di Sambuca   Pistoiese,  Superficie  territoriale
       ettari 7.754, Superficie delimitata ettari 7.754;
n.  4, Comune di Piteglio, Superficie territoriale ettari 5.005,
       Superficie delimitata ettari 5.005;
n.  6, Comune di San Marcello Pistoiese, Superficie territoriale
       ettari 8.518, Superficie delimitata ettari 8.518;
n.  7, Comune  di Montale, Superficie territoriale ettari 3.202,
       Superficie delimitata ettari 1.870;
n.  8, Comune  di Pescia,  Superficie territoriale ettari 7.914,
       Superficie delimitata ettari 5.616;
n.  9, Comune di Pistoia, Superficie territoriale ettari 23.677,
       Superficie delimitata ettari 13.240.

Sommano:  Superficie   territoriale  ettari   67.834,  Superficie
delimitata ettari 53.767.

                       PROVINCIA DI SIENA
                                
1. Comuni  delimitati ai  sensi dell'art. 3, par. 3 Direttiva CEE
n. 268/75

n.  1, Comune  di Abbadia S. Salvatore, Superficie territoria le
       ettari 5.892, Superficie delimitata ettari 5.892;
n.  2, Comune  di Castiglione  d'Orcia, Superficie  territoriale
       ettari 14.184, Superficie delimitata ettari 14.184;
n.  3, Comune  di Piancastagnaio, Superficie territoriale ettari
       6.970, Superficie delimitata ettari 6.970.

Sommano:  Superficie   territoriale  ettari   27.046,  Superficie
delimitata ettari 27.046.

2. Comuni  delimitati ai  sensi dell'art. 3, par. 4 Direttiva CEE
n. 268/75

n.  4, Comune  di Chiusdino,   Superficie   territoriale  ettari
       14.181, Superficie delimitata ettari 2.100;
n.  5, Comune  di Montalcino,  Superficie   territoriale  ettari
       24.362, Superficie delimitata ettari 8.034;
n.  6, Comune  di Monticiano,  Superficie   territoriale  ettari
       10.945, Superficie delimitata ettari 10.945;
n.  7, Comune  di Radicondoli,  Superficie  territoriale  ettari
       13.253, Superficie delimitata ettari 13.253;
n.  8, Comune  di Cetona,  Superficie territoriale ettari 5.319,
       Superficie delimitata ettari 2.700;
n.  9, Comune di Chianciano Terme, Superficie territoriale ettari
       3.652, Superficie delimitata ettari 1.180;
n. 10, Comune di  Montepulciano, Superficie  territoriale ettari
       16.558, Superficie delimitata ettari 1.443;
n. 11, Comune di  Radicofani, Superficie    territoriale  ettari
       11.846, Superficie delimitata ettari 11.846;
n. 12, Comune di Sarteano, Superficie territoriale ettari 8.527,
       Superficie delimitata ettari 6.410;
n. 13, Comune di  S.  Casciano  Bagni,  Superficie  territoriale
       ettari 9.186, Superficie delimitata ettari 9.186;
n. 14, Comune di  Gaiole  in  Chianti,  Superficie  territoriale
       ettari 12.899, Superficie delimitata ettari 5.630;
n. 15, Comune di Radda in Chianti, Superficie territoriale ettari
       8.056, Superficie delimitata ettari 4.230.

Sommano:  Superficie   territoriale  ettari  138.784,  Superficie
delimitata ettari 76.957.

                       RIEPILOGO GENERALE
                                
PROVINCIA di Arezzo,
   Comuni interessati n. 29,
   Superficie delimitata ettari 198.369;
PROVINCIA di Firenze,
   Comuni interessati n. 24,
   Superficie delimitata ettari 183.764;
PROVINCIA  di Grosseto,
   Comuni interessati n. 18,
   Superficie delimitata ettari 208.131;
PROVINCIA di Livorno,
   Comuni interessati n. 10,
   Superficie delimitata ettari 28.950;
PROVINCIA di Lucca,
   Comuni interessati n. 28,
   Superficie delimitata ettari 119.726;
PROVINCIA  di Massa Carrara,
   Comuni interessati n. 17,
   Superficie delimitata ettari 105.749;
PROVINCIA  di Pisa,
   Comuni interessati n. 7,
   Superficie delimitata ettari 84.036;
PROVINCIA di Pistoia,
   Comuni interessati n. 9,
   Superficie delimitata ettari 53.767;
PROVINCIA di Siena,
   Comuni interessati n. 15,
   Superficie delimitata ettari 104.003.

Totali:
Comuni interessati n. 157,
Superficie delimitata ettari 1.086.495.

ALLEGATO B
TABELLA DI  CONVERSIONE  DI  OVINI,  BOVINI,  CAPRINI  IN  UNITA'
BESTIAME ADULTO (UBA) PREVISTA ALL'ART. 7, PAR. 1, LETT. A) DELLA
DIRETTIVA CEE N. 258/75.

Tori, vacche e altri bovini di più di 2 anni   1,0   UBA
Pecore                                          0,15  UBA
Capre                                           0,15  UBA
Bovini da 6 mesi a 2 anni                       0,6   UBA

I coefficienti relativi alle pecore e alle capre sono applicabili
agli importi  massimi e  minimi per UBA definiti all'art. 7, par.
1, della direttiva CEE n. 258/75.

AGRICOLTURA
TUTELA AMBIENTALE
FORMAZIONE

