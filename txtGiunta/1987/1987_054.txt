Partecipazione  al   fondo  di   dotazione  iniziale  dei  centri
costituiti in  Toscana ai  sensi art.  10 della  L.  910  del  27
ottobre 1966.

Il Consiglio Regionale ha approvato il 29-9-1987
Il Commissario del Governo ha apposto il visto il 2-11-1987
Il Presidente  della Giunta  Regionale promulga la seguente legge
regionale:

ARTICOLO 1

1.  La   Regione  Toscana,  nell'ambito  dell'attività  volta  a
promuovere  ed   agevolare   l'organizzazione   delle   attività
commerciali divulgative,  previste  dall'art.  4  dello  Statuto,
concorre al  finanziamento del  fondo di  dotazione iniziale  dei
Centri:

- Consorzio Ortofrutticolo Medio Tirreno - Pisa;
- Consorzio Gestione Centro Carni Chiusi;
- Centro  Commercializzazione dei  Fiori dell'Italia  Centrale  -
  Pescia;

impianti realizzati  in Toscana ai sensi dell'art. 10 della legge
27 ottobre 1966, n. 910.

2. La partecipazione finanziaria regionale si attua attraverso la
corresponsione di un contributo per gli anni 1987, 1988 e 1989.

3. Il  contributo viene  deliberato dal Consiglio regionale ed è
subordinato alla  presentazione da  parte dei Centri di programmi
pluriennali, per  il perseguimento  dei loro  scopi  sociali,  in
armonia con  le  finalità  indicate  nel  Programma  Regione  di
Sviluppo.

ARTICOLO 2

1. L'onere  di L.  250.000.000 derivante dalla presente legge per
l'anno 1987, farà carico sul bilancio di previsione del corrente
anno al  capitolo che viene istituito con la variazione di cui al
successivo art. 3.

2. L'onere per gli anni successivi sarà stabilito con le singole
leggi di bilancio.

ARTICOLO 3

1. Agli  stati di previsione di competenza e di cassa della parte
"spesa del  bilancio di previsione per l'anno 1987 sono apportate
le seguenti variazioni:

di nuova istituzione:

Cap. 20205
   Contributo annuale  ai  Centri  di:  Centro
   Carni  di  Chiusi,  Mercato  dei  Fiori  di
   Pescia, Mercato  ortofrutticolo  del  Medio
   Tirreno
   Competenza                                      L. 250.000.000
   Cassa                                           L. 250.000.000

in diminuzione:

Cap. 50060:
   Fondo  globale  per  il  finanziamento  per
   ulteriori programmi di sviluppo
   Competenza                                      L. 250.000.000
   Cassa                                           L. 250.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 Novembre 1987.

La presente  legge è  stata approvata dal Consiglio Regionale il
29-9-1987 ed  è stata  vistata dal Commissario del Governo il 2-
11-1987.



COMMERCIO
PARTECIPAZIONI

