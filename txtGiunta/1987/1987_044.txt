Integrazione alla  LR 40/87.  Proroga per l'anno 1987 dei termini
di cui alla LR 13/1984 relativa alla disciplina dei finanziamenti
regionali a sostegno delle attività produttive non agricole.

Il Consiglio Regionale ha approvato il 22-7-1987
Il Commissario del Governo ha apposto il visto il 18-8-1987
Il Presidente  della Giunta  Regionale promulga la seguente legge
regionale:

ARTICOLO 1

1. L'art. 1 della LR 15.6.1987, n. 40 è così sostituito:

   "Art. 1
   (Approvazione del Programma Regionale dei Finanziamenti).

   Il Programma  regionale dei  finanziamenti  per  le  attività
   produttive di  cui all'art.  7 della  LR 17.2.1984,  n. 13, è
   approvato dal  Consiglio regionale  entro il  termine  del  31
   luglio  1987   ed  assume   come  riferimento  finanziario  le
   disponibilità recate  per tale anno dal bilancio annuale e da
   quello pluriennale".

ARTICOLO 2

1. Dopo  l'art. 1  della LR  15.6.1987,  n.  40  è  inserito  il
seguente articolo 1 bis:

   "Art. 1 bis
   (Formazione  delle   proposte  relative   ai  preliminari   di
   progetto).

   Ai  fini   dell'elaborazione  del   Programma  regionale   dei
   finanziamenti per  le attività  produttive non  agricole  per
   l'anno  1988,   le  Province   deliberano,  con  proprio  atto
   consiliare da  adottarsi  entro  il  31  ottobre  1987,  sulla
   proposta  di  cui  all'art.  9  della  LR  17.2.1984,  n.  13,
   relativamente ai  preliminari di  progetto pervenuti  al  loro
   esame non  oltre il  30 settembre  1987 e  presentati  con  le
   modalità di cui all'art. 3 della predetta legge regionale".

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata  urgente per  gli effetti  e con le
modalità dell'art.  127 della  Costituzione e dell'art. 28 dello
Statuto,  entra   in  vigore   il   giorno   stesso   della   sua
pubblicazione.

La presente  Legge è  approvata dal Consiglio Regionale il 22-7-
1987 ed  è stata  vistata dal  Commissario del  Governo il 18-8-
1987.



SVILUPPO ECONOMICO
PROGRAMMAZIONE

