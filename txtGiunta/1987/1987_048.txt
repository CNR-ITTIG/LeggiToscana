Dotazione  organica   e  struttura   operativa  regionale.  LR  6
settembre 1973 n. 55 - Modifiche ed integrazioni.

Il Consiglio Regionale ha approvato il 22-7-1987
Il Commissario del Governo ha apposto il visto il 18-8-1987
Il Presidente  della Giunta  Regionale promulga la seguente legge
regionale:

ARTICOLO 1
(Modifiche alla dotazione organica)

1. Per  effetto della  modifica statutaria approvata con legge 27
giugno 1985,  n. 317,  che ha  aumentato di  due unità il numero
massimo dei  componenti la  Giunta Regionale,  ed  in  attuazione
dell'accordo nazionale 1983/1985 per il personale delle Regioni a
statuto ordinario,  i posti  della 2a  qualifica dirigenziale del
ruolo  unico  regionale  sono  incrementati  di  18  unità,  con
conseguente riduzione  di altrettanti posti della prima qualifica
dirigenziale.

ARTICOLO 2
(Struttura Operativa)

1. L'articolazione della struttura operativa della Regione di cui
all'art. 2  della LR  6 settembre  1973, n. 55, è indicata nella
Tabella allegato  I della LR 24 aprile 1984, n. 23, modificata ed
integrata dalla Tabella allegata I della presente legge.

ARTICOLO 3
(Centro Direzionale)

1. Il  Centro Direzionale  è costituito  dai seguenti  uffici  e
dipartimenti, funzionali e di settore:

a) I campo di attività: "Affari Istituzionali e programmazione".
   Ufficio  Gabinetto   -  Dipartimento   Finanze  e  Bilancio  -
   Dipartimento Affari  Generali e  del Personale  - Dipartimento
   Programmazione -  Dipartimento Statistica, Elaborazione Dati e
   Documentazione -  Dipartimento Affari  Giuridici  e  Legali  -
   Dipartimento Politiche Economiche e del Lavoro.
   Fa altresì  parte del  I campo  di attività  il  Servizio  "
   Segreteria della Giunta regionale".
b) II campo di attività: "Economia e Assetto Territoriale".
   Dipartimento Agricoltura  e Foreste  - Dipartimento Ambiente -
   Dipartimento    Urbanistica    -    Dipartimento    Trasporti,
   Infrastrutture,  Casa  -  Dipartimento  Attività  Produttive,
   Turismo, Formazione Professionale e Servizi alle imprese.
c) III campo di attività: "Sicurezza Sociale e Servizi Sociali".
   Dipartimento Sicurezza  Sociale -  Dipartimento  Istruzione  e
   Cultura.

2. Le  attribuzioni dei  Dipartimenti e degli Uffici risultano da
quelle dei  servizi e  delle  posizioni  di  ricerca  in  cui  si
articolano, indicate  dalla Tabella allegata I della LR 24 aprile
1984, n.  23, modificata  ed integrata  dalla Tabella  allegato I
della presente legge.

ARTICOLO 4
(Integrazione dell'art. 14/bis (Nomina dei coordinatori) della LR
6-9-73 n. 55)

1. Alla  fine del  primo  comma  dell'art.  14  bis  (Nomina  dei
Coordinatori) della  legge regionale  6 settembre  1973,  n.  55,
introdotto dalla  legge regionale  24 aprile  1984, n.  23  viene
introdotta la seguente proposizione:

   "La   Giunta,   nell'ambito  del   limite  numerico   indicato
   dall' art. 9 quinquies della legge regionale 6 settembre 1973,
   n. 54 introdotto dalla legge regionale 24 aprile 1984, n.  22,
   può   altresì   nominare   un   coordinatore  per  l'Ufficio
   Segreteria della Giunta e per l'Ufficio del Comitato Regionale
   di Controllo".

ARTICOLO 5
(Norme di attuazione)

1. Le  modifiche  alla  struttura  operativa  introdotte  con  la
Tabella  allegata   I  della   presente  legge,  si  attuano  dal
novantesimo giorno  successivo all'entrata  in vigore della legge
medesima. Fino  a tale  data continua  ad  operare  la  struttura
disciplinata dalla LR 24 aprile 1984, n. 23.

2. Entro  tale termine,  sentite le  OOSS con provvedimento della
Giunta regionale,  nel rispetto  del secondo  comma dell'art.  62
dello Statuto, i dirigenti della 2a qualifica sono assegnati alle
strutture risultanti  dalla Tabella allegato I della LR 24 aprile
1984, n.  23, modificata  e integrata  dalla Tabella  allegato  I
della presente  legge.  A  tal  fine  la  Giunta  Regionale,  con
deliberazione meramente  esecutiva  di  cui  dovrà  essere  data
immediata comunicazione  al Consiglio, provvede in via preventiva
a ordinare  in un  unico elenco  le tabelle  suddette,  numerando
progressivamente servizi, uffici e posizioni di ricerca.

3. Entro  lo stesso termine, sentite le OOSS, la Giunta Regionale
adotta, nel  rispetto dell'art. 62 secondo comma dello Statuto, i
provvedimenti relativi:

- alla distribuzione del personale tra i dipartimenti e uffici;
- alla nomina dei coordinatori;
- all'avvio  delle procedure  per la copertura dei posti della 2a
  qualifica dirigenziale che risultino vacanti dopo le operazioni
  effettuate a  norma del  precedente secondo comma. La copertura
  dei predetti  posti è effettuata con le modalità previste dal
  terzo comma  dell' art. 12 della LR 6-9-1973, n. 54, modificato
  dall' art. 7 della LR 24-4-1984, n. 22;
- alla  revisione delle  unità operative complesse e organiche e
  conseguenti nomine dei responsabili.

ARTICOLO 6
(Disposizioni finali)

1. Sono abrogati gli artt. 4, 6, 7 e 8 della LR 6 settembre 1973,
n. 55.

ARTICOLO 7
(Norma finanziaria)

1. Gli  oneri derivanti dall'applicazione della presente legge, e
decorrenti dal  1987, sono  previsti in  lire 40.000.000  e fanno
carico ai  capitoli del  bilancio  di  previsione  dell'esercizio
finanziario 1987  relativi alle spese per il personale regionale,
che presentano la necessaria disponibilità.

2. Per  gli esercizi  successivi si  farà fronte  con  legge  di
bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 26 agosto 1987.

La presente  Legge è  stata approvata dal Consiglio Regionale il
22-7-1987 ed  è stata vistata dal Commissario del Governo il 18-
8-1987.

ALLEGATO I
MODIFICHE  ALL'ARTICOLAZIONE   DELLA  STRUTTURA  OPERATIVA  DELLA
REGIONE

Al Dipartimento  SERVIZI DELLA PRESIDENZA è aggiunto il seguente
servizio:

Servizio: Difensore Civico (Di nuova istituzione)
   - Attribuzioni previste dalla legge istitutiva n. 8-74 e dalla
     LR 36-1983  contenente norme per la salvaguardia dei diritti
     dell'utente dei servizi delle UUSSLL.

Il Servizio n. 10 (ASSISTENZA GIURIDICA AGLI ORGANI REGIONALI) è
modificata come segue:

Servizio 10: Studi, ricerche, documentazione e pubblicazioni.
   - Studi  e ricerche per la raccolta degli elementi informativi
     strumentali all'esercizio  delle  funzioni  di  indirizzo  e
     controllo dei consiglieri regionali;
   - studio  e   predisposizione  degli  elementi  necessari  per
     definire procedure  e metodi  che consentano  valutazioni di
     fattibilità della legislazione regionale;
   - gestione della biblioteca; redazione delle pubblicazioni del
     dipartimento e gestione della documentazione giuridica;
   - predisposizione  degli elementi  tecnico giuridici necessari
     per lo  svolgimento dei compiti della Commissione ex art. 54
     dello Statuto  e assistenza tecnico-iuridica per l'esame del
     rendiconto della Regione e degli enti e aziende regionali.

L'UFFICIO GABINETTO è così modificato:

Il Servizio  n.  17  (ATTIVITA'  GENERALI  DELLA  PRESIDENZA)  è
modificato come segue:

Servizio 17: Attività Generali della Presidenza
   - Collaborazione  all'attività del  Presidente per i rapporti
     con la  Giunta, il  Consiglio, i gruppi consiliari;  con gli
     enti regionali;  con il Parlamento, il Governo, le Regioni e
     gli altri soggetti istituzionali.
   - Collaborazione   all'attività   del   Presidente    per  il
     coordinamento di  iniziative a  carattere non ricorrente che
     investono l'attività di più settori di lavoro;
   - Corrispondenza;  affari riservati.
   - Progettazione  redazionale    e    grafica;    produzione  e
     diffusione di  pubblicazioni e  iniziative editoriali  e dei
     materiali a  stampa necessari  per  il  funzionamento  della
     struttura;   impianto e  aggiornamento del catalogo generale
     degli stampati.

Il  Servizio  n.  20  (POLITICHE  REGIONALI  INTERSETTORIALI)  è
soppresso e sostituito dal seguente:

Servizio 20: Comunicazione e pubbliche relazioni
   - Informazione  sull'attività regionale  in rapporti  con gli
     organi di  stampa e  gli altri  mezzi  di  comunicazione  di
     massa.
   - Gestione  delle    produzioni  cinetelevisive  regionali  di
     natura  informativa,  promozionale,  pubblicitaria,  con  il
     sistema radio  televisivo pubblico  e privato.  Produzione e
     diffusione di  films e  audiovisivi di  natura  informativa,
     promozionale, pubblicitaria, realizzati per iniziativa della
     Regione, anche  in collaborazione con la Mediateca regionale
     toscana.
   - Coordinamento delle iniziative pubblicitarie della Regione e
     su media prodotti dalla Regione.
   - Iniziative di pubbliche relazioni.
   - Gestione della LR 2-5-1985, n. 43.

Dopo  l'UFFICIO   GABINETTO  è   aggiunto  il   Servizio  n.  28
(SEGRETERIA GIUNTA  E AFFARI  GENERALI),  già  del  Dipartimento
AFFARI  GENERALI   E  DEL   PERSONALE,  che   muta   la   propria
denominazione in:

Servizio 28:  "Ufficio Segreteria  della Giunta Regionale" con le
     seguenti attribuzioni:
   - Assistenza  tecnico  -  giuridica  alla  Giunta  ed  al  suo
     Segretario:  predisposizione   e  trasmissione   degli  odg:
     redazione dei processi verbali delle sedute.
   - Rapporti  con gli uffici del Consiglio, con i Dipartimenti e
     Uffici Regionali  e con  gli Uffici della CCAR connessi alla
     predetta   attività.    Predisposizione   delle   normative
     attuative di carattere generale nelle materie di competenza.
   - Redazione,   pubblicazione  e    diffusione  del  Bollettino
     Ufficiale.

Il  Dipartimento   AFFARI  GENERALI  E  DEL  PERSONALE  è  così
modificato:

Servizio N. 31: Organizzazione e Metodi

   Nella  declamatoria   delle  funzioni   del  SERVIZIO   N.  31
   (ORGANIZZAZIONE  E   METODI)   le   parole   "in   ordine   a:
   organizzazione delle strutture (moduli organizzativi)";
   sono sostituite  dalle seguenti: "in ordine all'organizzazione
   delle strutture  per le  funzioni regionali e delegate (moduli
   organizzativi)".

Servizio n.  32: Formazione  del personale  regionale.  Politiche
contrattuali

Il Servizio  n. 32  (FORMAZIONE PROFESSIONALE)  muta  la  propria
denominazione in:  "FORMAZIONE DEL PERSONALE REGIONALE. POLITICHE
CONTRATTUALI"  e   aggiunge  alle   sue  competenze  il  seguente
paragrafo: "Politiche contrattuali di carattere generale".

Servizio n. 33: Affari Generali

Il Servizio n. 33 (RAPPORTI ISTITUZIONALI E STRUTTURA DECENTRATA)
è soppresso ed è sostituito dal seguente:

Servizio: Affari Generali
   - Attività  generali concernenti  i  rapporti  con  gli  enti
     locali, con il CORECO e le sue Sezioni decentrate;
   - Protocollazione,   spedizione  e  conservazione  di  atti  e
     documenti e organizzazione dei servizi archivistici;
   - Organizzazione   e   gestione    procedure    concorsuali  e
     reclutamento.

Il Dipartimento AGRICOLTURA E FORESTE è così modificato:

Nella declaratoria  delle funzioni  del Servizio  n. 51 (RACCORDO
CON I  DIPARTIMENTI FUNZIONALI) è soppresso il seguente periodo:
"Coordinamento   attuazione   disposizioni   CEE   (direttive   e
regolamenti)".

Il Servizio n. 53 (TUTELA DELLE RISORSE AGRICOLE E VALORIZZAZIONE
ITTICA E FAUNISTICA) è soppresso e sostituito dal seguente:

Servizio 53: Caccia, pesca, produzioni minori
   - Disciplina  e gestione  della  caccia,  della  pesca  e  dei
     relativi  istituti.   Acquacoltura.  Prodotti   spontanei  e
     relativa disciplina. Agricoltura biologica.

   E' istituito il seguente Servizio:

Servizio - Politiche agricole comunitarie. (Di nuova istituzione)
   - Esame  delle problematiche  connesse alla  politica agricola
     comunitaria.
   - Coordinamento  delle procedure  amministrative e finanziarie
     per l'attuazione  delle normative  comunitarie  attinenti  i
     fondi di  orientamento e  garanzia e degli altri dispositivi
     inerenti il settore agricolo.
   - Gestione azioni dirette FEOGA - Sezione Orientamento.
   - Gestione interventi FEOGA - Sezione Garanzia.
   - Controllo  e rendicontazione  periodica  dell'attuazione  in
     Toscana della normativa comunitaria.

Il Dipartimento  ASSETTO  DEL  TERRITORIO  è  soppresso;    sono
istituiti i seguenti Dipartimenti:

   - Dipartimento AMBIENTE.
   - Dipartimento URBANISTICA.
   - Dipartimento TRASPORTI, INFRASTRUTTURE, CASA.

Il Dipartimento AMBIENTE si articola come segue:

Servizio n.  60 (RACCORDO  CON I  DIPARTIMENTI FUNZIONALI), così
modificato:

Servizio: Raccordo con i Dipartimenti funzionali.
   - Collegamento    fra  i  vari    moduli    organizzativi  del
     Dipartimento  in  ordine  ai  rapporti  con  i  dipartimenti
     funzionali del  1o campo  di  attività,  con  altri  uffici
     regionali,  con  enti  destinatari  di  delega,  per  quanto
     attiene    in    particolare:    normative    e    procedure
     amministrative;
   - atti   amministrativi;
   - produzione   legislativa   e  regolamentare e documentazione
     legislativa e giurisprudenziale;
   - bilancio e contabilità;
   - stato  di attuazione  e verifica  dei programmi e analisi di
     efficienza  ed   efficacia   degli   interventi.   Controlli
     sull'attività  degli   enti  regionali   nelle  materie  di
     competenza del dipartimento, nei casi previsti dalla legge.

Servizio  n.  80  (AMBIENTE),  già  del  Dipartimento  Sicurezza
Sociale.

Servizio: Smaltimento rifiuti e fanghi (Di nuova istituzione)
   - Programmi,  piani, progetti  finalizzati allo  smaltimento e
     riutilizzo dei rifiuti solidi e dei fanghi di processo;
   - coordinamento  delle  attività  di  competenza  degli  enti
     locali;
   - gestione delle leggi di settore;
   - definizione      e  verifica  dei  programmi  finanziari  di
     intervento nei settori interessati.

Servizio n.  71 (CAVE,  TORBIERE,  ACQUE  MINERALI  E  TERMALI  E
MINIERE), già  del Dipartimento  ATTIVITA' PRODUTTIVE, TURISMO E
COMMERCIO, così modificato:

   Servizio: Tutela  e valorizzazione del patrimonio di interesse
   ambientale.
   - Piani,  programmi e  progetti per  la formazione del sistema
     regionale delle  aree protette,  dei parchi  e delle riserve
     naturali;
   - piano  regionale per  le attività estrattive e verifiche di
     compatibilità ambientale;
   - tutela e valorizzazione del patrimonio speleologico;
   - tutela  delle zone  di particolare  interesse ambientale (L.
     1497-39) e L. 431-85);
   - pianificazione ambientale;
   - gestione leggi di settore;
   - definizione  e verifica dei programmi finanziari connessi ai
     processi di pianificazione nei settori di competenza.

Servizio  n.   64  (SISTEMAZIONI   TERRITORIALI   E   PREVENZIONE
DISSESTI), così modificato:

Servizio: Prevenzione dissesti territoriali e protezione civile.
   - Piani,  programmi e progetti relativi alla difesa del suolo;
     piani  di   bacino  e   opere  di   sistemazione  geologica,
     idrogeologica e idraulica;
   - difesa e consolidamento abitati;
   - zone sismiche;
   - sistemi      di  monitoraggio  per  l'acquisizione  dati  di
     prevenzione ed allarme nelle materie di competenza;
   - organizzazione  del sistema  di protezione civile per quanto
     di competenza regionale;
   - gestione della sala situazioni ed operativa;
   - gestione  delle leggi di settore. Definizione e verifica dei
     programmi finanziari nei settori interessati.

Servizio: Energia (Di nuova istituzione)
   - Piani,    programmi  e  progetti  relativi  alle  competenze
     regionali in materia di energia;
   - collegamento     delle  attività  regionali  con  gli  enti
     energetici nazionali, lo Stato e le altre regioni;
   - promozione  e coordinamento  delle attività  in materia  di
     risparmio energetico.

Servizio:  Coordinamento   e  finalizzazione   delle  ricerche  e
     dell'informazione dell'ambiente (Di nuova istituzione)
   - Predisposizione  di programmi,  piani e progetti finalizzati
     alle  valutazioni  ambientali  e  per  l'applicazione  delle
     tecnologie innovative del settore;
   - raccolta,  organizzazione e  diffusione  degli  elementi  di
     conoscenza in materia di ambiente;
   - informazione pubblica delle conoscenze ambientali.

Il Dipartimento URBANISTICA si articola come segue:

Servizio:  Raccordo  con  i  dipartimenti  funzionali  (Di  nuova
     istituzione)
   - Collegamento  fra  i  vari    moduli    organizzativi    del
     dipartimento  in  ordine  ai  rapporti  con  i  dipartimenti
     funzionali del  1o campo  di  attività,  con  altri  uffici
     regionali,  con  enti  destinatari  di  delega,  per  quanto
     attiene in particolare: procedure amministrative;
   - atti amministrativi;
   - bilancio e contabilità;
   - stato  di attuazione  e verifica  dei programmi e analisi di
     efficienza ed efficacia degli interventi;
   - raccolta  dati per l'elaborazione elettronica degli stessi a
     fini statistici e di documentazione.
   - Controlli  sull'attività degli enti regionali nelle materie
     di competenza  del Dipartimento,  nei  casi  previsti  dalla
     legge.

Servizio n.  61  (RILEVAZIONE  E  GESTIONE  DATI  TERRITORIALI  E
CARTOGRAFICI), così modificato:

Servizio: Rilevazione e gestione dati territoriali e cartografici
   - Raccolta   e    analisi    dati    territoriali  e  tematici
     (distribuzione  delle  attività,  governo  del  territorio,
     gestione opere  pubbliche e del sistema dei trasporti ecc.).
     Cartografia e riprese aeree;
   - sviluppo del sistema cartografico regionale.

Servizio   n.    62   (PIANIFICAZIONE   TERRITORIALE   E   TUTELA
DELL'AMBIENTE), così modificato:

Servizio: Pianificazione territoriale
   - Analisi  e valutazione  degli effetti territoriali di piani,
     progetti, azioni, indirizzi e leggi;
   - elaborazione di indirizzi e proposte per la pianificazione a
     scala regionale e subregionale.
   - Metodologie,    criteri  e  studi  per  la  definizione  dei
     contenuti  specifici  della  pianificazione  urbanistica  di
     settore e delle compatibilità intersettoriali, nel rispetto
     delle  soglie  di  rischio  definite  riguardo  all'ambiente
     fisico ed all'uso del territorio.

Servizio n. 63 (STRUMENTI URBANISTICI).

Posizione di  ricerca n.  68 (NORMATIVA E PROCEDURE NELLE MATERIE
DI COMPETENZA DEL DIPARTIMENTO), così modificato:

Posizione  di   ricerca:  Normativa   e  procedure   in   materia
urbanistica
   - Metodologie,  ricerche e studi sulla base dell'analisi della
     legislazione statale e regionale in materia di urbanistica.

Il Dipartimento  TRASPORTI, INFRASTRUTTURE, CASA si articola come
segue:

Servizio:  Raccordo  con  i  dipartimenti  funzionali  (Di  nuova
     istituzione)
   - Collegamento    fra  i  vari    moduli    organizzativi  del
     dipartimento  in  ordine  ai  rapporti  con  i  dipartimenti
     funzionali del  1o campo  di  attività,  con  altri  uffici
     regionali,  con  enti  destinatari  di  delega,  per  quanto
     attiene    in    particolare:    normativa    e    procedure
     amministrative;
   - atti  amministrativi;
   - produzione legislativa e giurisprudenziale;
   - bilancio e contabilità;
   - stato  di attuazione  e verifica  dei programmi e analisi di
     efficienza ed efficacia degli interventi;
   - raccolta  dati per l'elaborazione elettronica degli stessi a
     fini   statistici    e    di    documentazione.    Controlli
     sull'attività  degli   enti  regionali   nelle  materie  di
     competenza del dipartimento, nei casi previsti dalla legge.

Servizio n. 65 (TRASPORTI)

Servizio  n.   66  (INFRASTRUTTURE   e  LAVORI  PUBBLICI),  così
modificato:

Servizio: Infrastrutture per il trasporto
   - Programmi,  progetti  e  gestione  delle  leggi  relative  a
     viabilità, ferrovie, aeroporti;
   - definizione e verifica programmi finanziari di intervento.

Servizio: Infrastrutture  per il  trasporto marittimo  (Di  nuova
     istituzione)
   - Programmi,  progetti e  gestioni delle  leggi relative  alle
     materie affidate al Servizio;
   - definizione e verifica programmi finanziari di intervento.

Servizio  n.   67   (EDILIZIA   RESIDENZIALE   PUBBLICA),   così
modificato:

Servizio: Edilizia residenziale pubblica
   - Piani,  programmi, progetti  e gestione delle leggi relative
     a: acquisizione e organizzazione aree "167";
   - edilizia sovvenzionata, agevolata, convenzionata e rurale;
   - vigilanza e controllo  operatori  fruenti;
   - contributi    pubblici,  definizione,  verifica  e  gestione
     finanziaria di settore;
   - analisi e verifica di efficacia dell'attività del settore;
   - segreterie Commissioni di Vigilanza.

Posizione di  ricerca: Edilizia residenziale, socio - sanitaria e
scolastica (Di nuova istituzione)
   - Ricerche  e analisi  inerenti la normativa tecnica regionale
     per la  costruzione e-o  la ristrutturazione degli organismi
     residenziali, ospedalieri,  extra ospedalieri  e scolastici,
     ottimizzazione degli  scambi energetici.  Capitolati tipo  e
     forme  di   appalto.  Metodologie  per  la  definizione  del
     fabbisogno.

Il Dipartimento  ATTIVITA' PRODUTTIVE  TURISMO E COMMERCIO assume
la  seguente   denominazione:  "ATTIVITA'   PRODUTTIVE,  TURISMO,
FORMAZIONE PROFESSIONALE  E SERVIZI  ALLE IMPRESE", e viene così
modificato:

Il Servizio  n. 70  (PROMOZIONE PUBBLICITA')  è modificata  come
segue:

Servizio: Promozione pubblicità
   - Attività  promozionali per  le produzioni  e le  iniziative
     regionali relativamente alle attività produttive;
   - partecipazione  della Regione a fiere, mostre ed esposizioni
     in Italia e all'estero;
   - pubblicità  e propaganda  funzionali alle  attività  sopra
     indicate.

Sono istituiti i seguenti servizi:

Servizio: Promozione turistica, Turismo sociale e Sport (Di nuova
     istituzione)
   - Elaborazione  delle   attività  promozionali  turistiche  e
     realizzazione delle iniziative in Italia e all'estero;
   - pubblicità  e   propaganda    funzionali    alle  attività
     promozionali sopra  indicate.  Programma  di  valorizzazione
     delle risorse turistiche. Turismo congressuale.
   - Piani  e programmi  relativi agli  interventi  regionali  in
     materia di  Sport. Disciplina,  promozione e  organizzazione
     delle  attività  sportive  e  del  Turismo  Sociale,  degli
     impianti  e   delle   attrezzature   sportive.   Formazione,
     qualificazione  e   aggiornamento  degli   operatori   delle
     attività sportive. Associazionismo.

Servizio: Risorse naturali di interesse turistico e minerario (Di
     nuova istituzione)
   - Sviluppo  e razionalizzazione delle attività produttive del
     comparto  minerario   (cave,  acque   minerali  e   termali,
     miniere);
   - valutazione  dei fabbisogni di mercato e azioni a tutela del
     loro  soddisfacimento   nonchè  delle  esigenze  di  ordine
     economico generale del settore;
   - recupero  ad  uso    produttivo  e-o  turistico  delle  aree
     utilizzate.
   - Sviluppo,  ammodernamento e  riqualificazione dei  centri di
     turismo  nautico   e  termale,   delle  strutture  di  base,
     ricettive e dei servizi turistici inerenti.
   - Programmazione,   ricerca,      regolamentazione,  controllo
     interventi finanziari  di sostegno  delle suddette attività
     produttive turistiche.

Servizio n. 72 (INDUSTRIA E ARTIGIANATO) così modificato:

Servizio: Artigianato
   - Organizzazione  amministrativa  dell'artigianato.  Tutela  e
     sviluppo dell'artigianato. Imprese artigiane;
   - cooperative  e consorzi  tra imprese artigiane. Rapporti con
     organismi ed Enti Nazionali e Locali.

Il Servizio "ASSISTENZA TECNICA E GESTIONALE", istituito ai sensi
dell'art. 5  della LR  18-3-1985, n.  26, in  sostituzione  della
struttura operativa ERTAG (n. 121), è così modificato:

Servizio: Industria e cooperazione
   - Sviluppo industriale;
   - piani di settore;
   - riconversione e ristrutturazione aziendale.
   - Interventi  a   sostegno  del    movimento    cooperativo  e
     coordinamento  delle   iniziative  regionali.   Informazione
     socio-economica    in     collegamento    con    l'attività
     dell'Osservatorio  del  mercato  del  lavoro.  Rapporti  con
     organismi ed Enti Nazionali e Locali.

Nella declaratoria delle funzioni del Servizio n. 73 (TURISMO) è
soppresso  il   seguente  periodo:  "risparmio  energetico  nelle
strutture turistico - ricettive;  domande del lavoro".

Nella declaratoria  delle funzioni del Servizio n. 74 (COMMERCIO,
MOSTRE E  FIERE) sono  soppressi i seguenti periodi: "domanda del
lavoro" e  "risparmio  energetico  negli  uffici  a  destinazione
commerciale".

E'  aggiunto  il  Servizio  n.  90  (FORMAZIONE  PROFESSIONALE  E
ORIENTAMENTO PROFESSIONALE),  già del  Dipartimento Istruzione e
Cultura, così modificato:

Servizio: Formazione professionale
   - Sistema   regionale     di      formazione    professionale:
     programmazione  triennale  e  pianificazione  annuale  degli
     interventi;
   - verifica di efficienza degli interventi;
   - gestione  risorse finanziarie  e dei  contributi comunitari;
     aspetti organizzativi,  metodologici e  contenutistici delle
     attività. Relazioni con le parti sociali;
   - rapporti con gli organismi locali, nazionali e comunitari.

La posizione  di ricerca  n.  76  (ANALISI  DELLE  POLITICHE  PER
FATTORI E  PER SISTEMI  PRODUTTIVI) è soppressa e sostituita dal
seguente Servizio:

Servizio: Analisi  delle politiche  per fattori  nelle  attività
produttive extra - agricole
   - Attività dirette a definire i caratteri delle politiche per
     fattori con particolare riguardo agli interventi relativi ai
     centri di servizi alle imprese ed all'elaborazione del piano
     delle ricerche  del Dipartimento  ed alla relativa azione di
     coordinamento.  Analisi,   valutazione  e   verifiche  degli
     interventi e  politiche in materia di credito nei settori di
     pertinenza  del   dipartimento  anche   in   rapporto   alla
     legislazione nazionale.

NB Il  Servizio n.  75 (GESTIONE STRUTTURA ESPOSITIVA FORTEZZA DA
BASSO E  ORGANIZZAZIONE MOSTRE  REGIONALI) è ad esaurimento fino
alla data  di autonoma organizzazione della SoGeSe SpA (art. 4 LR
58-84). Da tale data si trasforma automaticamente in:

Posizione  di   ricerca:  Progettazione   legislativa  e  analisi
progetti di investimento
   - Analisi  della legislazione  regionale e  statale e verifica
     delle   relative    implicazioni   con    l'attività    del
     Dipartimento.
   - Attività dirette a definire profili delle procedure e degli
     atti amministrativi  connessi alle politiche regionali nelle
     attività  produttive.   Elaborazione  ed   applicazione  di
     tecniche per  la redazione  di progetti  di intervento  e di
     investimento per  le valutazioni di efficienza ed efficacia,
     con  particolare  riguardo  agli  effetti  occupazionali  ed
     economici delle azioni progettuali.

Il Dipartimento SICUREZZA SOCIALE è così modificato:

Nella declaratoria  delle funzioni  del Servizio  n. 77 (RACCORDO
CON I DIPARTIMENTI FUNZIONALI) sono soppressi i seguenti periodi:
"con enti destinatari di delega", "stato di attuazione e verifica
dei  programmi   e  analisi  di  efficienza  ed  efficacia  degli
interventi, raccolta  dai per  l'elaborazione  elettronica  degli
stessi, a fini statistici e di documentazione".

E' istituito il seguente Servizio:

Servizio: Pianificazione e controlli (Di nuova istituzione)
   - Collegamento    fra  i  vari    moduli    organizzativi  del
     Dipartimento in  ordine alla  programmazione con particolare
     riferimento ai piani regionali sanitario e sociale.
   - Coordinamento  funzioni ispettive su attività assistenziali
     e gestione USL.
   - Rapporti con l'Università per problematiche sanitarie.
   - Sanità militare.

Nella declaratoria  delle funzioni  del Servizio n. 83 (ATTIVITA'
DISTRETTUALI) sono soppresse le parole: "assistenza psichiatrica"
e sono  aggiunte  le  parole:  "Centro  Regionale  Emoderivati  e
attività trasfusionali".

Nella  declaratoria   delle   funzioni   del   Servizio   n.   84
(FARMACEUTICA)  sono   soppresse  le  parole:  "Centro  Regionale
Emoderivati e attività trasfusionali".

Il Servizio  n. 85 (ASSISTENZA SOCIALE) è modificato come segue:
Servizio: Assistenza sociale: interventi speciali e volontariato
   - Analisi,   programmazione,   regolamentazione,    indirizzo,
     controllo in  materia di: assetto organizzativo del Servizio
     di assistenza sociale e progetti formativi;
   - rapporti con il volontariato e la cooperazione;
   - asili nido;
   - progetti minori e giovani;
   - centri vacanza;
   - tossicodipendenze;
   - carceri.  Programmazione delle  risorse  per  i  settori  di
     competenza.

E'  istituito   il  seguente   Servizio:  Servizio:  Strutture  e
interventi socio assistenziali. (Di nuova istituzione)

   - Analisi,    programmazione,    regolamentazione,  indirizzo,
     controllo in  materia di: anziani, handicappati, inserimenti
     socioeducativi    e     lavorativi,    consulta    regionale
     handicappati,   assistenza    sociale   per   le   categorie
     interessate. Programmazione  delle risorse  per i settori di
     competenza.

Il Servizio  n. 86  (FORMAZIONE PROFESSIONALE)  muta  la  propria
denominazione in "FORMAZIONE DEL PERSONALE UUSSLL".

Nella declaratoria  delle funzioni  del Servizio  n. 87 (ECONOMIA
SANITARIA  E   GESTIONE  RISORSE)  dopo  le  parole:  "tecnologie
sanitarie" è  inserito il  seguente periodo: "piani, programmi e
gestione delle leggi relative a".

E' istituito il seguente servizio:

Servizio: Psichiatria (Di nuova istituzione)
   - Analisi,   programmazione,   regolamentazione,   indirizzo e
     controllo in materia di assistenza psichiatrica.

Il dipartimento ISTRUZIONE E CULTURA è così modificato:

Nella declaratoria delle funzioni del Servizio n. 92 (SCUOLA), le
parole: "criteri  e  programmazione  per  l'edilizia  scolastica"
mentre sono soppresse le parole: "sport e tempo libero".

E' istituita la seguente posizione di ricerca:

Posizione di ricerca: Iniziative culturali (Di nuova istituzione)
   - Studio  ed  elaborazione  di  modelli  di  intervento  e  di
     investimento nel  settore dei  beni culturali e di tipologie
     di partecipazione di soggetti pubblici e privati nel settore
     dei beni culturali.
   - Schemi di valutazione di efficienza ed efficacia.
   - Ricerca  ed analisi  delle risorse  storico -  culturali  in
     Toscana  per   la  costituzione   del  centro  regionale  di
     documentazione sui beni culturali.

E' istituito  il Dipartimento  POLITICHE ECONOMICHE E DEL LAVORO,
che si articola come segue:

Servizio n.  95 (LAVORO),  già  del  Dipartimento  Istruzione  e
Cultura, così modificato:

Servizio: Lavoro
   - Rapporti  con   Ministeri,    agenzie  per    l'occupazione,
     organismi sovranazionali,  Enti locali  e parti  sociali per
     programmazione, coordinamento e attuazione di iniziative per
     l'occupazione.
   - Gestione  politiche  di  sostegno  finanziario  nazionali  e
     comunitarie per progetti di creazione di occupazione.
   - Partecipazione  a Commissioni  centrale  e    regionale  per
     l'impiego.
   - Istruttoria,  coordinamento territoriale e gestione leggi di
     intervento sul  lavoro e  istruttoria, con  Dipartimenti  di
     settore, di  piani di  intervento  regionali  con  specifico
     riferimento ai problemi connessi con l'occupazione.
   - Programmazione  e    gestione  interventi  in    materia  di
     emigrazione e immigrazione.
   - Vertenza e crisi aziendali;
   - rapporti con parti sociali, istituzioni locali e nazionali.
   - Coordinamento  moduli organizzativi  del Dipartimento  e con
     altri Dipartimenti;
   - bilancio e contabilità;
   - verifica di efficienza e di efficacia del Dipartimento.
   - Documentazione  legislativa, bibliografica,  emerografica  e
     coordinamento attività informativa del Dipartimento.

Servizio: Osservatorio  mercato del  lavoro  e  orientamento  (Di
     nuova istituzione)
   - Ricerche,  analisi,  rilevazioni  e  archivi  statistici  su
     mercato del lavoro, relazioni industriali, domanda e offerta
     di lavoro figure professionali nuove e in trasformazione.
   - Verifica  degli effetti  occupazionali di leggi e interventi
     regionali e nazionali.
   - Rapporti  con Osservatorio  nazionale, organismi  di ricerca
     nazionali e sovranazionali.
   - Attività  di  orientamento  professionale:  programmazione,
     coordinamento    regionale    attività    informative    di
     orientamento, gestione, sperimentazione e rapporti con parti
     sociali.  Enti   Locali,  enti   ed  istituti   nazionali  e
     sovranazionali, relativa  utilizzazione  fondi  nazionali  e
     comunitari.

Servizio:   Sviluppo    interventi   nell'economia    (Di   nuova
     istituzione)
   - Rapporti con i Ministeri economici e le parti sociali per il
     coordinamento degli interventi nella Regione.
   - Promozione  per i  piani di sviluppo dell'economia privata e
     delle PPSS con specifico riferimento occupazionale.
   - Rapporti  con istituzioni  locali e parti sociali in materia
     di sviluppo economico con riferimento all'occupazione.
   - Osservazione  e analisi  della  legislazione  di  intervento
     nell'economia, della  legislazione  e  degli  interventi  di
     agevolazione Finanziaria e creditizia.

Dopo l'Ufficio della Sezione Decentrata del CRC di Siena (n. 105)
è istituito  l'UFFICIO DELLA SEZIONE DECENTRATA DEL CRC DI PRATO
con le seguenti attribuzioni: (Di nuova istituzione)

Sezione decentrata del CRC di Prato
   - Attività  consultive e  di assistenza  agli organi, nonchè
     attività istruttorie, esecutive ed operative per le materie
     affidate alla competenza dell'Ufficio.

ENTE REGIONE
ORDINAMENTO
PERSONALE

