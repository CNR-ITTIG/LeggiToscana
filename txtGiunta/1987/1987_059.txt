Intervento finanziario  straordinario a  favore dell'Associazione
"Teatro Regionale della Toscana".

Il Consiglio Regionale ha approvato il 17-11-1987
Il Commissario del Governo ha apposto il visto il 19-12-1987
Il Presidente  della Giunta  Regionale promulga la seguente legge
regionale:

ARTICOLO 1
(Autorizzazione dell'intervento)

1. E' autorizzata per l'anno 1987 l'assegnazione di un contributo
straordinario di  L. 1.500.000.000  a favore  dell'Associazione "
Teatro Regionale Toscano".

2. All'erogazione  del contributo  di  cui  al  comma  precedente
provvede  la   Giunta  regionale   sulla  base  dell'esame  della
situazione economica  e patrimoniale  della suddetta Associazione
riferita  dalla   Commissione  di  straordinaria  amministrazione
nominata con  deliberazione del  Consiglio regionale  n. 186  del
26/5/1987.

3. L'Associazione  " Teatro  Regionale Toscano"  rendiconta  alla
Giunta regionale l'impiego del contributo di cui al primo comma.

4. Un'integrazione  del contributo  può essere  disposta con  la
legge di  bilancio dell'esercizio  1988 qualora  se ne  rilevi la
necessità dall'esame  della situazione  economica e patrimoniale
di cui al precedente secondo comma.

ARTICOLO 2
(Copertura finanziaria)

1. Agli  oneri di  spesa di  cui al  presente provvedimento si fa
fronte con  la seguente  variazione da  apportarsi,  per  analogo
importo di  competenza e  cassa, agli  stati di  previsione della
spesa del bilancio di previsione 1987:

Spesa in diminuzione:
Cap. 50000
   Fondo globale                                 L. 1.500.000.000

Spesa di nuova istituzione:
Cap. 16140
   Contributo    straordinario     a    favore
   dell'Associazione   "    Teatro   Regionale
   Toscano" (LR 59/1987)                         L. 1.500.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 23 dicembre 1987.

La presente  Legge è  stata approvata dal Consiglio Regionale il
17-11-1987 ed è stata vistata dal Commissario del Governo il 19-
12-1987



ATTIVITA' ARTISTICHE

