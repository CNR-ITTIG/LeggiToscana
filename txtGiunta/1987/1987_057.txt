Modifica della  voce n. 16 della tariffa allegata alla LR 54/1980
e  successive   modificazioni  ed  integrazioni,  concernente  la
disciplina  delle  tasse  sulle  concessioni  regionali  "aziende
faunistico - venatorie".

Il Consiglio Regionale ha approvato il 27-10-1987
Il Commissario del Governo ha apposto il visto il 30-11-1987
Il Presidente  della Giunta  Regionale promulga la seguente legge
regionale:

ARTICOLO 1
(Adeguamento della tariffa)

La tariffa  del numero  d'ordine 16  del Titolo  II della tabella
annessa alla  LR 15-5-1980,  n. 54  e successive modificazioni ed
integrazioni, è così sostituita:

   "Concessione  di   costituzione  di   azienda   faunistica   -
   venatoria" per ogni ettaro:

   a) tassa di rilascio   da L. 11.520 a L. 1.728
   b) tassa annuale       da L.  2.880 a L. 1.728

Ai fini  della determinazione  della superficie  da sottoporre  a
tassazione si  deve tenere  conto di  tutta la  superficie reale,
arrotondamento all'ettaro superiore le altre frazioni.

Per ogni  100 lire  o frazione  di 100 lire di tassa ettariale è
inoltre dovuta la sopratassa di L. 100, ai sensi dell'art. 91 del
RD 5-6-1939,  n. 1016,  sostituito dall'art.  38 della legge 2-8-
1967, n. 799.

ARTICOLO 2
(Decorrenza)

Gli importi  delle tasse  previsti  dal  precedente  articolo  si
applicano per  i pagamenti  dovuti dal  1o gennaio  1988 e  dalla
stessa data  è abrogata  la distinzione  fra tassa  relativa  al
rilascio della  concessione e  tassa relativa al rinnovo annuale,
introdotta con la LR n. 54 del 15 maggio 1980.

ARTICOLO 3
(Norma transitoria)

Limitatamente  alle   aziende  faunistico  -  venatorie  che  per
ottenere il  rinnovo della  concessione hanno  dovuto  assolvere,
come tassa  di rilascio,  l'obbligo tributario nella misura della
tariffa ancora  in atto,  è disposto  solo per  l'anno 1987,  il
rimborso della  somma introitata  in eccedenza  al  limite  della
tassa rideterminata con la presente legge.

ARTICOLO 4
(Mezzi finanziari)

Modifica della  voce n. 16 della tariffa allegata alla LR 54/1980
e  successive   modificazioni  ed  integrazioni,  concernente  la
disciplina  delle  tasse  sulle  concessioni  regionali  "aziende
faunistico - venatorie".

Agli oneri derivanti dall'attuazione del presente provvedimento e
previsti  in   L.  950.000.000  si  fa  fronte  con  la  seguente
variazione da  apportare, per  analogo importo di competenza e di
cassa, agli stati di previsione del bilancio 1987:

Spesa in diminuzione

Cap. 11070
   Fondo   da    erogare   alle   Associazioni
   Intercomunali e alle Comunità Montane, per
   interventi di  tutela, incremento, recupero
   o ripristino  delle  risorse  ambientali  e
   faunistiche (LLRR 2-8- 1983, n. 50 e 31-12-
   1984, n. 73)                                    L. 950.000.000

Spesa di nuova istituzione

Cap. 11090
   Rimborso a  favore di  aziende faunistico -
   venatorie  di  somme  in  eccedenza  pagate
   dalle stesse  aziende  per  rilascio  delle
   concessioni   relative    all'anno    1987,
   rispetto alla  tariffa rideterminata (LR n.
   __ del __)                                      L. 950.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 dicembre 1987.

La presente  legge è  stata approvata dal Consiglio Regionale il
27-10-1987 ed è stata vistata dal Commissario del Governo il 30-
11-1987.



CACCIA
TRIBUTI

