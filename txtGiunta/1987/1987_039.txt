Inquadramento nel  ruolo  unico  regionale  del  personale  della
formazione professionale.

Il Consiglio Regionale ha approvato il 5-5-1987
Il Commissario del Governo ha apposto il visto l'8-6-1987
Il Presidente  della Giunta  Regionale promulga la seguente legge
regionale:

ARTICOLO 1
(Soppressione del ruolo unico regionale)

1. Il  ruolo unico  speciale ad  esaurimento del  personale della
formazione  professionale,  istituito  dall'art.  4  della  LR  4
settembre 1984, n. 59. è soppresso.

2. Il  personale del ruolo speciale è inquadrato nel ruolo unico
del personale  regionale con le modalità indicate dalla presente
legge.

3. Per  effetto della soppressione del ruolo unico speciale e del
conseguente inquadramento  del personale,  la dotazione  organica
complessiva del ruolo regionale è stabilita come segue:

Qualifiche funzionali                        dotazione (n. posti)
2a qualifica dirigenziale                                     121
1a qualifica dirigenziale                                     374
VIII qualifica                                              1.060
VII qualifica                                               1.077
VI qualifica                                                1.395
V qualifica                                                   272
IV qualifica                                                  830
III qualifica                                                 250
II qualifica                                                   11
Totale posti                                                5.390

ARTICOLO 2
(Attribuzione delle qualifiche funzionali)

1. Al personale el ruolo unico speciale sono attribuite, all'atto
dell'inquadramento  nel   ruolo  unico   regionale,  le  seguenti
qualifiche funzionali:

livello CCNL della                        e qualifica funzionale 
formazione professionale                  ex LR n. 22/ 1984:

I   livello (Ausiliario Serv. gen)             III  qualif. funz.
II  livello (Operat. amministr.)               IV   qualif. funz.
III livello (Collab. amministr.)               IV   qualif. funz.
                                               VI   qualif. funz.
IV  livello (Resp. Serv. Gen. e Segr.)         VI   qualif. funz.
V   livello (Docente)                          VI   qualif. funz.
                                               VII  qualif. funz.
VI  livello (Direttore)                        VIII qualif. funz.

ARTICOLO 3
(Personale del III livello)

1. La collocazione alla VI qualifica funzionale del personale del
III  livello   del  CCNL   della  formazione   professionale   è
subordinata ad entrambe le seguenti condizioni:

- possesso  di requisiti:  diploma  di  scuola  media  superiore,
  ovvero anzianità  di servizio,  in posizione corrispondente al
  livello, non  inferiore ad  anni 8  e mesi  6 dalla data del 31
  marzo 1986;
-  superamento  di  prova  d'esame,  preceduta  da  un  corso  di
  formazione professionale.

2. Il  personale del III livello che non trova collocazione nella
VI  qualifica   funzionale,  è  inquadrato  nella  IV  qualifica
funzionale.

ARTICOLO 4
(Personale del V livello)

1. La  collocazione della  VII qualifica funzionale del personale
del  V   livello  del  CCNL  della  formazione  professionale  è
subordinata alle seguenti condizioni:

a) possesso di requisiti: diploma di laurea;
b) mancanza  di diploma  di laurea:  anzianità di  servizio,  in
   posizione corrispondente al livello, non inferiore ad anni 8 e
   mesi 6 dalla data del 31 marzo 1986, e superamento di prova di
   esame, preceduta da un corso di formazione professionale.

2. Il  personale del  V livello  che non trova collocazione nella
VII  qualifica  funzionale,  è  inquadrato  nella  VI  qualifica
funzionale.

ARTICOLO 5
(Disciplina delle prove d'esame)

1. Il contenuto e le modalità di svolgimento delle prove d'esame
e dei  corsi di  formazione indicati  all'art. 3  e art.  4  sono
stabiliti in sede di contrattazione decentrata.

ARTICOLO 6
(Attribuzione del profilo professionale)

1.  Al   personale  collocato   nel  ruolo   unico  regionale  è
attribuito, nel rispetto della qualifica funzionale assegnata, il
profilo professionale  dell'ordinamento del  personale  regionale
corrispondente ai  contenuti di  professionalità della posizione
funzionale di provenienza.

ARTICOLO 7
(Decorrenza dell'inquadramento)

1. L'inquadramento  nel ruolo  unico regionale  ha decorrenza dal
primo giorno  del mese  successivo all'entrata  in  vigore  della
presente legge  fatta eccezione  per il personale del III livello
inquadrato a  norma del  primo comma  dell'art. 3 e del personale
del V  livello inquadrato  a norma  del  primo  comma,  lett.  b)
dell'art. 4,  per il  quale  l'inquadramento  è  effettuato  con
decorrenza  successiva   al  superamento   della  prova  d'esame.
Esaurite le  procedure di  inquadramento, il  ruolo  speciale  ad
esaurimento  del  personale  della  formazione  professionale  è
soppresso.

2. Ferma  restando la  predetta decorrenza, fino al completamento
degli atti  amministrativi di  inquadramento al  personale  viene
applicato, salvo  successivo conguaglio, il trattamento economico
previsto dal vigente CCNL della formazione professionale.

ARTICOLO 8
(Trattamento economico)

1. Al  personale inquadrato a norma della presente legge, compete
il trattamento  economico stabilito  dall'art. 80, art. 81 e art.
82 della  LR 6/  9/ 1973,  n. 54 sostituiti dall'art. 22 della LR
24/ 4/ 1984, n. 22.

2. La  predetta retribuzione  è  maggiorata  dell'importo  degli
scatti e del salario di anzianità calcolata a norma di contratto
relativamente ai servizi pregressi prestati alle dipendenze della
Regione,   delle    Amministrazioni   Provinciali,   Associazioni
Intercomunali, Comuni  e  Comunità  Montane  e  di  quelli  già
attribuiti all'atto  dell'inquadramento regionale in applicazione
della LR 4/ 9/ 1984, n. 59.

3. Il  salario di  anzianità previsto  al CCNL  della formazione
professionale alla data dell'1/ 10/ 1987 è corrisposto alla data
di inquadramento, in ventiquattresimi, in proporzione al servizio
effettivamente prestato.

4. Al  personale è  corrisposto il  premio di  produttività per
l'intero anno  1986, alle  condizioni previste  per il  personale
regionale.

ARTICOLO 9
(Salvaguardia trattamenti economici)

1. Al  personale che,  a seguito  dell'applicazione del  primo  e
secondo comma  dell'art. 8,  consegue  un  trattamento  economico
inferiore a  quello attribuito  in forma all'iscrizione nel ruolo
speciale ad  esaurimento, la  differenza tra  i  due  trattamenti
viene  mantenuta  a  titolo  di  maturato  di  anzianità.  Detta
differenza verrà  assorbita a  far data  dall'1/ 1/  1988  nella
misura  del   50%  con   i   miglioramenti   economici   previsti
dall'Accordo per il Comparto degli Enti Locali 1985-1987 e per il
restante  50%   con  i   miglioramenti   economici   dell'Accordo
successivo.

ARTICOLO 10
(Anzianità di servizio)

1. L'anzianità di servizio è utile - con riferimento ai periodi
effettivamente prestati  ed al relativo livello di appartenenza -
ai fini della partecipazione a procedure concorsuali o, comunque,
dei successivi sviluppi di carriera.

ARTICOLO 11
(Trattamenti di previdenza e quiescenza)

1. Al personale inquadrato nel ruolo unico regionale si applicano
i   trattamenti    di   previdenza    e   quiescenza    stabiliti
dall'ordinamento del personale regionale.

2. Il  personale che,  in forza del terzo comma dell'art. 5 della
LR 4/  9/ 1984,  n. 59,  ha  optato  per  la  prosecuzione  della
iscrizione all'INPS, conserva tale iscrizione.

ARTICOLO 12
(Provvedimenti attuativi)

1.  I   provvedimenti  amministrativi   per  l'attuazione   degli
inquadramenti disciplinati  dalla presente  legge  sono  adottati
dalla Giunta Regionale.

ARTICOLO 13
(Assunzioni a tempo determinato)

1. Con  effetto dal primo giorno del mese successivo alla data di
entrata in  vigore della  presente legge, alle assunzioni a tempo
determinato che  saranno effettuate  a norma dell'art. 7 della LR
4/ 9/ 1984, n. 59 si applica il trattamento economico e giuridico
del personale  regionale, limitatamente agli istituti compatibili
con il rapporto a tempo determinato.

2. Ai rapporti di lavoro a tempo determinato in atto alla data di
entrata  in  vigore  della  presente  legge  continua  ad  essere
applicato  il  CCNL  della  formazione  professionale  fino  alla
scadenza prevista per gli stessi.

ARTICOLO 14
(Norma finale)

1. Sono  abrogati il primo comma dell'art. 3, l'art. 4, l'art. 5,
l'art. 6  ed il  quarto comma  dell'art. 7  della LR  4 settembre
1984, n. 59.

ARTICOLO 15
(Norma finanziaria)

Agli  oneri   derivanti  dall'attuazione  della  presente  legge,
previsti  in   L.  12.940.000.000   e  decorrenti  dall'esercizio
finanziario 1987,  si fa  fronte per  tale anno  e per  gli  anni
successivi mediante la legge di bilancio.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 15 giugno 1987.

La presente  Legge è  stata approvata dal Consiglio Regionale il
5-5-1987 ed  è stata  vistata dal Commissario del Governo l'8-6-
1987.



ENTE REGIONE
FORMAZIONE
PERSONALE

