Costituzione di  una Società  per Azioni per la realizzazione di
un  Centro   Intermodale.  Modifiche   ed  integrazioni  alla  LR
21/11/1985, n. 64.

Il Consiglio Regionale ha approvato il 2-12-1986
Il Presidente  della Giunta  Regionale promulga la seguente legge
regionale:

ARTICOLO UNICO

1. Il  termine entro il quale avrebbe dovuto essere costituito il
Centro Intermodale  Toscano SpA,  di cui  al  comma 1 dell'art. 1
della legge  regionale 21 novembre 1985, n. 64 è prorogato al 30
giugno 1987.

2.  Restano,   comunque,  validi   tutti  gli   adempimenti  già
effettuati per la costituzione della suddetta società.

3. In  relazione allo  scopo di  cui al comma 1  dell' articolo 1
della LR  21 novembre  1985, n.  64, lo Statuto della costituenda
società  può   indicare  e   specificare  dettagliatamente   le
attività  che  la  Società  stessa  può  compiere  nell'ambito
dell'oggetto sociale.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 10 gennaio 1987.

La presente legge è stata approvata dal Consiglio Regionale il 2
dicembre 1986  ed è  promulgata per  decorrenza dei  termini  ai
sensi  dell'art.   27  dello   Statuto  e   dell'art.  127  della
Costituzione.



ORGANIZZAZIONI
TRASPORTI
ORDINAMENTO

