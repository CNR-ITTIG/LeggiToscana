Prestazione di  garanzia fidejussoria  per i prestiti d'onore nel
settore del diritto allo studio universitario.

Il Consiglio Regionale ha approvato il 24-2-1987
Il Commissario del Governo ha apposto il visto il 30-3-1987
Il Presidente  della Giunta  Regionale promulga la seguente legge
regionale:

ARTICOLO 1

1. I  prestiti d'onore  previsti dall'art. 19 della LR 31/8/1982,
n. 72,  sono  garantiti,  nel  capitale  e  negli  interessi,  da
fidejussione regionale.

ARTICOLO 2

1. La  concessione della  garanzia fidejussoria  è disposta  con
deliberazione della Giunta regionale.

ARTICOLO 3

1. Agli  oneri di  spesa derivanti dall'attuazione della presente
legge si  fa fronte  nel 1987  con  le  dotazioni  di  spesa  dei
capitoli 16550  e 16560 del bilancio di previsione 1987 e per gli
anni 1988  e 1989 con le dotazioni iscritte, ai fini del bilancio
pluriennale 1987-1989, sui corrispondenti capitoli.

2. Agli  oneri di  spesa per  gli esercizi  successivi al 1989 si
provvederà con le relative leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 6 aprile 1987.

La presente  legge è  stata approvata dal Consiglio Regionale il
24-2-1987 ed  è stata vistata dal Commissario del Governo il 30-
3-1987.



SISTEMA EDUCATIVO
CREDITO

