Modifiche alla  LR  1o  Agosto  1981,  n.  63  "Disciplina  delle
agevolazioni finanziarie regionali nel settore dell'agricoltura".

Il Consiglio Regionale ha approvato il 17-11-1987
Il Commissario del Governo ha apposto il visto il 19-12-1987
Il Presidente  della Giunta  Regionale promulga la seguente legge
regionale:

ARTICOLO UNICO

Il primo  comma dell'art.  14 della  LR 1  agosto 1981,  n. 63 è
così modificato:

   "Il programma  regionale degli interventi in agricoltura attua
   gli indirizzi del programma regionale di sviluppo economico di
   cui all'art.  48 dello  Statuto, e  tiene inoltre  conto degli
   atti della  programmazione comunitaria, nazionale, regionale e
   locale, in  armonia con  le norme  di cui  all'art. 11 del DPR
   24/7/1977, n.  616, con  le  altre  disposizioni  delle  leggi
   statali e  regionali concernenti  gli strumenti e le procedure
   della programmazione.  In particolare  il programma  regionale
   degli interventi in agricoltura tiene conto delle norme di cui
   all'art. 8  del Regolamento  CEE n. 797/1985 del 12 marzo 1985
   relativo  al  miglioramento  dell'efficienza  delle  strutture
   agrarie. In  questo quadro, anche con riguardo alla situazione
   ambientale  socio  -  economica  del  territorio,  nonchè  ai
   sistemi infrastrutturali  esistenti,  il  programma  regionale
   degli  interventi   in  agricoltura  fissa  gli  obiettivi  di
   sviluppo rispetto  ai quali  la  verifica  di  conformità  è
   condizione  per   l'approvazione  dei   piani   aziendali   ed
   interaziendali."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come Legge della Regione Toscana.

Firenze, 29 dicembre 1987.

La presente  legge è  stata approvata  dal  Consiglio  Regionale
nella seduta  del 17-11-1987  ed è stata vistata dal Commissario
del Governo il 19-12-1987.



AGRICOLTURA

