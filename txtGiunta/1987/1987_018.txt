Modifiche ed  integrazioni  alla  LR  21  novembre  1974,  n.  70
relativa alla disciplina delle mostre, fiere ed esposizioni.

Il Consiglio Regionale ha approvato il 3-2-1987
Il Commissario del Governo ha apposto il visto il 7-3-1987
Il Presidente  della Giunta  Regionale promulga la seguente legge
regionale:

ARTICOLO 1

Dopo l'articolo  11 della  LR  21  novembre  1974,  n.  70,  sono
introdotti i seguenti articoli:

   "Art. 11 bis
   (Nulla - osta regionale)

   Limitatamente    alle    fiere,    mostre    ed    esposizioni
   internazionali, nazionali  e regionali di cui all'art. 1 della
   presente legge  l'autorizzazione comunale  è  subordinata  al
   nulla -  osta della  Regione. Il  nulla -  osta è  rilasciato
   dalla Giunta  regionale sentito  il parere del Comitato di cui
   al successivo art. 11 ter.

   La Giunta regionale, con proprio atto deliberativo, stabilisce
   i termini  e le  modalità per  la presentazione delle domande
   tendenti ad  ottenere le  autorizzazioni comunali nonchè, ove
   occorra, il  nulla -  osta regionale.  Col medesimo  atto sono
   stabiliti le  modalità e  i termini  entro i  quali i  Comuni
   trasmettono alla Regione gli atti amministrativi relativi alle
   autorizzazioni   rilasciate    e    quelli    relativi    alle
   manifestazioni fieristiche  non soggette  ad autorizzazione ai
   sensi dell'art.  10, 1o  comma, ai  fini della predisposizione
   del calendario  regionale e  della formazione  del  calendario
   ufficiale da parte dello Stato.

   La deliberazione  di cui  al precedente  comma fissa i termini
   per l'adozione del calendario regionale.

   Ai fini  del rilascio  del nulla  - osta  regionale  gli  enti
   organizzatori  delle   manifestazioni  di   cui  al   comma  1
   presentano domanda  alla Giunta regionale nei termini e con le
   modalità stabilite  nella deliberazione  di  cui  al  secondo
   comma del presente articolo.

   Il nulla - osta è altresì obbligatorio per le manifestazioni
   indicate al  comma 1   organizzate direttamente  dai Comuni  a
   norma dell'art. 10."

   "Art. 11 ter
   (Comitato tecnico consultivo)

   E' istituito  un Comitato tecnico consultivo con il compito di
   esprimere pareri  sulle domande  di rilascio  del nulla - osta
   previsto dall'art.  11 bis  nonchè sulle  politiche regionali
   del settore.

   Il Comitato tecnico consultivo esprime il proprio parere sulle
   domande sottoposte  al suo  esame entro  i  termini  stabiliti
   nell'atto  deliberativo  della  Giunta  regionale  di  cui  al
   precedente art.  11bis.  La  Giunta  regionale  può  adottare
   comunque le proprie determinazioni se, nei termini fissati, il
   Comitato  tecnico   consultivo  non   esprime  il   parere  di
   competenza.

   Il Comitato tecnico - consultivo è così composto:
   - dal  componente della  Giunta regionale  incaricato  per  le
     attività inerenti il commercio, che lo presiede;
   - dai  Presidenti della  SOGESE SpA, del Palazzo dei Congressi
     di Firenze,  del Palazzo  degli  Affari  di  Firenze,  della
     Internazionale Marmi  e macchine  SpA, del  Centro Affari di
     Arezzo;
   - da  3 rappresentanti di enti organizzatori di manifestazioni
     fieristiche prescelti  fra quelli  indicati dagli  enti  che
     abbiano realizzato,  nel biennio  precedente, manifestazioni
     internazionali, nazionali o regionali;
   - da  8 rappresentanti delle organizzazioni di categoria degli
     industriali,  degli   artigiani,  degli  agricoltori  e  dei
     commercianti più rappresentative a livello regionale;
   - da 1 rappresentante dell'ANCI regionale;
   - da  1 rappresentante  dell'Unione regionale  delle  Province
     toscane;
   - da  2  esperti  in  materie    attinenti  all'organizzazione
     fieristica,  designati  dal  Consiglio  regionale  con  voto
     limitato.

   Il Comitato  è nominato  con  decreto  del  Presidente  della
   Giunta regionale e dura in carica due anni.

   L'avviso di  convocazione del  Comitato  deve  essere  inviato
   almeno cinque giorni prima della riunione.

   I membri  del  Comitato  che  senza  giustificato  motivo  non
   partecipino alle  riunioni per tre sedute consecutive decadono
   dall'incarico e vengono sostituiti.

   Il Comitato  è validamente  riunito  con  la  presenza  della
   maggioranza assoluta dei componenti.

   Il  parere   del  Comitato  è  espresso  con  il  voto  della
   maggioranza dei  presenti. Le  astensioni sono  computate come
   voti negativi.

   In caso di parità prevale il voto del Presidente.

   I compiti  di  segreteria  del  Comitato  sono  svolti  da  un
   funzionario regionale  nominato dal  Presidente  della  Giunta
   regionale.

   ARTICOLO 11 quater
   (Trattamento economico dei componenti il Comitato)

   Ai componenti  il Comitato  tecnico consultivo  è  attribuita
   l'indennità, il  rimborso spese e il trattamento economico di
   missione pari  a quelli  stabiliti per  la Commissione  di cui
   alla lett. b) dell'art. 1 della LR 19 luglio 1982, n. 60.

   Ai conseguenti  oneri di spesa derivanti dalla presente legge,
   previsti in  L. 10.000.000  si provvede, con i fondi stanziati
   sul cap. 00720 del bilancio di previsione 1987.

   Per gli anni successivi si provvederà con le rispettive leggi
   di bilancio.

ARTICOLO 2

Dopo l'art. 18 sono aggiunti i seguenti articoli:

   "Art. 19
   (Norma transitoria)

   I Comuni  provvedono a  trasmettere alla  Giunta regionale  le
   domande presentate prima dell'entrata in vigore della presente
   legge, relative  a manifestazioni  internazionali, nazionali e
   regionali da  tenersi nell'anno  1988, per  il  nulla  -  osta
   relativo, con  le modalità ed entro i termini stabiliti dalla
   deliberazione di cui all'art. 11 bis della presente legge."

   "Art. 20
   (Abrogazione)

   Sono abrogati  i seguenti  commi della LR 21 novembre 1974, n.
   70:

   - secondo e terzo comma dell'articolo 1;
   - sesto comma dell'art. 6;
   - secondo e terzo comma dell'art. 8;
   - secondo comma dell'art. 10".

   "Art. 21
   (Modificazioni)

   La  prima   frase  del   primo  comma  dell'art.  9  è  così
   sostituita:

   "Le funzioni di cui all'art. 1, primo e quarto comma".

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità di  cui all'art. 28 dello Statuto e dell'art. 127 della
Costituzione  entra   in  vigore   il  giorno  stesso  della  sua
pubblicazione.

Firenze, 10 marzo 1987.

La presente  Legge è  stata approvata dal Consiglio Regionale il
3-2-1987 ed  è stata vistata dal Commissario del Governo il 7-3-
1987.



COMMERCIO
ORGANI

