Modifica alla LR 52/82 "Norme per la formazione del sistema delle
aree protette, dei parchi e delle riserve naturali in Toscana".

Il Consiglio Regionale ha approvato il 17-3-1987
Il Commissario del Governo ha apposto il visto il 18-4-1987
Il Presidente  della Giunta  Regionale promulga la seguente legge
regionale:

ARTICOLO 1
(Modifica all'art. 1 "Finalità" della LR 29 giugno 1982, n. 52)

Il secondo  comma dell'art.  1 della  L R 29 giugno 1982 n. 52 è
così sostituito:

   "Ai fini predetti la presente legge, in conformità agli artt.
   80, 82  e 83  del DPR  24 luglio  1977 n. 616 ed in attuazione
   della  legge  8  agosto  1985  n.  431,  dette  norme  per  la
   formazione e  la disciplina  del sistema  regionale delle aree
   protette, nel  cui ambito sono istituiti i parchi e le riserve
   naturali".

ARTICOLO 2
(Modifica all'art.  2 - Caratteristiche delle aree protette della
LR 29 giugno 1982, n. 52)

Al terzo  comma dell'art.  2 della  LR  29  giugno  1982,  n.  52
l'espressione:  "E,   A  e   F  non  urbanizzate"  è  sostituita
dall'espressione "E, A non urbanizzate e F (parchi)".

ARTICOLO 3
(Modifica  all'art.   4  "Procedure   per  l'individuazione   dei
territori da  ricomprendere  nel  sistema  regionale  delle  aree
protette" della LR 29 giugno 1982, n. 52)

All'art. 4,  primo  comma,  della  LR  29  giugno  1982,  n.  52,
l'espressione  "sentite   le   Associazioni   Intercomunali"   è
sostituita dall'espressione "sentiti i comuni interessati singoli
o associati".

ARTICOLO 4
(Modifica all'art.  5 "Approvazione  del sistema  regionale delle
aree protette" della LR 29 giugno 1982, n. 52)

Alla fine del terzo comma dell'art. 5 della LR 29 giugno 1982, n.
52 dopo la parola "approvazione" è aggiunta l'espressione "salvo
quanto previsto dal successivo comma 5".

Dopo il terzo comma  dell'art. 5  della LR 29 giugno 1982, n. 52,
sono aggiunti i seguenti comma:

   "Le modifiche  suddette, in  estensione o  in riduzione  della
   perimetrazione, possono  essere effettuate  su iniziativa  del
   Consiglio  regionale,  della  Giunta,  delle  Province  e  dei
   Comuni".

   "I Comuni  possono esercitare  l'iniziativa di  cui  al  comma
   precedente  anche  contestualmente  all'adozione  di  varianti
   urbanistiche che  modifichino l'azzonamento  del PRG.  In  tal
   caso, l'atto  di adozione  della variante deve recare espressa
   menzione della modifica alla perimetrazione ed individuarla in
   allegato nel  relativo estratto  della carta  al 25.000  delle
   aree protette".

   "Le varianti  di cui  al precedente  comma sono  approvate dal
   Consiglio regionale,  anche in  deroga alle disposizioni della
   LR 31  dicembre 1984,  n. 74. Il Consiglio regionale dà atto,
   contestualmente     all'approvazione      della      variante,
   dell'intervenuta modifica del perimetro delle aree protette".

ARTICOLO 5
(Modifica all'art.  6 "Salvaguardia"  della LR 29 giugno 1982, n.
52)

1. All'art.  6  primo  comma  della  LR  29  giugno  1982  n.  52
l'espressione "fino all'entrata in vigore dell'approvazione delle
normative di  cui all'art.  9", è  sostituita dalla  espressione
"fino all'approvazione  delle normative  di cui  all'art. 12  con
riferimento alle materie di cui alla lettera A) del secondo comma
dell'art. 10".

2.  All'art.  6,  punto  2)  della  LR  29  giugno  1982,  n.  52
l'espressione "sentiti  i Comuni  e le Associazioni intercomunali
interessate" è  sostituita dall'espressione  " sentiti  i Comuni
interessati".

3.  All'art.  6,  punto  4)  della  LR  29  giugno  1982,  n.  52
l'espressione  "In   sede   di   approvazione   degli   strumenti
urbanistici o  delle loro  varianti, nei Comuni comprendenti aree
incluse nel  sistema regionale, la Giunta regionale verifica ..."
è  sostituita   dall'espressione:  "In   sede  di   approvazione
regionale, ai  sensi della  LR 31  dicembre 1984,  n.  74,  degli
strumenti  urbanistici  o  loro  varianti  che  interessano  aree
incluse nel  sistema regionale  delle aree  protette, la  regione
verifica...".

4. All'art.  6, punto  4) della  LR 29  giugno  1982,  n.  52  è
aggiunto il  seguente capoverso:  "La Giunta regionale opera tale
verifica anche  per le  varianti agli  strumenti  urbanistici  di
approvazione comunale  ai sensi  degli art.  9 e  10 della  LR 31
dicembre 1984, n. 74".

ARTICOLO 6
(Modifica all'art.  7  "Speciale  salvaguardia  per  i  territori
facenti parte  del patrimonio  della Regione  e di  altri Enti  o
persone di diritto pubblico" della LR 29 giugno 1982 n. 52)

1.  Al  terzo  comma  dell'art.  7  LR  29  giugno  1982,  n.  52
l'espressione "di cui all'art. 9" è sostituita dall'espressione:
"di cui  all'art. 12  con riferimento  alle materie  di cui  alla
lettera B) del secondo comma dell'art. 10".

ARTICOLO 7
(Modifica  all'art.  8  "Principi  della  disciplina  delle  aree
protette" della LR 29 giugno 1982, n. 52)

All'art.  8,   primo  comma   della  LR  29  giugno  1982  n.  52
l'espressione  "Per   i   territori   compresi"   è   sostituita
dall'espressione: "Ai  fini del  perseguimento degli obiettivi di
tutela e  di valorizzazione  espressi nell'art.  1 della presente
legge, nonchè  nella legge  8  agosto  1985  n.  431,  e  per  i
territori compresi".

All'art.  8,   primo  comma  della  LR  29  giugno  1982  n.  52,
l'espressione "dalle Associazioni Intercomunali" è soppressa.

Il terzo  alinea del secondo comma dell'art. 8 della LR 29 giugno
1982 n.  52 è  così modificato:  "del vincolo paesaggistico (ai
sensi della  legge 30  giugno 1939,  n. 1497  e della L. 8 agosto
1985, n. 431)".

Dopo l'undicesimo  alinea del  secondo comma dell'art. 8 della LR
29 giugno 1982, n. 52, sono aggiunti i seguenti alinea:

   "- del  catasto speleologico,  di cui  all'art. 3  della LR  2
      aprile 1984 n. 20;
    -  della "Carta  del   rispetto  della  natura,  della  flora
      spontanea e della fauna minore", di cui all'art. 5 della LR
      8 novembre 1982, n. 82;
    -  del Piano  regionale  di  organizzazione  dei  servizi  di
      smaltimento dei  rifiuti e  dei fanghi,  di cui  alla LR 13
      novembre 1984, n. 65.
    -  di tutti  gli  atti  della  pianificazione  regionale  che
      abbiano  incidenza   sul  territorio,   sul   paesaggio   e
      sull'ambiente".

ARTICOLO 8
(Modifiche all'art. 9 "Normativa delle aree protette" della LR 29
giugno 1982, n. 52)

Il secondo e il terzo comma dell'art. 9  della LR 29 giugno 1982,
n. 52 sono sostituiti dai seguenti commi:

   "In particolare la normativa contiene:

   1. Le  direttive agli  enti pubblici operanti nel territorio e
   nell'ambiente, circa  l'adeguamento della  disciplina di  loro
   competenza e in particolare quella derivante dagli atti di cui
   al secondo comma dell'art. 14.

   2. Le misure di salvaguardia in attesa dell'adeguamento di cui
   al precedente punto 1) ed i relativi tempi.

   3. Le  prescrizioni ed  i vincoli  immediatamente  efficaci  e
   vincolanti circa  l'uso e la tutela dei beni - anche privati -
   compresi nelle aree protette.

   4. Gli  indirizzi per la valorizzazione delle risorse naturali
   e paesaggistiche ai fini dello sviluppo economico e sociale.

   5. Gli  indennizzi ed  i contributi di cui all'art. 15. Per le
   materie indicate al secondo comma, lettera A) dell'art. 10 gli
   atti di  direttiva, di  salvaguardia,  di  prescrizione  e  di
   vincolo indicati al n. 1, al n. 2 e al n. 3 del IIo comma sono
   adottati si  sensi e  per gli  effetti di cui agli artt. 3 e 4
   della LR: 31 dicembre 1984 n. 74. Costituiscono allegati degli
   atti di  cui al IIo comma in forma di relazioni e di elaborati
   grafici in scala adeguata:

   a) il  censimento e  la catalogazione delle risorse naturali e
      dei beni ambientali, naturalistici, paesaggistici e storico
      - artistici;
   b) la   classificazione   tipologica  delle  aree  secondo  le
      categorie di  cui all'art.  10, differenziate  in base alla
      presenza consistenza  e prevalenza,  grado di conservazione
      dei beni e risorse individuate".

ARTICOLO 9
(Modifiche all'art.  10  "Classificazione  delle  aree  protette"
della LR 29 giugno 1982 n. 52)

Il secondo  comma dell'art.  10 della LR 29 giugno 1982, n. 52 è
così sostituito:

   "In  coerenza   con  la   classificazione  di   cui  ai  punti
   precedenti, la  normativa di cui all'art. 9 dovrà graduare la
   disciplina degli  interventi e  dei comportamenti  pubblici  e
   privati ammissibili  con  riferimento  generale  agli  assetti
   storici,  naturalistici,   paesaggistici  ed  ambientali,  con
   particolare riguardo alle seguenti materie:

   A)  trasformazioni   edilizie  ed   urbanistiche   comportanti
     modificazioni all'esteriore aspetto dei luoghi, ivi comprese
     quelle morfologiche  e vegetazionali  e quelle  derivanti da
     attività di  ricerca e  sfruttamento  per  cave  e  miniere
     nonchè di smaltimento di rifiuti solidi, liquidi e gassosi.
   B) disciplina d'uso delle risorse ambientali in riferimento a:

      - modificazioni colturali;
      - assetto delle acque superficiali e profonde;
      - assetto idrogeologico;
      - assetto faunistico;
      - attività produttive, ricreative, culturali;
      - circolazione e navigazione."

ARTICOLO 10
(Modifiche all'art.  11 "Compiti  della Regione e della Provincia
per la  predisposizione delle normative" della LR 29 giugno 1982,
n. 52)

La  rubrica  dell'art. 11  della LR 29 giugno 1982 n. 52 è così
sostituita:

   "Compiti della Regione, delle Province e dei Comuni"

Il primo ed il secondo comma dell'art. 11 della LR 29 giugno 1982
n. 52 sono così sostituiti:

   1. Ai  fini della  predisposizione della normativa e per tutte
   le attività  idonee ad  agevolare  l'attuazione  del  sistema
   delle aree  protette, la  Regione, anche in sede di attuazione
   della  legge   8  agosto  1985  n.  431,  svolge  funzioni  di
   promozione, coordinamento e collaborazione nei confronti delle
   Province.

   2. Il Consiglio regionale approva su proposta della Giunta gli
   atti di direttiva, salvaguardia, vincolo e prescrizione di cui
   al n.  1, al n. 2 ed al n. 3 del secondo comma dell'art. 9 per
   le materie  indicate alla lett. A) del secondo comma dell'art.
   10; la  Giunta regionale  formula gli  atti di cui al presente
   comma in riferimento ad una prima proposta di individuazione -
   all'interno del  sistema delle  aree  protette  -  delle  aree
   classificate nella  categoria a)  e nelle categorie b), c), d)
   di cui all'art. 10.

3. Il  Consiglio regionale  approva altresì,  su proposta  della
Giunta,  le  direttive  di  cui  all'art.  12/bis  nelle  materie
indicate alla lett. B) del comma 2 dell'art. 10.

4. Le  Province, per le materia di cui alla lett. A) del comma  2
dell'art. 10,  con riferimento ad ambiti territoriali omogenei, e
per il  coordinamento sovracomunale  degli  adempimenti  relativi
agli  atti   di   emanazione   regionale   provvedono:

- alla  specificazione e  integrazione degli atti di cui al comma
  2;
- alla  classificazione  definitiva  delle  aree  protette  nelle
  distinte  categorie   a),  b),  c),  d)  di  cui  all'art.  10,
  attraverso i  censimenti e  le catalogazioni  di cui all'art. 9
  comma 4;
- alla  perimetrazione e  verifica nel  tempo delle  categorie di
  beni di  cui ai  commi  5  e  7  dell'art. 82 del DPR 24 luglio
  1977, n. 616;
- agli atti di cui ai punti 4) e 5) del comma 2 dell'art. 9.

5. Nelle  funzioni di cui al comma precedente le Province operano
in quanto  soggetti incaricati della promozione del coordinamento
degli strumenti  urbanistici comunali,  nell'ambito  territoriale
delle aree  protette, in riferimento al terzo comma, lettera a) e
c), dell'art.  8 della  LR n. 74/84; gli atti relativi seguono le
procedure di  approvazione di  cui ai  commi 4,  5, 6, 7, 8 dello
stesso articolo.

6. Le  Province approvano altresì le normative di cui all'art. 9
per  le  materie  indicate  nella  lett.  B)  del  secondo  comma
dell'art. 10,  e gli  atti di  cui ai  punti 4) e 5) del comma  2
dell'art. 9 per le materie di cui alla stessa lettera B).

7. Su loro richiesta, ai Comuni singoli o associati facenti parte
di  ambiti  omogenei  anche  di  più  Province,  possono  essere
motivatamente  demandati  dalle  Province,  per  tali  ambiti,  i
compiti di cui al comma 4.

ARTICOLO 11
(Sostituzione  dell'art.   12  "Normativa  delle  aree  protette.
Procedura di adozione" della LR 29 giugno 1982, n. 52)

L'art. 12  della  LR  29  giugno 1982 n. 52 è sostituito dai due
seguenti articoli:

   "Art. 12
   (Normativa per  le materie di cui all'art. 10, secondo  comma,
   lett. A)

   1.  Il   sistema  delle   direttive,  salvagurdie,  vincoli  e
   prescrizioni di  cui al   comma  2  dell'art.  11  costituisce
   normativa del  sistema regionale  delle aree  protette per  le
   materie di cui all'art. 10, secondo comma, lett. A.

   2. Tale  normativa costituisce  adempimento ai sensi dell'art.
   1-bis   della legge  8 agosto  1985, n. 431 e a tal fine tiene
   conto   delle  categorie di  beni  di  cui  ai  commi  5  e  7
   dell'art. 82  del DPR  24 luglio  1977, n.  616, anche  se non
   ricompresi nel  perimetro delle  aree protette e delle aree di
   cui agli  artt.  1-ter  e  1-  quinquies  della  citata  legge
   431/1985.

   3. Il  Consiglio regionale  delibera in merito all'atto di cui
   al primo  comma ai sensi e per gli effetti degli articoli 2, 3
   e 4 della LR 31 dicembre 1984, n. 74.

   4. Per  il Parco  naturale della  Maremma istituito  con LR  5
   giugno 1975,  n. 65 e per il Parco naturale di Migliarino, San
   Rossore e  Massaciuccoli istituito  con LR 13 dicembre 1979 n.
   61, il  piano territoriale  di coordinamento  è equiparato al
   piano urbanistico  territoriale di  cui alla  legge  8  agosto
   1985, n. 431.

   5. Per  il Parco  naturale delle Alpi Apuane, istituito con LR
   21 gennaio  1985 n.  5, alle  aree di  cui all'art.  3,  primo
   comma, numeri  1), 2)  e 3)  di detta  legge si  applicano  le
   direttive nonchè  le prescrizioni  ed i  vincoli di  cui agli
   artt. 3  e 4  della LR 31 dicembre 1984 n. 74, con gli effetti
   indicati dal secondo comma del presente articolo".

   "Art. 12 bis
   (Normativa per  le materie  di cui all'art. 10, secondo comma,
   lett. B)

   1.  Anche   al  fine  di  garantire  specifiche  modalità  di
   coordinamento delle  normative in  particolare  riguardo  agli
   ambiti geografici  aventi tra  loro relazioni  funzionali,  il
   Consiglio regionale,  su proposta  della Giunta  e sentite  le
   Province, emana  entro il  31 dicembre  1987 direttive  per la
   formazione delle  normative delle  aree  protette,  costituite
   dagli atti  di cui  al n.  4 ed  al n. 5 dell'art. 9, relative
   alle materie  ricomprese nella  lett. B)  di cui  all'art. 10,
   secondo comma.

   2. La  normativa delle  aree protette,  con  riferimento  alla
   lett. B) di cui all'art. 10, secondo comma, è elaborata dalle
   Province territorialmente competenti. La proposta di normativa
   è deliberata entro due anni dall'approvazione delle direttive
   di cui al comma precedente ed è pubblicata presso ogni Comune
   interessato per 15 giorni.

   3. Nei  30 giorni  successivi alla pubblicazione chiunque può
   presentare  opposizioni,   osservazioni   e   proposte   sulla
   normativa di cui al comma precedente, inviandole al Comune.

   4. Entro  60 giorni dalla scadenza del termine di cui al comma
   precedente, i  Comuni  adottano  deliberazioni  contenenti  le
   proprie  deduzioni   alla  proposta   di  normativa   ed  alle
   osservazioni, opposizioni e proposte ricevute e le trasmettono
   immediatamente alla Provincia.

   5. La  Provincia, conseguentemente  all'esame  delle  delibere
   comunali,  e  comunque  non  oltre  sei  mesi  dalla  data  di
   pubblicazione della  proposta di  normativa presso  i  Comuni,
   adotta la  normativa delle  aree protette con riferimento alla
   lett. B) di cui all'art. 10, secondo comma.

   6.  Con   l'adozione  della   normativa  ai  sensi  del  comma
   precedente cessa l'applicazione delle norme di salvaguardia di
   cui all'art. 7 della presente legge".

ARTICOLO 12
(Modifiche   all'art.   13   "Normativa   delle   aree   protette
Approvazione" della LR 29 giugno 1982, n. 52)

1. La rubrica dell'art. 13 della LR 29 giugno 1982 è  sostituita
dalla seguente:

"(Normativa  delle  aree  protette  per  le  materie  di  cui
all'art. 10, secondo comma, lett. B) - Approvazione"

2. All'art.  13, primo  comma della  LR 29  giugno 1982,  n.  52,
l'espressione  "con   le  proposte   delle   altre   Associazioni
intercomunali" è  sostituita dall'espressione  " con le proposte
delle altre Province".

3. All'art.  13, secondo  comma, seconda frase della LR 29 giugno
1982 n.  52, l'espressione  "di altre Associazioni intercomunali"
è sostituita dall'espressione "di altre Province".

4. All'art.  13, secondo  comma, quarta  frase della LR 29 giugno
1982 n.  52,  l'espressione  "all'Associazione  intercomunale  la
quale" è sostituita dall'espressione "alla Provincia la quale".

ARTICOLO 13
(Modifiche all'art. 14 "Rapporti con altre normative" della LR 29
giugno 1982, n. 52)

Al secondo  comma dell'art.  14 della  LR 29  giugno 1982,  n. 52
all'espressione "n. 2" è sostituita l'espressione "n. 1".

ARTICOLO 14
(Inserimento dell'art. 14 bis e 14 ter nella LR 29 giugno 1982 N.
52)

Dopo l'art.  14  della  LR 29 giugno 1982 n. 52  sono  inseriti i
seguenti art. 14 bis e 14 ter:

   "Art. 14/bis
   (Norma transitoria  relativa alle salvaguardie di cui all'art.
   9, comma 2 , punto 2).

   In attesa  degli atti  di coordinamento  sovracomunale di  cui
   all'art. 11,  quinto comma,  le salvaguardie di cui al secondo
   comma, punto 2) dell'art. 9, possono prevedere, in riferimento
   alla  varia   classificazione  delle   aree  protette  e  alle
   categorie di  beni di  cui al quinto e settimo comma dell'art.
   82  del  DPR  24  luglio  1977,  n.  616,  che  l'approvazione
   regionale delle  varianti urbanistiche di cui all'art. 9 lett.
   a) e  d) della  LR 31 dicembre 1984, n. 74, segua la procedura
   ordinaria di  cui alla  legge 17  agosto 1942,  n.  1150,  non
   dandosi luogo  allo snellimento  di  cui  all'art.  10,  terzo
   comma, della LR 31 dicembre 1984, n. 74".

   "Art. 14/ter
   (Norma transitoria  relativa  alla  proroga  di  provvedimenti
   cautelari)

   L'efficacia dei  provvedimenti adottati o da adottarsi, per le
   finalità della  legge 8  agosto  1985  n.  431  ed  ai  sensi
   dell'art. 6 della LR 31 dicembre 1984 n. 74, è prorogata fino
   alla data  di esecutività  della deliberazione  del Consiglio
   regionale di  approvazione degli  adempimenti di  cui all'art.
   1/bis della  citata legge  8 agosto 1985 n. 431 e comunque non
   oltre 12 mesi dall'entrata in vigore della presente legge".

ARTICOLO 15
(Modifica all'art.  15 "Indennizzi  e  contributi"  della  LR  29
giugno 1982, n. 52)

All'art. 15,  secondo comma,  della LR  29 giugno  1982,  n.  52,
l'espressione "sono  dovuti dalle  Associazioni Intercomunali" è
sostituita dall'espressione "sono dovuti dalle Province".

ARTICOLO 16
(Modifica all'art.  18 "Applicazione  delle sanzioni" della LR 29
giugno 1982, n. 52)

Al terzo  comma dell'art.  18 della  LR  29  giugno  1982  n.  52
l'espressione  "all'Associazione   Intercomunale"  è  sostituita
dalla espressione "alla Provincia".

ARTICOLO 17
(Modifica dell'art.  19 "Istituzione  dei parchi  e delle riserve
naturali" della LR 29 giugno 1982, n. 52)

All'art. 19,  quarto comma,  della LR  29 giugno  1982 n.  52  è
aggiunto  il   seguente  quinto   comma:  "In   occasione   della
presentazione  del   Piano  regionale   di  sviluppo,  la  Giunta
regionale  fornisce   al  Consiglio   elementi   di   valutazione
sull'attività del complesso dei parchi e delle riserve naturali,
nonchè il quadro di possibili nuove proposte istitutive".

ARTICOLO 18
(Modifiche  dell'art.   22  "Provvedimenti   finanziari  per   la
individuazione e  per la  formazione della  normativa delle  aree
protette")

1. Il  secondo comma  dell'art. 22 della LR 29 giugno 1982, n. 52
è abrogato.

2. Il  terzo comma dell'art. 22 della LR 29 giugno 1982, n. 52 è
abrogato.

3. Il  quarto comma dell'art. 22  della  LR  29 giuno 1982, n. 52
è così  modificato: "Per  gli scopi di cui al comma precedente,
la Giunta  regionale può,  ove occorra,  stipulare  direttamente
convenzioni con istituti scientifici e culturali".

4. Il  sesto comma dell'art. 22 della LR 29 giugno 1982, n. 52 è
abrogato.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  Legge è  stata approvata dal Consiglio Regionale il
17-3-1987 ed  è stata vistata dal Commissario del Governo il 18-
4-1987.



PARCHI

