Partecipazione finanziaria  alla progettazione  coordinata di  un
sistema integrato di trasporto pubblico nell'area fiorentina.

Il Consiglio Regionale ha approvato il 17-3-1987
Il Commissario del Governo ha apposto il visto il 18-4-1987
Il Presidente  della Giunta  Regionale promulga la seguente legge
regionale:

ARTICOLO 1

Ai fini  della progettazione coordinata di interventi finalizzati
alla realizzazione  di un sistema integrato di trasporto pubblico
nell'area fiorentina,  la Regione  partecipa alla  relativa spesa
con un finanziamento di L. 1.500.000.000 nel triennio 1987/1989.

ARTICOLO 2

Per l'utilizzazione  della somma di cui al precedente articolo è
stipulata dalla  Regione apposita convenzione con l'Ente FS e con
gli altri Enti interessati.

ARTICOLO 3

Agli  oneri   derivanti  dall'attuazione  della  presente  legge,
decorrenti dall'anno  1987, e  previsti  in  L.  500.000.000  per
ciascun anno del triennio 1987/1989, si fa fronte per l'anno 1987
con la  seguente variazione  da apportarsi  per analogo  importo,
competenza e  cassa, allo  stato di  previsione della  spesa  del
bilancio di previsione 1987:

Spesa in diminuzione
Cap. 50040
   Fondo globale per il finanziamento di spese
   per ulteriori  programmi di sviluppo (spese
   correnti)                                       L. 500.000.000

Spese di nuova istituzione
Cap. 12370
   Spese  per  la  partecipazione  finanziaria
   alla progettazione coordinata di un sistema
   integrato di  trasporto pubblico  nell'area
   fiorentina                                      L. 500.000.000

Per gli  anni 1988  e 1989  si fa  fronte  agli  oneri  di  spesa
mediante legge di bilancio utilizzando allo scopo lo stanziamento
di  L.   1.000.000.000  già   disposto,  ai  fini  del  bilancio
pluriennale 1987/1989,  in ragione  di L. 500.000.000 per ciascun
anno, in corrispondenza del capitolo 50040 del bilancio 1987.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  legge è  stata approvata dal Consiglio Regionale il
17-3-1987 ed  è stata vistata dal Commissario del Governo il 18-
4-1987.



TRASPORTI
PARTECIPAZIONI

