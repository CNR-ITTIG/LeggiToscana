Partecipazione della  Regione Toscana  alla Fondazione  Scuola di
Musica di Fiesole.

Il Consiglio Regionale ha approvato il 24-3-1987
Il Commissario del Governo ha apposto il visto il 27-4-1987
Il Presidente  della Giunta  Regionale promulga la seguente legge
regionale:

ARTICOLO 1

La  Regione   Toscana,  nell'ambito   dell'attività  volta  alla
promozione ed  allo sviluppo  dell'iniziativa culturale  prevista
dall'art. 4  dello Statuto  e dall'art.  49 del DPR 24.7.1977, n.
616, aderisce  alla Fondazione  denominata "Scuola  di Musica  di
Fiesole", che ha lo scopo di promuovere e sviluppare l'educazione
e la formazione musicale.

ARTICOLO 2

La  Giunta   regionale  compie   tutti  gli   atti  necessari   a
perfezionare la partecipazione della Regione alla Fondazione.

ARTICOLO 3

1. la  Regione conferisce nell'anno 1987 alla Fondazione la somma
di  L.   50.000.000  quale   concorso  per  la  costituzione  del
patrimonio della Fondazione.

2. Per  le attività della Fondazione la Regione Toscana eroga un
contributo annuale  a norma  e con le modalità di cui alla LR 28
gennaio 1980, n. 11 e successive modificazioni.

ARTICOLO 4

1. Per finanziare la spesa di cui al primo comma dell'art. 3 sono
apportati agli stati di previsione di competenza e di cassa della
parte spesa  del bilancio  di previsione  per l'anno  finanziario
1987, per analoghi importi, le seguenti variazioni:

Di nuova istituzione:

Cap. 16060
   Fondazione Scuola  di musica  di Fiesole  -
   Dotazione                                        L. 50.000.000

In diminuzione:

Cap. 50060
   Fondo globale per il finanziamento di spese
   per ulteriori  programmi di sviluppo (spese
   di investimento)                                 L. 50.000.000

2. Agli oneri di spesa di cui al secondo comma dell'articolo 2 si
provvede con  i fondi  stanziati sul  cap.  16000  stanziati  sul
corrispondente capitolo delle leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  Legge è  stata approvata dal Consiglio Regionale il
24-3-1987 ed  è stata vistata dal Commissario del Governo il 27-
4-1987.



ATTIVITA' ARTISTICHE
PARTECIPAZIONI

