Contributo finanziario  della Regione Toscana a favore del Comune
di Stazzema per interventi volti all'esaltazione dei valori della
resistenza.

Il Consiglio Regionale ha approvato il
Il Commissario del Governo ha apposto il visto il
Il Presidente  della Giunta  Regionale promulga la seguente legge
regionale:

ARTICOLO 1

Il  contributo  di  L.  10.000.000  accordato  annualmente  dalla
Regione Toscana  al Comune  di Stazzema  dall'art. 2  della Legge
Regionale 29  dicembre 1983  n. 83, quale concorso nelle spese di
rappresentanza del  Comune  stesso  nelle  cerimonie  celebrative
della Resistenze è elevato a L. 20.000.000 a decorrere dall'anno
1987.

ARTICOLO 2

Agli oneri  derivanti dall'attuazione  della presente legge si fa
fronte con  la seguente  variazione  da  apportarsi  per  analogo
importo agli  stati di  previsione della competenza e della cassa
della parte spesa del bilancio 1987:

Spesa in diminuzione
Cap. 00920
   Spese per iniziative  di  informazione a
   carattere     generale     anche      in
   collaborazione  con la  stampa,  con  il
   sistema radio  -  televisivo (conferenze
   stampa, inchieste, servizi, ecc.)                L. 10.000.000

Spese in aumento
Cap. 00965
   Contributo annuale al Comune di Stazzema
   quale    concorso   nelle    spese    di
   rappresentanza del  Comune stesso per la
   esaltazione dei  valori della resistenza
   (art. 2 LR 29/12/83, n. 83)                     L. 10.000.000

Agli oneri  per gli  esercizi successivi  si farà  fronte con la
legge di bilancio, utilizzando allo scopo per gli anni 1988/89 la
proiezione finanziaria  del cap.  0965  effettuata  ai  fini  del
bilancio pluriennale  1987/89 e  riducendo  di  pari  importo  la
proiezione del  cap. 0920  sempre iscritta  ai fini  del bilancio
pluriennale.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 15 giugno 1987.

La presente  Legge è  stata approvata dal Consiglio Regionale il
15 maggio  1987 ed  è stata  vistata dal Commissario del Governo
l'8 giugno 1987.



STORIA
CELEBRAZIONI

