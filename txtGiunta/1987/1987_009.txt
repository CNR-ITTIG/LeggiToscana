Partecipazione della  Regione  Toscana  alla  costituzione  della
Fondazione Scienza e Tecnica di Firenze.

Il Consiglio Regionale ha approvato il 29-12-1986
Il Commissario del Governo ha apposto il visto il 30-1-1987
Il Presidente  della Giunta  Regionale promulga la seguente legge
regionale:

ARTICOLO 1

1. La  Regione Toscana,  nell'ambito delle funzioni relative alla
promozione e  allo sviluppo  delle attività  culturali  previste
dall'art. 4  dello Statuto e dall'art. 49 del DPR 24 luglio 1977,
n. 616,  promuove la costituzione e partecipa all'attività della
Fondazione "Scienza e tecnica" con sede a Firenze.

2. La  Fondazione ha  lo scopo  di promuovere la conoscenza della
scienza  e   della  tecnica   con  iniziative   didattiche  e  di
informazione    scientifica,    conservando,    valorizzando    e
incrementando  il   proprio  patrimonio  storico,  scientifico  e
librario che  testimonia l'alta tradizione dell' Istituto Tecnico
Toscano;   di promuovere  studi  e  ricerche  nel  settore  della
scienza, della  tecnica e  della loro storia sviluppando rapporti
di collaborazione  con analoghe  istituzioni operanti  nel  campo
della ricerca scientifica e dell'innovazione tecnologica.

ARTICOLO 2

1. La  Giunta regionale  è impegnata  a compiere  tutti gli atti
necessari a  perfezionare la  partecipazione della  Regione  alla
costituzione e  al  funzionamento  della  Fondazione  "Scienza  e
tecnica".

2. Il  Consiglio regionale  approva con  propria deliberazione lo
statuto della Fondazione.

ARTICOLO 3

1. Per  le finalità  di  cui  alla  presente  legge  la  Regione
conferisce alla  Fondazione la  somma  di  L.  150.000.000  quale
concorso alla formazione del suo patrimonio.

2. Per  lo svolgimento  delle sue attività la Regione eroga alla
Fondazione un contributo annuale di Lire 100.000.000.

3. Gli  ulteriori contributi  della Regione  alla  Fondazione  in
relazione allo  svolgimento del  suo programma  annuale,  saranno
concessi e  disciplinati ai  sensi della  legislazione  regionale
vigente in materia di beni ed attività culturali.

ARTICOLO 4

1. All'onere  derivante dall'applicazione  della presente  legge,
decorrente dall'anno  1987, si  fa fronte  per tale  anno con gli
stanziamenti che  la legge di bilancio iscriverà sui capitoli di
spesa da istituirsi con la seguente denominazione:

   "Contributo della  Regione per  la costituzione  del fondo  di
   dotazione della Fondazione Scienza e Tecnica".
   (LR n. 9 del 4 febbraio 1987);
   "Contributo della  Regione per il finanziamento dell'attività
   della Fondazione Scienza e Tecnica".
   (LR n. 9 del 4 febbraio 1987);

2. All'onere  di spesa  per gli  anni successivi provvederanno le
leggi di bilancio.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  legge è  stata approvata dal Consiglio Regionale il
29-12-1986 ed è stata vistata dal Commissario del Governo il 30-
1-1987.



ORGANIZZAZIONI
PARTECIPAZIONI
RICERCA

