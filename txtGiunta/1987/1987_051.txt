Modifiche  alla  LR  57/1980  "Contributi  in  c/interesse  o  in
c/capitale per  la realizzazione,  la modifica,  l'adeguamento di
impianti di depurazione o di pretrattamento degli scarichi idrici
delle  imprese  industriali  o  artigianali  di  cui  alla  legge
319/1976 e successive modificazioni.

Il Consiglio Regionale ha approvato il 28-7-1987
Il Commissario del Governo ha apposto il visto il 29-8-1987
Il Presidente  della Giunta  Regionale promulga la seguente legge
regionale:

ARTICOLO 1

All'art. 6, comma 3, della legge regionale 15 maggio 1980, n. 57,
le percentuali  del 40% e del 30% sono modificate rispettivamente
al 90% e all'80%.

ARTICOLO 2

Hanno  diritto,   su  loro  richiesta,  al  contributo  in  conto
interessi  determinato   secondo  i   nuovi  parametri  stabiliti
dall'art. 1  della presente  legge i soggetti indicati dall' art.
2, comma  1 della legge regionale 15 maggio 1980, n. 57 che, alla
data  dell'entrata  in  vigore  della  presente  legge,  avessero
ottenuto un  contributo in  conto interessi  calcolato secondo  i
precedenti parametri.

ARTICOLO 3

Alla maggiore  spesa derivante  dall'applicazione della  presente
legge si  fa fronte  con i  fondi già  pervenuti alla Regione ai
sensi dell'art.  5, comma 2, della legge 24 dicembre 1979, n. 650
ed iscritti al cap. 10300 "Contributi alle imprese industriali ed
agli altri  soggetti indicati  dall' art. 5, comma 2  della legge
24 dicembre  1979, n.  650 per  la  realizzazione,  la  modifica,
l'adeguamento di  impianti di  depurazione  e  di  pretrattamento
degli scarichi  idrici (LLRR  15.5.80, n.  57;   2.5.83,  n.  21)
(Finanz. statale)" del bilancio del corrente esercizio.

La presente  Legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 3 settembre 1987.

La presente  legge è  stata approvata dal Consiglio Regionale il
28-7-1987 ed  è stata vistata dal Commissario del Governo il 29-
8-1987.



TUTELA AMBIENTALE

