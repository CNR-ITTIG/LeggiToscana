Concessione contributi  in c/capitale  a favore  dei consorzi  di
difesa delle  produzioni agricole  dalle avversità  atmosferiche
operanti nella Regione Toscana.

Il Consiglio Regionale ha approvato il 20-1-1987
Il Commissario del Governo ha apposto il visto il 21-2-1987
Il Presidente  della Giunta  Regionale promulga la seguente legge
regionale:

ARTICOLO 1

La Giunta regionale, ferme restando le provvidenze previste dalla
Legge 25  maggio 1970 n. 364, modificata ed integrata dalla Legge
15-10-1981 n.  590,  concede  contributi  in  conto  capitale  ai
Consorzi di  difesa delle  produzioni agricole  dalle  avversità
atmosferiche.

Le agevolazioni  di cui  trattasi,  il  cui  importo  non  potrà
eccedere la misura massima dello 0,5% del valore della produzione
annua assicurata,  sono dirette  prioritariamente ad aumentare la
dotazione della  Cassa  sociale  con  conseguente  riduzione  dei
contributi gravanti  sugli associati, nonchè al conseguimento di
un più agevole funzionamento dei Consorzi.

Le stesse  provvidenze possono  essere concesse agli organismi di
cui all'art.  10, secondo  comma, della Legge 15 ottobre 1981, n.
590, che abbiano ottenuto il riconoscimento.

ARTICOLO 2

La Giunta  regionale può  erogare anticipatamente  fino  al  70%
dell'importo del contributo concesso.

Il  relativo   conguaglio  sarà   effettuato  al  momento  della
presentazione  dei  bilanci  consuntivi  approvati  dagli  organi
statutari  dei   Consorzi  con   accertamento  del  valore  della
produzione annua assicurata.

ARTICOLO 3

Agli oneri  di spesa  derivanti dalla  attuazione della  presente
legge, previsti in L. 300.000.000 e decorrenti dall'anno 1987, si
fa fronte  per il  1987 con  i fondi  appositamente stanziati sul
capitolo 19070  del bilancio  di previsione 1987, e per il 1988 e
il 1989 con i fondi stanziati per tali anni, ai fini del bilancio
pluriennale 1987/1989, sul capitolo corrispondente.

Agli oneri  di spesa per gli esercizi successivi al 1989 si farà
fronte con le relative leggi di bilancio.

ARTICOLO 4

L'articolo 8 della LR 56 del 19 luglio 1983 è abrogato.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 2 marzo 1987.

La presente  Legge è  stata approvata dal Consiglio Regionale il
20-1-1987 ed  è stata vistata dal Commissario del Governo il 21-
2-1987.



AGRICOLTURA
PUBBLICHE CALAMITA'

