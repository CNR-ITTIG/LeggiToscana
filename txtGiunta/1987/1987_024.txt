Modifica  dell'art.   15  della   LR  31  Dicembre  1984,  n.  74
concernente "Norme urbanistiche integrative".

Il Consiglio Regionale ha approvato il 10-3-1987
Il Commissario del Governo ha apposto il visto il 10-4-1987
Il Presidente  della Giunta  Regionale promulga la seguente legge
regionale:

ARTICOLO UNICO

I primi  tre commi  dell'art. 15 della LR 31 dicembre 1984, n. 74
concernente "Norme urbanistiche integrative", sono sostituiti dai
seguenti:

   "1. Gli  strumenti  urbanistici  generali  approvati  in  data
   anteriore al  15  gennaio  1972  devono  essere  sottoposti  a
   revisione mediante  nuovo PRG o variante a quello vigente, che
   abbia per  oggetto  la  totalità  delle  previsioni  e  della
   normativa,  da  adottarsi  entro  il  30  giugno  1989  e  con
   l'osservanza delle  procedure di  cui agli  artt. 8 e 11 della
   presente legge.

   2.  Il   Consiglio  regionale,   nell'ambito  degli   atti  di
   pianificazione  previsti  dalle  disposizioni  della  presente
   legge, stabilisce  entro il  31  dicembre  1987  con  apposita
   deliberazione le  direttive per  l'uso della fascia costiera e
   definisce l'ampiezza  della stessa;   a  tal fine, entro il 30
   giugno 1987  la  Giunta  regionale  predispone  il  quadro  di
   censimento delle  aree di  erosione costiera e di degradazione
   degli  arenili,   nonchè  quanto  altro  risulti  utile  alla
   proposta di  direttive per la fascia costiera, promuovendo con
   la collaborazione   dei  Comuni, delle  Province e  degli Enti
   parco interessati  l'elaborazione  di  progetti  specifici  di
   recupero ambientale.

   3. Entro  18 mesi dalla pubblicazione della delibera di cui al
   comma precedente, i Comuni costieri e dell' Arcipelago toscano
   definiscono, con  apposite varianti agli strumenti urbanistici
   vigenti,  l'uso   della  fascia   costiera,  la  tutela  e  la
   valorizzazione  delle   sue   caratteristiche   ambientali   e
   naturalistiche.

   3.  bis.   Fino  all'adozione   da  parte   dei   Comuni   dei
   provvedimenti previsti  al comma  1 del  presente articolo  è
   ammessa ai  sensi  del  comma  1  dell'art.  9  esclusivamente
   l'adozione  di   varianti  che  non  interessino  le  zone  di
   espansione,  salvo  che  per  la  riduzione  degli  indici  di
   edificabilità, nonchè  di quelle  ai sensi del comma 2 dello
   stesso articolo.  E' ammessa inoltre l'adozione di varianti ai
   sensi  dell'art.  9  comma  3  solo  in  casi  eccezionali  in
   conseguenza di  eventi di  carattere straordinario e del tutto
   imprevedibili nell'ambito di normali criteri di pianificazione
   del territorio,  nonchè per  comprovate esigenze  di pubblico
   interesse.  Le  esigenze  di  cui  sopra  devono  essere  rese
   esplicate nel  provvedimento  di  adozione  ed  in  quello  di
   approvazione.

   3. ter.  Fino all'approvazione  dei provvedimenti  previsti al
   comma 1  del presente articolo, il Consiglio regionale approva
   con il  procedimento di  cui all'art.  11 le  varianti di  cui
   all'art. 9,  comma 3,  comprese quelle  già adottate, qualora
   prevedano la  localizzazione di  zone di espansione o di nuovi
   insediamenti;  i piani attuativi, comunque denominati, di tali
   varianti sono  approvati dalla Giunta regionale in deroga all'
   articolo 12.

   3. quater.  Trascorsi i  termini di  cui  al  comma 1  e  fino
   all'adozione dell'atto in esso previsto, è sospesa l'adozione
   di piani urbanistici attuativi relativi a zone di espansione.

   3. quinquies.  Per i  comuni di cui al comma 1, le restrizioni
   del precedente comma operano dal 30 settembre 1987 se a quella
   data non siano stati deliberati gli incarichi necessari per la
   redazione degli  strumenti urbanistici  previsti nello  stesso
   comma 1."

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  Legge è  stata approvata dal Consiglio Regionale il
10-3-1987 ed  è stata vistata dal Commissario del Governo il 10-
4-1987.



URBANISTICA

