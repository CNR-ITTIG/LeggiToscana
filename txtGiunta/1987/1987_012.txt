Disciplina    delle    agevolazioni    finanziarie    a    favore
dell'associazionismo artigiano con fini di garanzia.

Il Consiglio Regionale ha approvato il 13-1-1987
Il Commissario del Governo ha apposto il visto il 9-2-1987
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  Regione Toscana,  in armonia  con l'art. 4 dello Statuto e
con le  indicazioni del  Programma regionale  di sviluppo  ed  in
attuazione delle  disposizioni contenute  nella  legge  8  agosto
1985, n.  443  (legge  -  quadro  per  l'artigianato)  interviene
finanziariamente, con le modalità previste dalla presente legge,
al fine  di promuovere lo sviluppo dell'associazionismo artigiano
con fini di garanzia e di consulenza finanziaria.

2. La  Regione Toscana riconosce il carattere di mutualità delle
Cooperative artigiane  di garanzia costituite tra imprese scritte
agli albi  provinciali dell'artigianato  toscano e  del consorzio
costituito tra le Cooperative stesse.

ARTICOLO 2
(Natura dei contributi)

1.  Sono  concessi  contributi  al  Consorzio  regionale  fra  le
Cooperative artigiane  di garanzia  nel prosieguo  della presente
legge denominato "Consorzio":

a) per  la  copertura  delle  perdite  subite  a    fronte  delle
   operazioni  di   credito  attivate   tramite  le   Cooperative
   artigiane di  garanzia associate, nel prosieguo della presente
   legge denominate "Cooperative";
b) per  l'abbattimento dei  tassi di  interesse,  entro  i  tassi
   minimi di  interesse agevolato  stabiliti  dalla  legislazione
   statale, sulle  operazioni di  credito a favore dei soci delle
   Cooperative associate.

2. Gli  interventi di  cui alle  precedente lettere  a) e b) sono
altresì estesi  alle Cooperative  non aderenti  al Consorzio  ed
alle  imprese   associate  alle   suddette  Cooperative,  tramite
apposite  convenzioni   da  stipulare   tra  il  Consorzio  e  le
Cooperative stesse.

3. Gli  interventi previsti  dal presente  articolo si  applicano
alle Cooperative  con base  associativa di  almeno 150  soci  per
quelle aventi  sede in  zone riconosciute  montane ai sensi della
legge e di almeno 250 soci per le restanti Cooperative.

ARTICOLO 3
(Determinazione  dei   contributi,  modalità   di  erogazione  e
procedimento)

1. Il  Programma Regionale  dei Finanziamenti  per  le  attività
produttive non  agricole di cui all'art. 7 della LR 17.2.1984, n.
13, e successive modificazioni, stabilisce:

a) l'importo,  per singole annualità, del contributo di cui alla
   lettera a)  del primo comma e del secondo comma del precedente
   art. 2, tenendo conto:
   - della  percentuale    degli  esborsi  subiti  dal  Consorzio
     nell'anno  precedente   per  insolvenze   dei   soci   delle
     Cooperative associate;
   - dei  volumi di  credito  che  si  intende  attivare  con  il
     contributo regionale;
   - delle  variazioni per  eccesso o  per difetto  delle perdite
     effettivamente subite  dal Consorzio  rispetto al contributo
     erogato ai fini della conseguente compensazione;
   - degli importi comunque introitati dal Consorzio a seguito di
     azioni di  recupero, sia  in linea  capitale  che  in  conto
     interesse,   relative    ad    insolvenze    ovvero    delle
     disponibilità  derivanti   da  estinzioni   anticipate   di
     prestiti o per qualsiasi altra causa;

b) l'importo,  per singole  annualità, del  contributo  entro  i
   tassi  minimi   di   interesse   agevolato   stabiliti   dalla
   legislazione statale,  di cui  alla lett. b) del primo comma e
   del secondo comma del precedente art. 2, sulla base:
   - della  quota di    abbattimento  dei    tassi  di  interesse
     determinata dal Programma medesimo;
   - del  volume di  credito  che  si  intende  attivare  com  il
     contributo regionale;
   - delle  variazioni per  difetto  dei    contributi  in  conto
     interessi  effettivamente   erogati   nell'anno   precedente
     rispetto al  contributo assegnato, ai fini della conseguente
     compensazione;

c) i  contenuti e  le modalità  di presentazione delle domande e
   della  relativa  documentazione,  gli  obblighi  di  periodica
   comunicazione alla Giunta regionale:
   - dello stato di utilizzo dei contributi;
   - delle  convenzioni stipulate  con gli istituti di credito da
     parte del  Consorzio, conformemente  a quanto  previsto  dal
     successivo art. 6;
   - delle  convenzioni stipulate fra le Cooperative non aderenti
     al Consorzio ed il Consorzio medesimo;

d) il procedimento di liquidazione ed erogazione dei contributi.

ARTICOLO 4
(Statuto del Consorzio)

1. Ai  fini dell'accesso  ai contributi  previsti dalla  presente
legge, il Consorzio provvede ad adeguare, in caso di difformità,
il  proprio   Statuto  nel   rispetto  dei  seguenti  principi  e
prescrizioni:

- fine di mutualità e scopo non di lucro;
- rappresentanza  delle singole  Cooperative  nell'assemblea  dei
  soci riferita all'entità della loro base associativa;
- presenza  nel Consiglio  di amministrazione  di due membri, uno
  per ciascuna  delle Associazioni  maggiormente  rappresentative
  nominati dalla Commissione regionale per l'artigianato;
- rappresentanza,  da  parte  del  Consorzio,  delle  Cooperative
  associate nei  confronti della Regione per la trattazione delle
  materie inerenti  il perseguimento  degli scopi  oggetto  della
  presente  legge,  in  collaborazione  con  le  Associazioni  di
  categoria;
- istituzione  di un  Collegio dei Probiviri che, quali arbitri a
  norma dell'art. 806 del Codice di Procedura Civile, decidano su
  tutte le controversie che possano sorgere tra il Consorzio e le
  Cooperative ad  esso associate,  ivi comprese  quelle  relative
  all' ammissione  al recesso, alla decadenza e all'esclusione di
  nuovi soci;
- nomina  dei componenti  il  Collegio  Sindacale  da  parte  del
  Consiglio regionale  con voto  limitato a  due, scelti  fra gli
  iscritti all'Albo dei revisori ufficiali dei conti;
- osservanza  dello Statuto  e degli  eventuali  regolamenti  del
  Consorzio da parte delle Cooperative associate;
- approvazione,  a maggioranza  di 2/3  dei presenti,  degli atti
  programmatici,  di   spesa   pluriennale,   di   assunzione   e
  licenziamento dei  dipendenti e  di  definizione  del  relativo
  trattamento;
- divieto di ripartizione fra i soci dell'utile di esercizio;
- obbligo  di stipulare con le Cooperative non aderenti, sventi i
  requisiti di  cui al successivo art. 5, le convenzioni previste
  dal secondo comma del precedente art. 2;
- devoluzione  del patrimonio  alla Regione  Toscana, in  caso di
  scioglimento, allo  scopo di  assicurarne un  utilizzo conforme
  alle finalità della presente legge.

ARTICOLO 5
(Statuto delle Cooperative artigiane di garanzia)

1. Ai  fini dell'accesso  ai  benefici  previsti  dalla  presente
legge,  le   Cooperative  provvedono  ad  adeguare,  in  caso  di
difformità,  i   propri   statuti   ai   seguenti   principi   e
prescrizioni:

- fini di mutualità e scopi non di lucro;
- diritto  di voto negli organi sociali riferito alla persona dei
  soci e non alla relativa quota di partecipazione;
- istituzione  di un  Collegio dei Probiviri che, quali arbitri a
  norma dell'art. 806 del Codice di Procedura Civile, decidano su
  tutte le controversie che possano sorgere fra la Cooperativa ed
  i  soci,   ivi  comprese  quelle  relative  all'ammissione,  al
  recesso, alla decadenza ed alla esclusione dei soci;
- nomina  del Presidente  del Collegio  sindacale da  parte della
  Provincia nel cui territorio ha sede la Cooperativa, scelto fra
  gli iscritti all'Albo dei revisori dei conti;
- devoluzione  del patrimonio,  in caso di scioglimento, a favore
  di   iniziative   promozionali   e   di   sostegno   a   favore
  dell'artigianato promosse dalla Regione Toscana ovvero a favore
  del Consorzio cui la Cooperativa abbia aderito.

ARTICOLO 6
(Convenzioni)

1. I  contributi di cui alla presente legge sono utilizzati nelle
forme stabilite da apposite convenzioni stipulate dal Consorzio e
dalle Cooperative  con  istituti  di  credito  abilitati  per  le
operazioni di  credito di  esercizio, sulla  base di  uno  schema
approvato dalla  Giunta regionale entro 30 giorni dall'entrata in
vigore della presente legge.

2. Dette convenzioni, finalizzate a favorire l'accesso al credito
delle imprese associate alle singole cooperative, prevedono che:

- siano  prestate garanzie  primarie nella  misura non  superiore
  all'80% sulle operazioni di credito assistite dal Consorzio;
- l'importo  di ciascuna operazione garantita non si superiore ai
  30 milioni  di lire  e sia,  comunque,  rapportato  alle  quote
  sociali effettivamente  sottoscritte e  versate dal socio della
  Cooperativa;
- la relativa durata non ecceda i 36 mesi;
- la  ripartizione dell'intervento  a garanzia tra il Consorzio e
  la Cooperativa  interessata avvenga  nella  misura  percentuale
  rispettivamente dal 60% e del 40%;
- alla  copertura della  suddetta percentuale  del 40%  a  carico
  delle singole Cooperative sia provveduto con la costituzione di
  idonee garanzie  al Consorzio  pari agli  importi  riferiti  al
  volume di credito attribuito a ciascuna cooperativa;
- il  Consorzio si  impegni a comunicare agli istituti di credito
  convenzionati il  volume di credito attivabile da parte di ogni
  singola cooperativa e le relative variazioni;
- alle   operazioni  di   credito di  esercizio    assistite  dal
  Consorzio, in quanto fruenti del contributo di cui alla lettera
  b) del  precedente art. 2, sia applicato un tasso effettivo non
  superiore al  tasso di  riferimento  Artigiancassa  determinato
  periodicamente con decreto del Ministero del Tesoro;
- per  quanto afferisce  all'utilizzo del  contributo di cui alla
  lettera b) del precedente art. 2, gli istituti di credito siano
  tenuti a  comunicare al  Consorzio  l'avvenuto  perfezionamento
  delle operazioni  di credito a favore di soci delle Cooperative
  interessate al fine di consentire la liquidazione nei confronti
  dei soci  medesimi delle  quote di  abbattimento dei  tassi  di
  interesse determinate  e regolate  dal Programma  Regionale dei
  finanziamenti di  cui alla  LR  17  febbraio  1984,  n.  13,  e
  successive modificazioni.

ARTICOLO 7
(Norme transitorie)

1. In  deroga al disposto di cui all'art. 3 della presente legge,
i contributi  previsti dalle  lettera a) e b) dell'art. 2 vengono
determinati, per  l'anno 1987, rispettivamente nella misura di L.
1.450.000.000 e di L. 450.000.000.

2. I  contributi di  cui al  presente articolo, relativi all'anno
1987, vengono  erogati con  deliberazione della Giunta Regionale,
sulla base di specifiche domande avanzate dal Consorzio corredate
di:

- copia dello Statuto e dell'atto costitutivo;
- elenco delle Cooperative con indicazione del numero dei soci di
  ciascuna e copia dei relativi Statuti;
- copia  delle convenzioni stipulate ai sensi del precedente art.
  6;
- copia  delle convenzioni  stipulare ai  sensi del secondo comma
  del precedente art. 2.

3. Il  contributo di cui alla lettera b) dell'art. 2, da erogarsi
per l'anno  1987, viene  commisurato all'  1% di abbattimento del
tasso di  interesse e  sarà devoluto dal Consorzio ai soci delle
Cooperative, attualizzato  in un'unica  soluzione,  in  relazione
alle  operazioni   di  credito   effettuate  fino  alla  data  di
esecutività del  Programma Regionale  dei Finanziamenti relativo
al triennio  1988/90,  ed  in  conformità  ai  criteri  ed  alle
direttive stabilite  con la  deliberazione della Giunta Regionale
di cui al comma precedente.

4. Limitatamente  all'anno 1987,  in deroga  a  quanto  stabilito
dagli artt.  4 e 5, la Giunta Regionale è autorizzata ad erogare
i contributi previsti dal presente articolo previa verifica della
conformità degli  Statuti delle  Cooperative interessate  e  del
Consorzio rispetto alle prescrizioni al riguardo contenute  della
LR 13 giugno 1983 n. 42.

ARTICOLO 8
(Contributi straordinari in fasi di prima applicazione)

1. Sono  concessi al  Consorzio, con  provvedimenti della  Giunta
Regionale, limitatamente agli anni 1987 e 1988, contributi per la
gestione,  con  particolare  riferimento  alla  realizzazione  di
iniziative  e   programmi  tesi  ad  assicurare  un'attività  di
assistenza tecnica,  di omogeneizzazione delle procedure da parte
delle  Cooperative,   di  aggiornamento   e   formazione   e   di
informazione tecnico  - finanziaria  diffusa sulle  attività del
Consorzio e delle Cooperative.

Il contributo viene determinato nei seguenti importi:
   anno 1987 L. 250 milioni ed anno 1988 L. 100 milioni.

2.  Sono   concessi  alle   Cooperative  artigiane  di  garanzia,
limitatamente all'anno  1987, contributi  in conto  patrimonio di
garanzia per un importo complessivo di L. 350 milioni. I suddetti
contributi sono  erogati con deliberazione della Giunta Regionale
proporzionalmente al  volume  di  credito  attivati  da  ciascuna
Cooperativa   nell'anno    1985,   risultante    dalla   relativa
documentazione fornita dagli istituti di credito".

ARTICOLO 9
(Norme finanziarie)

Agli oneri di L. 2.500.000.000 derivanti nel corso dell'anno 1987
dall'attuazione  della   presente  legge  si  fa  fronte  con  le
disponibilità di  cui ai  capitoli  22190,  22195  e  22200  del
bilancio 1987  cui vengono  apportate le seguenti variazioni, per
analogo importo di competenza e cassa:

Spese in diminuzione
Cap. 22190
   Interventi per  agevolazioni finanziarie  a
   favore dell'associazionismo  artigiano  con
   fini di  garanzia (art.  2, commi 1 e 2, LR
   16 febbraio 1987 n. 12)                         L. 500.000.000

Totale spese in dimin.                             L. 500.000.000

Spese in aumento

Cap. 22195
   Contributi al  Consorzio regionale  tra  le
   Cooperative artigiane  di garanzia  per  la
   gestione  e   per   la   realizzazione   di
   iniziative  e   programmi   di   assistenza
   tecnica e  formazione (art.  8, comma 1, LR
   16.2.1987, n. 12)                               L. 150.000.000

Spese in aumento
Cap. 22200
   Contributi  a   favore  del  patrimonio  di
   garanzia  delle  Cooperative  artigiane  di
   garanzia (art. 8, comma 2, LR 16.2.1987, n.
   12)                                             L. 350.000.000

Tot. spese in aumento                              L. 500.000.000

Agli oneri  di spesa  per gli  esercizi successivi si provvederà
con le rispettive leggi di bilancio.

ARTICOLO 10
(Abrogazione di norme precedenti)

1. Con decorrenza dall'entrata in vigore della presente legge, è
abrogata la  LR 13  giugno 1983, n. 42, relativa alla "Disciplina
delle  agevolazioni   finanziarie  a   favore  delle  cooperative
artigiane di garanzia e loro Consorzio".

2. Sono  fatte salve  le obbligazioni  assunte  a  tale  data  in
conformità della predetta legge regionale.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 16 febbraio 1987.

La presente  Legge è  stata approvata dal Consiglio Regionale il
13-1-1987 ed è stata vistata dal Commissario del Governo il 9-2-
1987.



ARTIGIANATO
COOPERATIVE
CREDITO

