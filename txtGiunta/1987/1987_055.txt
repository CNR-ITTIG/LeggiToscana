Modifiche  ed  integrazioni  alla  LR  13  giugno  1983,  n.  48,
concernente "Norme  sulla previdenza, l'assicurazione infortuni e
l'indennità  di   fine  mandato  ai  Consiglieri  della  Regione
Toscana".

Il Consiglio Regionale ha approvato il 6-10-1987
Il Commissario del Governo ha apposto il visto il 7-11-1987
Il Presidente  della Giunta  Regionale promulga la seguente legge
regionale:

ARTICOLO 1

La presente  legge introduce modifiche ed integrazioni alla LR 13
giugno  1983,   n.  48,   concernente  "Norme  sulla  previdenza,
l'assicurazione infortuni  e  l'indennità  di  fine  mandato  ai
consiglieri della  Regione Toscana"  in attesa della legge quadro
nazionale che regoli la materia.

ARTICOLO 2

La lettera  a) dell'art.  2 della  LR 13  giugno 1983,  n. 48, è
così sostituita:

   "a)  dai  contributi  obbligatori  a  carico  dei  consiglieri
   regionali nella  misura del  22% dell'indennità mensile lorda
   stabilita per le funzioni di consigliere regionale".

ARTICOLO 3

La lett.  d) dell'art.  2 della  LR 13  giugno 1983,  n.  48,  è
soppressa.

ARTICOLO 4

L'art. 4 della LR 13 giugno 1983, n. 48, è così sostituito:

   "Art.4
   (Contabilità del fondo)

   Il  rendiconto  ed  il  bilancio  tecnico  -  attuariale  sono
   annualmente approvati  dall'Ufficio  di  presidenza  integrato
   come previsto  dall'art.  2  che  accerta  in  modo  analitico
   l'andamento della  gestione, e  sono portati  a conoscenza  di
   tutti i consiglieri regionali e degli altri aventi diritto.

   All'inizio   di   ogni   legislatura   l'eventuale   disavanzo
   finanziario del  fondo può essere ripianato con contribuzione
   "una  tantum"  a  valere  sulle  spese  di  funzionamento  del
   Consiglio  regionale   in  modo   da  assicurare,   entro   un
   quinquennio, il  pareggio della gestione tecnico - finanziaria
   del  fondo.   Lo  stanziamento  sarà  iscritto  nell'apposito
   capitolo di  spesa per  le indennità  di carica e di missione
   spettanti  ai   componenti  del  Consiglio  regionale  di  cui
   all'art. 2 della legge 6 dicembre 1973, n. 853."

ARTICOLO 5

Al primo  comma dell'art.  9 della LR 13 giugno 1983, n. 48, dopo
l'espressione "cinque  anni" è  inserita l'espressione "ed abbia
almeno trenta mesi di anzianità contributiva".

ARTICOLO 6

Dopo il  secondo comma  dell'art. 12  della LR 13 giugno 1983, n.
48, è inserito il seguente comma 3:

   "A decorrere  dal 1  luglio  1990  l'ammontare  del  l'assegno
   vitalizio è  determinato  sul  100%  dell'indennità  mensile
   lorda stabilita  per le  funzioni  di  consigliere  regionale,
   nello stesso  mese cui si riferisce l'assegno vitalizio, nelle
   seguenti misure:

                  anni di          percentuale
               contribuzione     sull'indennità
                      5               30%
                      6               33%
                      7               36%
                      8               39%
                      9               42%
                     10               45%
                     11               48%
                     12               51%
                     13               54%
                     14               57%
                     15               60%
                     16 e oltre       63%

ARTICOLO 7

All'art. 13  della LR  13 giugno  1983, n.  48,  è  aggiunto  il
seguente terzo comma:

   "Il consigliere  che, al momento della cessazione del mandato,
   non abbia  ancora compiuto  i 60  anni di  età, può chiedere
   l'anticipata corresponsione  dell'assegno vitalizio  fino  dal
   compimento del  cinquantacinquesimo anno  operandosi in questo
   caso una riduzione dell'assegno secondo la seguente tabella:

          età                  coefficiente di riduzione
          55                           0,7604
          56                           0,8016
          57                           0,8460
          58                           0,8936
          59                           0,9448

ARTICOLO 8
Agli  eventuali   oneri  finanziari  derivanti  dall'applicazione
dell'art.  3  della  presente  legge  è  fatto  fronte  con  gli
stanziamenti da prevedere con la legge di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 novembre 1987.

La presente  legge è  stata approvata dal Consiglio Regionale il
6-10-1987 ed  è stata  vistata dal Commissario del Governo il 7-
11-1987.



ENTE REGIONE
ORGANI

