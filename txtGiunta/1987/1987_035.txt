Modifica LR  n. 43/1985.  Partecipazione finanziaria  di soggetti
terzi alle  iniziative culturali, promozionali e di comunicazione
della Regione Toscana.

Il Consiglio Regionale ha approvato il 13-4-1987
Il Commissario del Governo ha apposto il visto il 18-5-1987
Il Presidente  della Giunta  Regionale promulga la seguente legge
regionale:

ARTICOLO UNICO

1. Nell'art. 4 è inserito, dopo il comma 2, il seguente comma 3:

   "Per la  gestione dei contratti di compartecipazione la Giunta
   regionale ha  facoltà di creare, in accordo con terzi e nelle
   forme  previste  dalla  legge,  appositi  comitati  dotati  di
   propria partita IVA.

   La maggioranza  dei membri  di tali  comitati è costituito da
   dirigenti e  funzionari regionali,  nel cui  ambito la Giunta,
   contestualmente alla  costituzione  del  Comitato  nomina  chi
   rappresenta il  comitato e  un segretario  responsabile  della
   gestione amministrativa e finanziaria".

2. Nell'art.  5 è inserito, dopo il comma 2, il seguente comma 2
bis:

   "Nell'ipotesi in  cui siano stati costituiti i comitati di cui
   al comma  3 dell'art. 4, i proventi di cui al comma precedente
   affluiscono  direttamente   ai  comitati   stessi,  ai  quali,
   altresì, la  Giunta regionale assegna i propri fondi relativi
   all'iniziativa di competenza".

3. Nell'art.  6 al  comma 1  dopo "di cui alla presente legge" è
aggiunto:

   "fatta eccezione  per le iniziative di competenza dei comitati
   di cui al comma 3 dell'art. 4".

4. Dopo l'art. 6 è inserito l'art. 6 bis:

   "Nell'ipotesi di  contratti di  compartecipazione per  cui sia
   stato dato  luogo  alla  costituzione  dei   comitati  di  cui
   all' art. 4,  comma  3,  i  comitati  presentano, per ciascuna
   iniziativa di loro competenza il  bilancio di  previsione e il
   rendiconto alla Giunta regionale per l'approvazione".

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  Legge è  stata approvata dal Consiglio Regionale il
13-4-1987 ed  è stata vistata dal Commissario del Governo il 18-
5-1987.



ATTIVITA' ARTISTICHE
PARTECIPAZIONI

