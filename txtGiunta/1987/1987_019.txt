Concorso della  Regione Toscana  per l'attuazione di un programma
triennale di opere di viabilità ANAS d'interesse regionale.

Il Consiglio Regionale ha approvato il 10-2-1987
Il Commissario del Governo ha apposto il visto il 14-3-1987
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

La  Regione   Toscana  concorre,   unitamente   ad   altri   enti
territoriali, ed  economici con  contributi, in  conto  capitale,
alla realizzazione di interventi e opere di viabilità statale di
interesse regionale  anche secondo  quanto previsto  dall'art.  5
della legge  12 agosto  1982, n.  531  "Piano  decennale  per  la
viabilità di  grande comunicazione  e misure  di  riassetto  del
settore autostradale",  con le  procedure previste dalla presente
legge.

ARTICOLO 2
(Programma triennale)

Su proposta  della Giunta,  il  Consiglio  regionale  approva  un
programma triennale  che individua e ammette al contributo di cui
all'art. 1  le  opere  previste  dal  PRIT  (Programma  regionale
integrato per  i trasporti)  per le  quali sussista  il  concorso
finanziario degli  enti territoriali  e/o economici in misura non
inferiore al  20% della  spesa prevista per la progettazione e la
realizzazione delle  opere stesse.  Detto concorso è regolato da
apposita convenzione  con la  Regione,  approvata  dal  Consiglio
regionale.

Fino all'approvazione  del PRIT,  le opere  sono individuate  con
riferimento alla  proposta della Giunta regionale di cui all'art.
7 della LR 28 febbraio 1984, n. 14.

ARTICOLO 3
(Procedure per l'approvazione del programma)

Ai fini  della elaborazione  del programma  triennale di  cui  al
precedente art. 2, gli enti territoriali ed economici interessati
disposti  a   concorrere  nella   misura  prevista  dovranno  far
pervenire le  loro proposte  al Presidente della Giunta Regionale
entro sei  mesi dalla  pubblicazione  della  presente  legge  sul
Bollettino Ufficiale della Regione.

La Giunta Regionale elaborerà il programma triennale suddetto ed
entro i  successivi novanta  giorni lo  presenterà al  Consiglio
Regionale  per   l'approvazione   unitamente   agli   schemi   di
convenzione Regione  - ANAS  e Regione  -  Enti  territoriali  ed
economici interessati.

ARTICOLO 4
(Copertura finanziaria)

Agli oneri  derivanti dall'applicazione  della presente  legge, e
ripartiti come segue:

- per l'anno 1987, lire due     miliardi;
- per l'anno 1988, lire tre     miliardi;
- per l'anno 1989, lire quattro miliardi;

si farà  fronte per  l'anno 1987 con lo stanziamento iscritto al
cap. 12070  del bilancio  di previsione  1987,  e  per  gli  anni
successivi con  legge di  bilancio utilizzando  gli  stanziamenti
all'uopo già accantonati sul corrispondente capitolo iscritto ai
fini del bilancio pluriennale 1987/1989.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 24 marzo 1987.

La presente  Legge è  stata approvata dal Consiglio Regionale il
10-2-1987 ed  è stata vistata dal Commissario del Governo il 14-
3-1987.



VIABILITA'
PARTECIPAZIONI

