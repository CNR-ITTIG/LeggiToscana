Modificazioni alla  LR 21  gennaio 1985,  n. 5  "Istituzione  del
Parco delle Alpi Apuane".

Il Consiglio Regionale ha approvato il 20-1-1987
Il Commissario del Governo ha apposto il visto il 21-2-1987
Il Presidente  della Giunta  Regionale promulga la seguente legge
regionale:

ARTICOLO 1
(Norme transitorie concernenti gli strumenti urbanistici)

1. Per  gli strumenti  urbanistici e  le loro varianti dei Comuni
compresi nell'ambito  territoriale del  Parco delle  Alpi  Apuane
istituito con  LR 21  gennaio 1985,  n. 5, adottati anteriormente
all'insediamento del Comitato di coordinamento previsto dall'art.
4 della  legge stessa, i pareri di cui all'art. 14, secondo comma
della citata  legge sono sostituiti da una specifica verifica, in
sede di  approvazione, della  conformità  alle  finalità  della
legge istitutiva  del Parco, sentito il Comitato di coordinamento
e, se costituito, il Comitato scientifico.

ARTICOLO 2
(Norme transitorie concernenti la Commissione Beni ambientali)

1.  Fino   all'istituzione  della   Commissione  beni  ambientali
prevista dall'art.  10 della  LR 21  gennaio 1985,  n. 5 relative
funzioni sono svolte dalle commissioni di cui all'art. 5 della LR
2 novembre 1979, n. 52.

2. Per  gli strumenti  urbanistici e  le loro varianti dei Comuni
compresi nell'ambito  territoriale del  Parco delle  Alpi Apuane,
già adottati  e trasmessi  alla Regione  alla data di entrata in
vigore della  presente legge,  il parere  della Commissione  beni
ambientali richiamata  al comma  precedente è  sostituito da una
specifica verifica,  in sede  di approvazione,  della conformità
alle finalità della legge istitutiva del Parco.

ARTICOLO 3
(Norme procedurali)

1. Delle  specifiche verifiche  di cui  all'art. 1 ed all' art. 2
della  presente   legge  deve   essere  fatta  espressa  menzione
nell'atto di approvazione.

2. Restando  ferme le  procedure di  approvazione  del  Consiglio
regionale di cui all'art. 14, terzo comma della
LR 21 gennaio 1985, n. 5.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 2 marzo 1987.

La presente  Legge è  stata approvata dal Consiglio Regionale il
20-1-1987 ed  è stata vistata dal Commissario del Governo il 21-
2-1987.



PARCHI

