Modifiche ed  integrazioni  alla  LR  10/79  "Norme  urbanistiche
transitorie relative alle zone agricole".

Il Consiglio Regionale ha approvato il 17-11-1987
Il Commissario del Governo ha apposto il visto il 19-12-1987
Il Presidente  della Giunta  Regionale promulga la seguente legge
regionale:

ARTICOLO UNICO

Il secondo  comma dell'art.  2 della  LR 19  febbraio 1979, n. 10
"Norme urbanistiche  transitorie relative  alle zone agricole" è
così modificato:

   "Il piano  previsto dal  precedente comma  non  è  necessario
   qualora la  indispensabilità di  nuove costruzioni risulti da
   un piano di sviluppo aziendale o interaziendale di cui alla LR
   7 settembre  1977, n.  71  o  da  un  piano  di  miglioramento
   aziendale di cui al Regolamento CEE n. 797 del 12/3/1985."

Il terzo  comma dell'art.  2 della medesima legge già modificato
con la LR 1 agosto 1981, n. 63, è così modificato:

   "Al fine  di dimostrare  la necessità di nuove costruzioni ed
   il numero  di abitazioni  da realizzare  per gli  addetti alla
   agricoltura, alla  domanda di  concessione edilizia presentata
   al Comune  è allegato il piano aziendale di cui al precedente
   comma o  quello previsto dall'art. 17 della LR 1/8/1981, n. 63
   di disciplina  delle agevolazioni  finanziarie  regionali  nel
   settore  dell'agricoltura   o  in   mancanza   il   piano   di
   utilizzazione di  cui al  primo  comma  corredato  dal  parere
   dell'Associazione   intercomunale,    sentito   il    Comitato
   consultivo di  cui all'art.  3  della  legge  regionale  sopra
   menzionata. Successivamente  al 31/12/1981 mantengono valore i
   pareri espressi  anteriormente a tale data dal Comitato di cui
   all'art. 4 della LR 7/9/1977, n. 71."

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 29 dicembre 1987.

La presente  legge è  stata approvata dal Consiglio Regionale il
17-11-1987 ed è stata vistata dal Commissario del Governo il 19-
12-1987.



URBANISTICA
AGRICOLTURA

