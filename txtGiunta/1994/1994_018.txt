Modifiche  alla   Legge  regionale   6  settembre   1993,  n.  67
concernente "Norme  in materia  di trasporto  di persone mediante
servizio di taxi e servizio di noleggio".

Il Consiglio Regionale ha approvato il 29-12-1993
Il Commissario del Governo ha apposto il visto l'1-2-1994
Il Presidente  della Giunta  Regionale promulga la seguente legge
regionale:

ARTICOLO 1

1. L'art.  2, comma  2, lettera e), della LR 6 settembre 1993, n.
67 è sostituito dal seguente:

   "e) un  rappresentante  designato  da ciascuna delle seguenti
       associazioni a livello regionale;
   
   - FITA-CNA
   - FRAT-Confartigianato
   - SASA
   - FILT
   - CGIL
   - FIT
   - CISL
   - UIL-TRASPORTI
   - ASA-TAXI
   
2. L'art.  2, comma  10, della  LR 6  settembre 1993,  n.  67  è
sostituito dal seguente:

   "10. Ai  membri della  Commissione  è  attribuito,  per  ogni
   giorno di  seduta della  Commissione e  per un  massimo di  12
   sedute all'anno, un gettone di presenza di L. 100.000, nonchè
   l'indennità di missione ed il rimborso delle spese di viaggio
   eventualmente sostenute  per la  partecipazione  alle  sedute,
   nella misura  e secondo  le modalità previste per i dirigenti
   regionali".
   
ARTICOLO 2

1. L'art.  4 comma  1 e  2 della  LR 6  settembre 1993 n. 67 sono
sostituiti dai seguenti:

   "1. Sono  iscritti di  diritto, a  domanda,  nella  rispettiva
   sezione del  ruolo della  Provincia in cui svolgono le proprie
   attività, coloro  che, in possesso del requisito di idoneità
   morale secondo quanto stabilito al comma 2 del successivo art.
   5, nonchè  dei requisiti  di cui  al comma  4 lett.  b) o  c)
   dell'art. medesimo,  risultino titolari,  alla data di entrata
   in vigore della presente legge, di licenza per l'esercizio del
   servizio di noleggio con conducente.
   
   2.  Sono   inoltre  iscritti  di  diritto,  a  domanda,  nella
   rispettiva sessione  del ruolo  della Provincia in cui abbiano
   esercitato prevalentemente  la propria  attività, coloro che,
   alla data  di entrata  in  vigore  della  presente  legge,  in
   possesso del  requisito di  idoneità  morale  secondo  quanto
   stabilito al  comma 2,  del successivo  art.  5,  nonchè  dei
   requisiti di  cui al comma 4 lett. b) o c) dell'art. medesimo,
   abbiano prestato  servizio negli  ultimi cinque  anni  per  un
   periodo di tempo complessivamente non inferiore a tre anni, in
   qualità  di   collaboratore  familiare  o  di  sostituto  del
   titolare  della  licenza  o  dell'autorizzazione,  nonchè  in
   qualità di  dipendente di  impresa autorizzata al servizio di
   noleggio  con   conducente  o   di  sostituto  del  dipendente
   medesimo".
   
ARTICOLO 3

1. L'art.  5, comma  4, della  LR  6  settembre  1993  n.  67  è
sostituito dal seguente:

   "4. Sono  requisiti indispensabili  per l'iscrizione  al ruolo
   dei conducenti di cui al precedente art. 3:
   
   a) assolvimento dell'obbligo scolastico;
   b) possesso  del certificato  di abilitazione professionale di
      cui all'art.  116, comma  8, del  DL 30-4-1992  n. 285, per
      l'iscrizione  alla   sezione  riservata  ai  conducenti  di
      autovetture e motocarrozzetta;
   c) possesso  del titolo  professionale di  capitano, ovvero di
      capotimoniere, conduttore  di motoscafo  e pilota motorista
      rilasciati ai  sensi delle  vigenti  norme  concernenti  la
      navigazione  interna  di  cui  al  DPR  28-6-49  n.  631  e
      successive modificazioni e integrazioni ed al DM 16-2-1971,
      nonchè della  qualifica  di  "autorizzato"  ai  sensi  del
      citato DPR  631/49, per l'iscrizione alla sezione riservata
      ai conducenti di natante".
   
ARTICOLO 4

1. All'art.  6, comma  2, della  LR 6  settembre 1993  n.  67  è
aggiunta la seguente lettera:

   "f) un  esperto di  conduzione di  veicoli a  trazione animale
      designato dalla  Giunta Regionale,  che partecipa ai lavori
      della Commissione  solo nel  caso  in  cui  la  Commissione
      medesima debba  procedere all'accertamento dei requisiti di
      idoneità all'esercizio del servizio con veicoli a trazione
      animale".
   
2. L'art.  6, comma  12, della  LR 6  settembre  1993  n.  67  è
sostituito dal seguente:

   "12.  Ai   membri  e   al  Segretario   della  Commissione  è
   attribuito, per  ogni giorno di seduta della Commissione e per
   un massimo  di 12  sedute l'anno  un gettone di presenza di L.
   100.000,   ai   membri   della   Commissione   è   attribuita
   l'indennità di missione ed il rimborso delle spese di viaggio
   eventualmente sostenute  per  la  partecipazione  alle  sedute
   nella misura  e secondo  le modalità previste per i dirigenti
   regionali.  Al  Segretario  della  Commissione  è  attribuita
   l'indennità di  missione e il rimborso delle spese di viaggio
   previste per la qualifica di appartenenza".
   
ARTICOLO 5

1. Coloro  che erano  in possesso, alla data di entrata in vigore
della LR 6 settembre 1993 n. 67, dei requisiti previsti dall'art.
4 della  medesima legge, ad eccezione di quelli dell'assolvimento
dell'obbligo scolastico  e dei  limiti  di  età  originariamente
previsti, possono  presentare, entro  30 giorni  dell'entrata  in
vigore della  presente legge, domanda scritta per l'iscrizione di
diritto nel ruolo con le modalità stabilite da detto art. 4.

Firenze, 8 febbraio 1994.

CHITI

La presente  legge è  stata approvata dal Consiglio Regionale il
29-12-1993 ed  è stata vistata dal Commissario del Governo  l'1-
2-1994.



TRASPORTI

