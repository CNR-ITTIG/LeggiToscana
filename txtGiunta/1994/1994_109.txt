Contributo regionale a favore della Tosco-Agri SRL

Il Consiglio Regionale ha approvato il 29-11-1994
Il Commissario del Governo ha apposto il visto il 17-12-1992
Il Presidente della Giunta Regionale promulga la seguente legge:

ARTICOLO 1

È  concesso   alla  Società  Tosco  Agri  SRL,  costituita  fra
Consorzio Agrario Provinciale di Siena e Agrigest di Donoratico e
avente sede  in Siena,  via Pianigiani  9, un contributo in conto
capitale finalizzato all'acquisto del complesso immobiliare posto
in località  Belvedere -  Colle Val d'Elsa (Siena) di proprietà
della SCARL  Cooperativa Molitoria  Valdesana e degli impianti ed
attrezzature in esso installati.

ARTICOLO 2

Detto contributo  è concesso  allo scopo di dotare la Soc. Tosco
Agri  SRL   del  mezzi  utili  e  necessari  per  lo  svolgimento
dell'attività di scopo.

ARTICOLO 3

Detto contributo  è pari alla stima UTE aggiornata al 31-10-1994
dei beni  di cui  all'art. 1  ed oggetto di acquisto, e, comunque
non può essere superiore a lire 3.500.000.000.

ARTICOLO 4

La Giunta  regionale è  autorizzata a liquidare detto contributo
alla Soc. Tosco Agri SRL alle seguenti condizioni:

1. presentazione  dell'atto costitutivo  e  dello  statuto  della
   società;
2. perizia  UTE non  antecedente il  31 ottobre  1994 relativa ai
   beni mobili ed immobili oggetto di acquisto;
3. presentazione    dell'atto    di  avvenuto  versamento  di  L.
   1.000.000.000 di capitale sociale;
4. inventario dei cespiti oggetto di acquisto;
5. presentazione   della  copia  di  contratto  di  compravendita
   debitamente   registrato    con   attestazione   dell'avvenuto
   pagamento;
6. attestazione  dell'avvenuta liberazione  a  valere  sul  fondo
   regionale di  garanzia di  cui alle  LL.RR. 59/74  e  33/77  e
   successive  modificazioni   delle  garanzie   fideiussorie   e
   sussidiarie gravanti sui beni oggetto della compravendita;
7. fidejussione  bancaria o  polizza assicurativa  a favore della
   Regione  Toscana  d'importo  pari  al  contributo  concesso  a
   garanzia del  mantenimento dell'attività  da parte della soc.
   Tosco Agri  S.rl., nonché  atto unilaterale  d'obbligo a  non
   alienare i  beni immobili  per un  periodo di  10  anni  e  le
   dotazioni e  le attrezzature  per un  periodo di  5 anni dalla
   data di liquidazione del contributo stesso.

Al finanziamento  della presente  legge si  provvede mediante  la
seguente variazione al bilancio per l'anno 1994.

Spese in diminuzione

Cap. 13132
   Concessione in c/capitale. Attuazione programma
   regionale  interventi   in  agricoltura  (legge
   63/81 finanziamento statale)     Competenza:  L. 3.500.000.000
                                    Cassa     :  L. 3.500.000.000

Spese di nuova istituzione

Cap. 13136
   Contributi in  c/capitale a  favore della  soc.
   Tosco Agri Srl                   Competenza:  L. 3.500.000.000
                                    Cassa     :  L. 3.500.000.000

La presente  legge è  pubblicata sul  Bollettino  Ufficiale.  È
fatto obbligo  a chiunque  spetti di osservarla e farla osservare
come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 22 dicembre 1994.

CHITI

La presente  legge è  stata approvata dal Consiglio Regionale il
29-11-1994 ed  è stata vistata dal Commissario del Governo il 17
dicembre 1994.



AGRICOLTURA
FINANZIAMENTI


