Modifiche ed  integrazioni alla Legge regionale 16 marzo 1994, n.
24 concernente l'istituzione degli Enti-Parco per la gestione dei
parchi regionali  della Maremma  e  di  Migliarino,  S.  Rossore,
Massaciuccoli.

Il Consiglio Regionale ha approvato il 25-11-1994
Il Commissario del Governo ha apposto il visto il 30-12-1994
Il Presidente  della Giunta  Regionale promulga la seguente legge
Regionale:

ARTICOLO 1

1. All'art.  25 della LR 16 marzo 1994 n. 24, dopo il comma 2, è
aggiunto il seguente comma 2 bis:

"2 bis  - Ai  fini di  previdenza e  quiescenza il  personale  è
   iscritto, fin  dalla data  di inizio  del rapporto  di  lavoro
   presso gli  Enti-Parco, all'Istituto  Nazionale di  Previdenza
   per i  Dipendenti  dell'Amministrazione  Pubblica  (INPDAP)  e
   precisamente  alla  gestione  autonoma  ex  CPDEL  per  quanto
   riguarda il  trattamento di  pensione e alla gestione autonoma
   ex INADEL per l'indennità di fine servizio"

ARTICOLO 2

1. All'art.  16 della  LR 16  marzo 1994  n. 24  il  comma  1  è
sostituito dal seguente comma 1:

"1. Nel  quadro delle  indicazioni dei  piani per i parchi di cui
   all'art. 13  e del  regolamento di  cui all'art.  15 -  o  dei
   regolamenti d'uso  dei parchi  vigenti alla data di entrata in
   vigore  della   presente  legge   fino  all'approvazione   del
   regolamento di  cui all'art.  15 -,  gli  enti  perseguono  le
   finalità istitutive  del parco  attraverso piani  di gestione
   aventi  efficacia  di  piani  particolareggiati.  I  piani  di
   gestione interessano  l'area soggetta  al piano  del  parco  e
   contengono l'indicazione della loro durata".

ARTICOLO 3

1. All'art.  32 della  LR 16  marzo 1994  n. 24  il  comma  4  è
sostituito dal seguente comma 4:

"4. Alla  data di  pubblicazione degli  statuti degli  enti  sono
   soppressi i consorzi istituiti con la LR 5 giugno 1975 n. 64 e
   13 dicembre  1979 n. 61 e successive modificazioni ed abrogate
   le citate leggi regionali, eccezione fatta per gli artt. 1 e 2
   di ciascuna  legge. I rapporti giuridici pendenti, i beni e il
   personale dei  consorzi sono  trasferiti ai  rispettivi  enti-
   parco".

2. All'art.  32 della LR 16 marzo 1994 n. 24 dopo il comma 4 sono
aggiunti i seguenti comma 5 e 6:

"5. I  commissari straordinari, fino alla nomina del Presidente e
   del Consiglio  direttivo dei rispettivi enti-parco, esercitano
   tutte le  funzioni attribuite  dalla presente  legge  e  dagli
   statuti degli enti a detti organi.

6. I  comitati scientifici  già istituiti  ai sensi  della LR  5
giugno 1975  n. 65  e 13 dicembre 1979 n. 61 esercitano i compiti
previsti dalla  presente legge  e dagli  statuti degli  enti fino
alla nomina dei comitati scientifici istituiti ai sensi dell'art.
9".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetta di osservarla e farla
osservare come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 31-12-1994

FRATINI (incaricato con DPGR 18-6-1993, n. 340)

La presente  legge è  stata approvata dal Consiglio Regionale il
25-11-1994 ed è stata vistata dal Commissario del Governo il 30-
12-1994.



PARCHI

