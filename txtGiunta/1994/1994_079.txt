Contributo straordinario  per il ripiano del disavanzo economico-
finanziario del soppresso consorzio di bonifica della Val d'Era.

Il Consiglio Regionale ha approvato il 20-9-1994
Il Commissario del Governo ha apposto il visto il 22-10-1994
Il Presidente  della Giunta  Regionale promulga la seguente legge
regionale:

ARTICOLO UNICO

1. A completamento degli interventi finanziari per il ripiano del
disavanzo  economico-finanziario   del  soppresso   Consorzio  di
bonifica della  Val d'Era, già stabiliti con LR 2 marzo 1976, n.
11 e  con LR  7 giugno  1978, n. 36, è disposto, con la presente
legge, un'ulteriore  contributo regionale  straordinario  pari  a
lire 609.162.297.

2.  Il   contributo  è   destinato  al   pagamento  degli  oneri
previdenziali  per   il  personale   dipendente   dal   soppresso
consorzio,  giudizialmente   accertata  a   favore  dell'Istituto
nazionale della  previdenza sociale  - sede di Pisa - e dell'Ente
nazionale  di   previdenza  e   assistenza  per   gli   impiegati
dell'agricoltura -  sede di  Roma  -  nonchè  al  pagamento  dei
relativi interessi moratori.

3. la  Giunta regionale provvederà ad erogare il contributo alla
Comunità montana della Val di Cecina competente all'espletamento
delle funzioni  residue di  liquidazione del  consorzio ai  sensi
dell'art.  2,   terzo  comma   della  LR  7  giugno  1978,  n.36.
L'erogazione  avverrà   in  conformità   con  le  modalità  di
pagamento concordate  dalla suddetta  Comunità montana  con  gli
enti beneficiari.

4. Alla  spesa derivante  dalla presente  legge si  provvede, per
l'esercizio finanziario  1994, mediante  prelievo  dal  Fondo  di
riserva per  spese obbligatorie  con la  seguente  variazione  di
bilancio per competenza e per cassa:

- Spese in diminuzione

Cap. 50240
   Fondo di riserva per spese obbligatorie     - Lire 609.162.297

- Spese di nuova istituzione

Cap. 50130
   Intervento  straordinario  per il ripiano
   del  disavanzo economico-finanziario  del
   soppresso Consorzio di bonifica della Val
   d'Era                                       + Lire 609.162.297

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 27 ottobre 1994.

CHITI

La presente  legge è  stata approvata dal Consiglio regionale il
20-9-1994 ed  è stata vistata dal Commissario del Governo il 22-
10-1994.



ORGANIZZAZIONI PUBBLICHE
ASSETTO IDROGEOLOGICO
FINANZIAMENTI

