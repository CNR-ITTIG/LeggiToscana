SAT -  Società Aeroporto  Toscano Galileo  Galilei SPA - Aumento
del capitale sociale.

Il Consiglio Regionale ha approvato il 29-11-1994
Il Commissario del Governo ha apposto il visto il 17-12-1994
Il Presidente Della Giunta promulga la seguente legge regionale:

ARTICOLO 1

1. La  Giunta Regionale  è autorizzata a partecipare all'aumento
del capitale  sociale della  "SAT Soc.  Aeroporto Toscano Galileo
Galilei SPA" sottoscrivendo n. 7400 azioni del valore nominale di
L. 100.000  ciascuna, al  fine di mantenere invariata la quota di
partecipazione della  Regione Toscana  in detta società, assunta
ai sensi  della LR  19-8-78 n.  57, a  seguito  dell'aumento  del
capitale  sociale   deliberato  dall'Assemblea   dei  soci  della
Società stessa in data 20-1-93.

2. L'acquisto  delle nuove  azioni è consentito per l'importo di
L. 740.000.000  (settecentoquarantamilioni) corrispondenti a 7400
(settemilaquattrocento) azioni  del valore nominale di L. 100.000
ciascuna.

ARTICOLO 2

1. Agli oneri di spesa di L. 740.000.000 derivanti dalla presente
legge per  l'acquisto delle  azioni ai  sensi dell'art.  1, si fa
fronte con  la disponibilità  del bilancio  di previsione  1994,
mediante la  seguente variazione  di bilancio  da apportarsi  per
analogo importo agli stati di previsione della competenza e della
cassa della parte spesa del Bilancio 1994:

Spese in diminuzione

Cap. 50060
   Fondo globale per il finanziamento di spese per
   ulteriori programmi di sviluppo                L. 740.000.000

Spese di nuova istituzione

Cap. 25537
   Fondo per  l'acquisto di  azioni della   "SAT -
   Soc. Aeroporto Toscano Galileo Galilei SPA"    L. 740.000.000

La presente  legge è  pubblicata sul  Bollettino  Ufficiale.  È
fatto obbligo  a chiunque  spetti di osservarla e farla osservare
come legge della Regione Toscana.

Firenze, 22 dicembre 1994.

CHITI

La presente  legge è  stata approvata dal Consiglio Regionale il
29-11-1994 ed  è stata vistata dal Commissario del Governo il 17
dicembre 1994.



TRASPORTI AEREI
PARTECIPAZIONI REGIONALI

