Assistenza specialistica in forma indiretta - Modifiche.

Il Consiglio Regionale ha approvato il 20-9-1994
Il Commissario del Governo ha apposto il visto il 24-10-1994
Il Presidente  della Giunta  Regionale promulga la seguente legge
regionale:

ARTICOLO 1
(Modifiche dell'art. 3 della LR 6 aprile 1993, n. 23)

1. Il  comma 9 dell'art. 3 della LR 6 aprile 1993, n. 23 è così
sostituito:

   "9. Avverso  l'atto dell'Unità  Sanitaria Locale,  con cui si
   nega o si limita al cittadino la fruibilità delle prestazioni
   indicate nel  presente articolo,  è  ammesso  ove  non  venga
   esperito il  ricorso in  opposizione, di  cui all'art. 4 della
   legge 23  ottobre 1985,  n. 595, ricorso in via amministrativa
   alla Giunta  regionale per  vizi di  legittimità. Il  ricorso
   redatto in carta semplice, è presentato entro quindici giorni
   dal  momento  in  cui  l'interessato  abbia  avuto  conoscenza
   dell'atto contro  cui intende  ricorrere. La  Giunta regionale
   decide nel  termine di  sessanta giorni  dal  ricevimento  del
   ricorso stesso".
   
2. Il comma 13 dell'art. 3 della LR 6 aprile 1993, n. 23 è così
sostituito:

   "13. Nei  casi previsti  dall'art. 7,  commi 3  e 4  del  d.m.
   sanità 3  novembre 1989,  su proposta della competente Unità
   Sanitaria  Locale,  la  Giunta  regionale  può  disporre  una
   ulteriore integrazione  del  concorso  alla  spesa  sostenuta,
   determinando il concorso globale complessivo erogabile. In tal
   caso l'Unità Sanitaria locale è tenuta ad adeguarsi".
   
3. Il comma 14 dell'art. 3 della LR 6 aprile 1993, n. 23 è così
sostituito:

   "14. La  Giunta regionale  può altresì  autorizzare,  con  i
   criteri e  le modalità  di cui  al comma precedente, l'Unità
   Sanitaria Locale  a corrispondere un concorso aggiuntivo nelle
   spese sostenute dall'assistito sottoposto a trapianto di cuore
   o di  polmoni o  di fegato, qualora gli oneri rimasti a carico
   siano tali  da compromettere  le condizioni economiche del suo
   nucleo  familiare.   A  tal  fine  l'interessato  allega  alla
   richiesta  la  documentazione  comprovante  le  spese  da  lui
   sostenute complessivamente collegate all'intervento chirurgico
   di trapianto".
   
4. Il  comma 15 dell'art. 3 della LR 6 aprile 1993 n. 23 è così
sostituito:

   "15. In caso di prestazioni di comprovata eccezionale gravità
   ed urgenza, ivi comprese quelle usufruite dai cittadini che si
   trovino  già  all'estero,  purché  ricorrano  le  condizioni
   previste dal  comma 2 e dall'art. 2 del d.m. sanità 30 agosto
   1991,   si    prescinde   dalla   preventiva   autorizzazione.
   L'assistito deve  presentare, pena la decadenza del diritto al
   rimborso,   documentata    istanza   entro    novanta   giorni
   dall'effettuazione della  relativa spesa alla Unità Sanitaria
   Locale di  appartenenza. L'Unità  Sanitaria Locale concede il
   rimborso  previsto  sulla  base  della  valutazione  circa  la
   sussistenza dei  presupposti e  condizioni e  del parere sulle
   spese  rimborsabili,   effettuati  dal   Centro  regionale  di
   riferimento, sentita la Giunta regionale".
   
ARTICOLO 2
(Modifica dell'art. 4 della LR 6 aprile 1993, n. 23)

Il comma 5 dell'art. 4 della LR 6 aprile 1993, n. 23 è abrogato.

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 27 ottobre 1994.

CHITI

La presente  legge è  stata approvata dal Consiglio regionale il
20-9-1994 ed  è stata vistata dal Commissario del Governo il 24-
10-1994.



USL
ASSISTENZA SANITARIA

