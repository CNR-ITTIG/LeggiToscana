Disposizioni in  materia di  estinzione e  di  sanzionamento  dei
tributi regionali.

Il Consiglio Regionale ha approvato il 15-11-1994
Il Commissario del Governo ha apposto il visto il 10-12-1994
Il Presidente  della Giunta  Regionale promulga la seguente legge
Regionale:

ARTICOLO 1
(Estinzione dei crediti e debiti per tributi regionali)

I crediti  di importo  non superiore  a  L.  20.000  per  tributi
regionali,  esistenti  alla  data  di  entrata  in  vigore  della
presente  legge,   sono  estinti  e  non  si  procede  alla  loro
riscossione nè a quella degli interessi, delle pene pecuniarie e
delle soprattasse  connesse  ai  suddetti  tributi.  Parimenti  a
decorrere dalla  predetta data,  non si  procede al  rimborso  di
somme dovute  per tributi  regionali di  importo non  superiore a
lire 20.000.

ARTICOLO 2
(Inapplicabilità di sanzioni tributarie)

Le sanzioni previste dall'art. 6, comma 3, lettere a) e b), della
legge regionale  15 maggio 1980, n. 54 e successive modificazioni
non si  applicano per  i ritardati  pagamenti delle  tasse  sulle
concessioni regionali,  relative  alla  voce  di  cui  al  numero
d'ordine 7  della tariffa  approvata con  Decreto legislativo  22
giugno 1991, n. 230, come rettificate dal Decreto legislativo 23-
1-1992, n. 31, effettuati nell'anno 1992.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 15 dicembre 1994.

CHITI

La presente  legge è  stata approvata dal Consiglio Regionale il
15-11-1994 ed  è stata vistata dal Commissario del Governo il 10
dicembre 1994.



ENTE REGIONE
TRIBUTI

