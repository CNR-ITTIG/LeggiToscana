Istituzione addizionale  regionale al  canone per  le  utenze  di
acqua pubblica.

Il Consiglio Regionale ha approvato il 25-10-1994
Il Commissario del Governo ha apposto il visto il 25-11-1994
Il Presidente  della Giunta  Regionale promulga la seguente legge
regionale:

ARTICOLO 1
(Istituzione dell'addizionale regionale al canone per l'utenza di
acqua pubblica)

1. A  decorrere dall'entrata  in vigore  della presente  legge è
istituita l'addizionale  regionale al  canone per  le  utenze  di
acqua pubblica  nella misura  del 10%  dell'ammontare dei  canoni
annui determinati  a norma dell'articolo 18, comma 1, della legge
5  gennaio  1994  n.  36  "Disposizioni  in  materia  di  risorse
idriche".

2. L'addizionale  di cui  al comma 1, è versata alla Regione dal
concessionario, contestualmente al pagamento del canone, mediante
versamento su  apposito conto  corrente  postale  intestato  alla
Tesoreria Regionale.

3. Ai  fini dell'introito delle somme derivanti dall'applicazione
della presente  legge è  istituito, nello  stato  di  previsione
dell'entrata del Bilancio per l'anno 1994, il seguente capitolo:

Capitolo 24955
   Proventi derivanti  dalla addizionale regionale
   al canone per le utenze di acqua pubblica (art.
   18 legge  5-1-1994, n.  36; LR 2 dicembre 1994,
   n. 92)                                                   p.m.

ARTICOLO 2
(Sostituzione del  secondo comma dell'art. 1 della LR 30 dicembre
1971, n. 2 "Istituzione tributi propri della Regione")

1. Il  secondo comma  dell'art. 1 della LR 30 dicembre 1971, n. 2
è modificato dal seguente:

   "Ai sensi  dell'art. 18,  comma 4, della L. 5 gennaio 1994, n.
   36 "Disposizioni  in materia di risorse idriche", l'imposta di
   cui al  precedente comma,  non si  applica alle concessioni di
   acque pubbliche".

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 2 dicembre 1994.

CHITI

La presente  legge è  stata approvata dal Consiglio Regionale il
25 Ottobre  1994 ed  è stata vistata dal Commissario del Governo
il 25 novembre 1994.



RISORSE IDRICHE
TRIBUTI

