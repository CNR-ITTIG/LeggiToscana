Modificazioni  alla   Legge  regionale  26  aprile  1993,  n.  28
concernente "Norme  relative ai  rapporti delle organizzazioni di
volontariato con  la Regione,  gli Enti  locali e  gli altri Enti
pubblici. Istituzione del registro regionale delle organizzazioni
di volontariato".

Il Consiglio Regionale ha approvato il 3-5-1994
Il Presidente  della Giunta  Regionale promulga la seguente legge
regionale:

ARTICOLO 1
(Modificazioni all'art. 3 della LR 26 aprile 1993, n. 28)

1. Il  comma 3 dell'art. 3 della LR 26 aprile 1993 n. 28 è così
sostituito:

   "3. Negli  accordi degli  aderenti,  nell'atto  costitutivo  o
   nello statuto  delle  organizzazioni  di  volontariato  devono
   essere previsti i requisiti di cui al comma 1, nonché la sede
   dell'organizzazione".
   
ARTICOLO 2
(Modificazioni all'art. 16 della LR 26 aprile 1993, n. 28)

1. Il  comma 1  dell'art. 16  della LR  26 aprile  1993, n. 28 è
così sostituito:

   "1. Per  diciotto mesi  dall'entrata in  vigore della presente
   legge resta  operante  l'albo  regionale  istituito  ai  sensi
   dell'art. 3 della LR 7 maggio 1985, n. 58. L'iscrizione a tale
   albo  produce   gli  stessi   effetti  di   quelli   derivanti
   dall'iscrizione al  registro regionale  di cui all'art. 4, sia
   ai sensi  della legge  11 agosto  1991, n.  266, sia  ai sensi
   della presente legge".
   
2. Il comma 2 dell'art. 16 della LR 26 aprile 1993 n. 28 è così
   sostituito:

   "2. Entro  un anno dall'entrata in vigore della presente legge
   le organizzazioni  iscritte all'albo  di cui  al comma 1 fanno
   domanda  al  Presidente  della  Giunta  regionale  per  essere
   iscritte nel  registro regionale  istituito  con  la  presente
   legge. A  tal fine  devono produrre  tutti i  documenti di cui
   alle lett.  b),  c),  d),  e)  dell'art.  4,  comma  2.  Dalla
   dichiarazione  sostitutiva  dell'atto  di  notorietà  di  cui
   all'art. 4  della legge  4 gennaio  1968 n.  15 deve risultare
   altresì:
   
   - che  l'atto   costitutivo,    o  lo  statuto,  a  suo  tempo
     presentati, non  hanno subito  variazioni  o,  comunque,  le
     variazioni di tali atti eventualmente intervenute e non già
     comunicate ai sensi della vigente normativa;
   - che  in base  allo statuto  sussiste l'obbligo di formare il
     bilancio con le relative modalità di approvazione".
   
3. Il comma 4 dell'art. 16 della LR 26 aprile 1993 n. 28 è così
   sostituito:

   "4. Il  Presidente della Giunta regionale, entro diciotto mesi
   dall'entrata in  vigore della  presente  legge,  acquisito  il
   parere di  cui  al  comma  3  ed  accertato  il  possesso  dei
   requisiti   previsti    dalla    presente    legge,    iscrive
   l'organizzazione nel registro regionale indicando le attività
   da essa  svolte. Nel  caso in  cui non sussistano i requisiti,
   entro  lo   stesso  termine,  pronuncia  decreto  motivato  di
   diniego. Contro  tale  provvedimento  è  ammesso  ricorso  in
   conformità di  quanto previsto  dall'art. 6,  comma 5,  della
   legge 11 agosto 1991, n. 266".

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 10 giugno 1994.

CHITI

La presente legge è stata approvata dal Consiglio Regionale il 3
maggio 1994  ed è  divenuta esecutiva per decorrenza dei termini
ai sensi dell'art. 127 della Costituzione, comma 1.



VOLONTARIATO
ALBI

