Istituzione degli  Albi provinciali  degli imprenditori  agricoli
professionali. Modificazioni  alla  Legge  regionale  12  gennaio
1994, n. 6.

Il Consiglio Regionale ha approvato il 12-4-1994
Il Commissario del Governo ha apposto il visto il 7-5-1994
Il Presidente  della Giunta  Regionale promulga la seguente legge
regionale:

ARTICOLO UNICO

1. Dopo l'art. 11 della LR 12-1-1994, n. 6 aggiungere il seguente
articolo 12:

   "Art. 12
   (Norme transitorie)
   
   1.  Fino   al  31   dicembre  1994,   l'iscrizione  agli  albi
   provinciali degli  imprenditori già  iscritti all'albo di cui
   alla LR  5 giugno  1975, n.  67  può  essere  disposta  dalla
   provincia, sulla base della presentazione della domanda di cui
   all'art.  3,   corredata  di   una  dichiarazione  sostitutiva
   dell'atto di  notorietà ai  sensi della L. 4 gennaio 1968, n.
   15, relativa al possesso dei requisiti previsti dalla presente
   legge.
   
   2.  Tale   disposizione  non   si  applica  alle  domande  per
   l'iscrizione nella  sottosezione di  cui all'art.  1, lett. b,
   qualora l'accertamento  del possesso dei requisiti presupponga
   l'espletamento  dell'esame  orale  previsto  dal  primo  comma
   dell'art. 9.
   
   3. Entro  sei mesi  dall'iscrizione la  provincia verifica  la
   sussistenza  dei  presupposti  e  dei  requisiti  richiesti  e
   dispone,  se   del  caso   con  provvedimento   motivato,   la
   cancellazione dall'albo ai sensi dell'art 5.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetta di osservarla e farla
osservare come legge della Regione Toscana.

Firenze, 16 maggio 1994

CHITI

La presente  legge è  stata approvata dal Consiglio Regionale il
12 aprile 1994 ed è stata vistata dal Commissario del Governo il
7-5-1994.



AGRICOLTURA
ALBI

