Modifiche ed  integrazioni alla Legge regionale 22 marzo 1993, n.
15.

Il Consiglio Regionale ha approvato il 14-12-1993
Il Commissario del Governo ha apposto il visto il 15-1-1994
Il Presidente  della Giunta  Regionale promulga la seguente legge
regionale:

ARTICOLO 1

1. Il termine di cui all'art. 5, comma 2, della LR 22 marzo 1993,
n. 15,  è prorogato per un periodo non superiore ai 3 mesi dalla
data dell'entrata in vigore della presente legge.

ARTICOLO 2

1.  Fino  alla  data  di  esecutività  della  deliberazione  del
Consiglio regionale di cui all'art. 5, comma 4, della LR 22 marzo
1993,  n.   15,  con   la  quale  viene  approvato  il  piano  di
liquidazione  dell'ETSAF,   l'Amministratore   straordinario   è
autorizzato a  esercitare i  poteri di  competenza  degli  organi
amministrativi dell'ETSAF  nonchè quelli  relativi al  personale
attualmente assegnato  all'ETSAF e  destinato, con  provvedimenti
della Giunta  regionale, agli  uffici della  costituenda ARSIA in
prima assegnazione.

2. Sono  comunque  escluse  dalle  competenze  di  cui  al  comma
precedente le  alienazioni immobiliari ed i compiti attribuiti al
Commissario di  cui all'art.  6 della  citata legge  regionale n.
15/93.

ARTICOLO 3

1. Il  comma 1  dell'art. 10  della LR  22 marzo  1993, n. 15, è
così modificato:

"1. All'Amministratore straordinario, se dipendente regionale, ed
   al Commissario,  spetta un  compenso annuo  pari  al  30%  del
   trattamento  economico   ad  esso  spettante  quali  dirigenti
   regionali, comprensivo  delle indennità di responsabilità di
   servizio o di unità operativa complessa".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 19 gennaio 1994.

CHITI

La presente  legge è  stata approvata dal Consiglio Regionale il
14-12-1993 ed è stata vistata dal Commissario del Governo il 15-
1-1994.



ORGANIZZAZIONI PUBBLICHE
AGRICOLTURA
PERSONALE

