Modificazioni ed  interpretazione autentica della Legge regionale
26 aprile  1993, n.  27 "Agevolazioni  per la  creazione di nuove
imprese a sostegno dell'imprenditoria giovanile".

Il Consiglio Regionale ha approvato il 15-11-1994
Il Commissario del Governo ha apposto il visto il 19-12-1994
Il Presidente  Della Giunta  Regionale promulga la seguente legge
regionale:

ARTICOLO 1

1. Al  comma 1  dell'articolo 1  della legge  regionale 26 aprile
1993, n.  27, dopo  le parole  "nuove imprese"  sono inserite  le
seguenti: ",  come determinate al comma 2 del successivo articolo
2,".

2. Al  comma 2  dell'articolo 2  della legge  regionale 26 aprile
1993, n.  27, sono  aggiunte, in fine, le parole: "e devono avere
immobilizzi tecnici  materiali  ed  immateriali  non  costituiti,
prevalentemente, da  beni provenienti  da cessione o conferimento
di azienda o rami di azienda".

3. All'ultimo  periodo del  comma 4  dell'articolo 2  della legge
regionale 26  aprile 1993,  n. 27,  sono soppresse  le parole: "a
responsabilità limitata".

4. Alla  lettera a)  del comma  1  dell'articolo  8  della  legge
regionale 26  aprile 1993,  n. 27, dopo la parola: "beneficiarie"
sono  inserite  le  seguenti:  ",  le  eventuali  esclusioni,  le
limitazioni  territoriali  di  cui  al  comma  2  del  successivo
articolo 9,".

5. Al  comma 1  dell'articolo 8  della legge  regionale 26 aprile
1993, n. 27, è aggiunta, in fine, la seguente lettera:

h) i  compensi alla  Fidi  Toscana  SPA  per  l'attività  svolta
   nell'attuazione della presente legge".

6. All'articolo 9 della legge regionale 26 aprile 1993, n. 27, la
rubrica  "Cumulo"   è  sostituita   dalla  seguente:  "Cumulo  e
limitazioni  territoriali"  ed  il  comma  2  è  sostituito  dal
seguente:

"2. Con  la deliberazione di cui al precedente articolo 8 possono
   essere disposte  limitazioni territoriali, anche parziali, per
   quanto riguarda  la tipologia  di impresa,  per  l'accesso  ai
   finanziamenti   della    presente    legge,    in    relazione
   all'operatività sul  territorio regionale  di  incentivazioni
   aventi finalità analoghe a quelle della presente legge".

7. Il  comma 5  dell'articolo 10  della legge regionale 26 aprile
1993, n. 27, è sostituito dal seguente:

"5. La  Giunta regionale  esercita controlli, anche ispettivi, in
   merito all'attuazione  della presente legge. Le risultanze dei
   controlli sulle  aziende ammesse alle agevolazioni finanziarie
   previste dalla presente legge sono trasmesse alla Fidi Toscana
   SPA per  gli atti conseguenti. Il rifiuto dei controlli di cui
   al presente  comma comporta  la sospensione delle agevolazioni
   concesse,  da   parte  della   Fidi  Toscana   SPA   L'impresa
   beneficiaria delle  agevolazioni è considerata decaduta dalle
   stesse qualora  sia accertata  la non  sussistenza o  il venir
   meno, originari  o successivi,  dei requisiti  previsti  dalla
   presente legge per la concessione delle agevolazioni, nel qual
   caso  la   Fidi  Toscana   SPA  provvede   al  recupero  delle
   agevolazioni concesse;  la Fidi  Toscana SPA provvede altresì
   al recupero  qualora il  beneficiario persista nel rifiutare i
   controlli della Regione".

ARTICOLO 2
(Interpretazione autentica)

1. Il  comma 2  dell'articolo 11  della legge regionale 26 aprile
1993, n.  27, va  interpretato nel  senso che  i  rapporti  e  le
obbligazioni sorte  dalle leggi  regionali e  dalle deliberazioni
ivi citate  continuano ad  essere  integralmente  regolati  dalla
disciplina  prevista   dalle  leggi   e  deliberazioni  regionali
medesime.

2. Al  comma 4  dell'articolo 5  della legge  regionale 26 aprile
1993, n. 27, al posto di "art. 9" leggasi "art. 7".

ARTICOLO 3
(Compensi alla Fidi Toscana SPA)

1. I  compensi di  cui al  comma 5 dell'articolo 1 della presente
legge decorrono  dall'entrata in  vigore della legge regionale 26
aprile 1993, n. 27.

ARTICOLO 4
(Norma finanziaria)

Al bilancio  di previsione  per l'esercizio finanziario 1994 sono
apportate le seguenti variazioni per competenza e cassa:

In diminuzione

Cap. 2160
   contributo  regionale   Fidi  Toscana   SPA
   Costituzione   fondo    speciale   sostegno
   interventi previsti dalla LR 14-11-1988, n.
   83                                              L. 320.000.000

Di nuova istituzione

Cap. 2165
   Compensi  alla   Fidi   Toscana   SPA   per
   l'attività svolta nell'attuazione della LR
   26-4-1993, n.  27 (art.  8, comma  1, lett.
   "h"  LR   26-4-1993,  n.  27  e  successive
   modifiche)                                      L. 320.000.000

Per i successivi esercizi si provvederà con le relative leggi di
bilancio.

La presente  legge è  pubblicata sul  Bollettino  Ufficiale.  È
fatto obbligo  a chiunque  spetti di osservarla e farla osservare
come legge della Regione Toscana.

Firenze, 22 dicembre 1994.

CHITI

La presente  legge è  stata approvata dal Consiglio Regionale il
15-11-1994 ed è stata vistata dal Commissario del Governo il 19-
12-1994.



IMPRESE
GIOVANI
FINANZIAMENTI

