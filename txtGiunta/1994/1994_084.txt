Modificazione  dei  termini  previsti  dalla  Legge  regionale  9
settembre 1991, n. 46.

Il Consiglio Regionale ha approvato il 27-9-1994
Il Commissario del Governo ha apposto il visto il 28-10-1994
Il Presidente  della Giunta  Regionale promulga la seguente legge
regionale:

ARTICOLO UNICO

1. Il  termine del  30 novembre,  di cui all'art. 3, primo comma,
della LR 9 settembre 1991, n. 46, è anticipato al 15 novembre.

2. I  termini del 30 dicembre e del 15 gennaio di cui all'art. 4,
secondo comma,  sono anticipati  rispettivamente al 15 novembre e
al 30 novembre.

3. I  termini del 15 dicembre, di cui all'art. 3, secondo e terzo
comma, sono anticipati al 30 novembre.

4. I  termini del  15 gennaio,  di cui  all'art. 4, primo e terzo
comma, sono anticipati entrambi al 30 novembre.

5. I termini del 30 gennaio e del 28 febbraio, di cui all'art. 5,
sono entrambi anticipati al 15 gennaio.

6. I  termini del  15 aprile  e del 15 maggio, di cui all'art. 6,
sono entrambi anticipati al 15 febbraio.

7. Il  termine del  31 marzo, di cui all'art. 7, è anticipato al
15 gennaio.  Entro tale  data i  legali rappresentanti degli Enti
beneficiari dei  contributi regionali presentano, in sostituzione
del  rendiconto   consuntivo,  ove   non  ancora  approvato,  una
dichiarazione contenente la relazione illustrativa prevista dallo
stesso art. 7.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 7 novembre 1994

CHITI

La presente  legge è  stata approvata dal Consiglio Regionale il
27-9-1994 ed  è stata vistata dal Commissario del Governo il 28-
10-1994.



CULTURA
ATTIVITÀ ARTISTICHE
FINANZIAMENTI

