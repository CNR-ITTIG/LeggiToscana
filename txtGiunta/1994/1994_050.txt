Interventi  strutturali   finalizzati  alla  messa  in  sicurezza
idraulica dei bacini idrografici toscani.

Il Consiglio Regionale ha approvato il 31-5-1994
Il Commissario del Governo ha apposto il visto il 4-7-1994
Il Presidente  della Giunta  Regionale promulga la seguente legge
regionale:

ARTICOLO 1
(Finalità degli interventi)

1. La  Regione  Toscana  promuove  e  concorre  a  realizzare  un
Programma organico  di interventi  strutturali  finalizzati  alla
messa in  sicurezza idraulica  di tutto  il territorio regionale,
con  particolare   riferimento  a  quelle  situazioni  che  hanno
mostrato  maggiore   criticità   in   occasione   degli   eventi
alluvionali degli anni 1990-93.

2. Gli interventi devono rispondere al criterio della organicità
a livello di bacino e/o di sottobacino idrografico.

3.  Gli   interventi  devono   nel  loro   complesso   perseguire
l'obiettivo  della  messa  in  sicurezza  dei  siti  ove  vengono
realizzati senza  peraltro aggravare  la situazione a valle degli
stessi.

ARTICOLO 2
(Proposte di programma)

1. Per  i bacini  o sottobacini  che ricadono  nei  territori  di
propria competenza,  le  Amministrazioni  Provinciali  provvedono
alla predisposizione  delle proposte  che concorrono a formare il
programma di  cui all'art. 1, sentiti gli enti Locali interessati
e con la collaborazione degli Uffici regionali del Genio Civile.

2. Nei  bacini o  sottobacini il  cui territorio  ricade sotto la
competenza di  più Amministrazioni Provinciali, queste procedono
d'intesa tra loro.

3.  Le  Amministrazioni  Provinciali  stabiliscono  le  priorità
d'intervento in  ciascun bacino  o sottobacino, tenendo conto dei
seguenti criteri:

a) vulnerabilità  degli insediamenti  abitativi e  produttivi  e
   delle infrastrutture essenziali esistenti;
b) interventi che configurino soluzioni strutturali.

4. Le  Amministrazioni Provinciali  sono tenute  a specificare lo
stato della  progettazione delle  diverse proposte di intervento,
nonché il costo previsto.

ARTICOLO 3
(Valutazione delle proposte di programma)

1.  Le   Amministrazioni  Provinciali   presentano  alla   Giunta
Regionale le  proposte di  programma di  cui all'art.  2 entro il
termine perentorio  di un  mese dalla  data di  entrata in vigore
della presente legge.

2. In  caso di inadempienza delle Amministrazioni Provinciali, la
Giunta  Regionale   con  proprio  atto  incarica  i  Geni  Civili
territorialmente competenti  di elaborare  entro trenta giorni le
proposte  di   programma  mancanti,   sentiti  gli   Enti  Locali
interessati.

3.  La  Giunta  Regionale  sottopone  le  proposte  di  programma
all'esame di  un  nucleo  di  valutazione  avente  l'incarico  di
giudicare in  linea tecnica  e sotto  il  profilo  dei  costi  di
massima le proposte presentate.

4. Il  nucleo di  valutazione  è  costituito  dalla  Commissione
RegionaLe  Tecnico   Amministrativa  -  Sezione  Lavori  Pubblici
integrata da:

a) un dirigente o funzionario di profilo tecnico del Dipartimento
   Ambiente;
b) un dirigente o funzionario di profilo tecnico del Dipartimento
   Agricoltura e Foreste;
c) un dirigente o funzionario di profilo tecnico del Dipartimento
   Urbanistica.

5. Alle  riunioni del  nucleo di  valutazione partecipa  anche un
dirigente o  funzionario di  profilo tecnico  dell'Autorità  del
Bacino di riferimento, limitatamente all'esame delle proposte che
si riferiscono a quel bacino.

6. Alla  nomina dei  membri  aggiunti  componenti  il  nucleo  di
valutazione provvede  la Giunta  Regionale, su designazione delle
Autorità  di   Bacino   per   quel   che   concerne   i   propri
rappresentanti.

ARTICOLO 4
(Approvazione del programma)

1. La  Giunta Regionale,  previa acquisizione del parere espresso
dal nucleo di valutazione di cui al precedente art. 3, elabora la
proposta di  programma complessivo  e le relative priorità per i
bacini e  i sottobacini e li trasmette al Consiglio Regionale per
la loro approvazione.

2.  La  Giunta  Regionale  è  competente  per  l'attuazione  del
programma.

3.  Il   programma  di  interventi  può  essere  modificato  dal
Consiglio Regionale  su proposta  della Giunta  per  sopravvenute
esigenze di sicurezza idraulica.

4. Nel programma sono comunque compresi i progetti esecutivi già
approvati dalla  Giunta regionale  e di  cui all'allegato elenco,
relativi  ad  interventi  finalizzati  alla  messa  in  sicurezza
idraulica degli insediamenti abitativi e produttivi esistenti.

ARTICOLO 5
(Accordi di programma)

1. Per  la realizzazione degli interventi prioritari compresi nel
programma di  cui al  precedente  art.  4  e  finanziati  con  le
disponibilità di  cui alla  presente legge  il Presidente  della
Giunta Regionale  conviene con  gli Enti  Locali territorialmente
interessati per  ciascun  bacino  o  sottobacino  la  stipula  di
appositi accordi di programma al cui all'art. 27 della legge 8-6-
1990, n. 142.

2. Gli accordi devono quanto meno contenere:

a) l'individuazione  del  soggetto  pubblico  che  provvede  alla
   realizzazione dei lavori;
b) il termine di inizio e quelle di ultimazione dei lavori;
c) il  termine entro  il  quale  ogni  soggetto  competente  deve
   rilasciare   eventuali    provvedimenti   autorizzativi    e/o
   concessivi o altro;
d) l'importo  del finanziamento  regionale attribuito  a  ciascun
   intervento;
e) l'importo  del finanziamento garantito da ciascuno degli altri
   soggetti interessati.

ARTICOLO 6
(Finanziamento regionale)

1. La  Regione provvede  al finanziamento  della spesa occorrente
alla realizzazione  degli accordi  di programma di cui all'art. 4
con i  fondi stanziati  dalla  presente  legge,  nonché  con  le
risorse  che   potranno  essere  rese  disponibili  da  ulteriori
disposizioni di legge o provvedimenti.

2. Il finanziamento regionale degli interventi avverrà in misura
non superiore  al 50%  dell'importo dei  progetti  relativi  agli
interventi medesimi.

3. Il  finanziamento Regionale  potrà essere  inoltre elevato al
75% per i Comuni fino a 5.000 abitanti, nonché per quelli che si
trovino in situazione di dichiarato dissesto finanziario.

4. Ai  comuni che  si trovino  nell'accertata  impossibilità  di
reperire le  risorse per  la partecipazione al cofinanziamento di
cui  al  quinto  comma,  la  Giunta  regionale,  previa  apposita
convenzione che  disciplini termini  e modalità di restituzione,
può anticipare  la  somma  occorrente  in  misura  comunque  non
superiore al 25% dell'importo di progetto.

5.  Al  cofinanziamento  dei  progetti  per  la  parte  residuale
provvedono gli enti interessati e sottoscrittori degli accordi di
programma di cui all'art. 5 per ciascun bacino o sottobacino.

ARTICOLO 7
(Stanziamento per il biennio 1994-95)

Per la  realizzazione delle  finalità di cui alla presente legge
è autorizzata  la spesa di L. 50 miliardi, di cui L. 20 miliardi
nel 1994 e L. 30 miliardi nel 1995.

ARTICOLO 8
(Variazione di bilancio)

1. All'autorizzazione  della spesa di cui al precedente art. 7 si
provvede con  la riduzione  dell'autorizzazione di cui all'art. 2
della LR 28-1-1994 n. 14 recante "Disposizioni finanziarie per il
finanziamento di provvedimenti di spesa per il periodo 1994-1996"
per complessivi  L. 50 miliardi, di cui L. 20 miliardi nel 1994 e
L. 30 miliardi nel 1l995.

2. Al  Bilancio pluriennale  1994-1995 è  apportata la  seguente
variazione:

In diminuzione

Spese non comprese nei programmi obiettivo            1994:-20/md
                                                      1995:-30/md

In aumento

Programma obiettivo  2 Emergenze ambientali. Opere
pubbliche non considerate negli altri settori         1994:+20/md
                                                      1995:+30/md

3. Alla  copertura finanziaria  della spesa  di cui al precedente
art. 7  si provvede  per l'anno  1994 con  i fondi di cui al cap.
12263 del  bilancio di  previsione del  corrente  esercizio,  che
viene istituito con la variazione di cui al successivo comma.

4. Agli  stati di previsione di competenza e di cassa della parte
spesa del  bilancio  di  previsione  del  corrente  esercizio  è
apportata la seguente variazione:

In diminuzione

CAP. 25390
   Fondo in  c/capitale finanziamento progetti
   immediatamente    eseguibili    opere    ed
   interventi      investimento       comparti
   territoriali,  economici   e  sociali    di
   competenza regionali (LR 27-6-1991 n. 15)             L. 20/md
   
Di nuova istituzione

Cap. 12263
   Fondo per il finanziamento degli accordi di
   programma per  interventi finalizzati  alla
   messa in  sicurezza dei  bacini idrografici
   toscani (LR 11-7-94. n. 50)                           L. 20/md
   
5. Le  somme anticipate ai sensi del precedente articolo 6, commi
4 e  6, sono  introitate in  apposito capitolo  del  bilancio  di
previsione, parte Entrata, che viene istituito, come competenza e
cassa, con la seguente variazione:

Di nuova istituzione

Cap. 24130
   Rimborso  da  altre  Amministrazioni  delle
   somme anticipate  ai sensi  dei commi 4 e 6
   dell'art. 6 della LR 11-7-94, n. 50.
   
ARTICOLO 9
(Autorizzazione alle obbligazioni)

Ai sensi  dell'art. 162  della  LR  6-5-1977  n.  28,  la  Giunta
Regionale è  autorizzata alla stipula dei contratti e, comunque,
all'assunzione dell'obbligazione  nei  limiti  dell'intera  somma
indicata per gli interventi previsti dalla presente legge.

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 11 Luglio 1994

CHITI

La presente  legge è  stata approvata dal Consiglio Regionale il
31-5-1994 ed è stata vistata dal Commissario del Governo il 4-7-
1994.



ASSETTO IDROGEOLOGICO
FINANZIAMENTI

