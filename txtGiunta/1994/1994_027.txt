Ulteriore integrazione alle Leggi regionali 13 giugno 1983, n. 47
e 13 giugno 1983, n. 48.

Il Consiglio Regionale ha approvato il 22-2-1994
Il Commissario del Governo ha apposto il visto il 24-3-1994
Il Presidente  della Giunta  Regionale promulga la seguente legge
regionale:

ARTICOLO 1

All'articolo 2  della legge  regionale 13 giugno 1983, n. 47 sono
aggiunti i seguenti terzo, quarto e quinto comma:

   "3. Per  la corresponsione  dell'assegno di cui all'art. 4 ter
   della legge 19 marzo 1990, n. 55, introdotto dal comma 1 della
   legge 18  gennaio 1992,  n. 16,  come sostituito  dall'art.  2
   della  legge  12  gennaio  1994,  n.  30,  la  percentuale  di
   riduzione dell'indennità  di carica  è fissata  nella misura
   del 10 per cento.
   
   4. Per  il consigliere  sospeso a  norma della  legge 19 marzo
   1990, n.  55 e successive modificazioni ed integrazioni non si
   dà luogo  alla corresponsione  dei  rimborsi  spese  previsti
   dalla presente legge.
   
   5.  Al   consigliere  che   sia  stato   sospeso  in  caso  di
   provvedimento definitivo  di proscioglimento,  è corrisposto,
   con riferimento  al periodo  di sospensione,  un assegno  pari
   alla differenza  tra l'assegno  erogato a norma del precedente
   terzo comma e l'indennità ad esso spettante".
   
ARTICOLO 2

All'art. 9  della legge  regionale  13  giugno  1983,  n.  48  è
aggiunto il seguente sesto comma:

   "6. Il  consigliere sospeso a norma della legge 19 marzo 1990,
   n. 55  e successive modificazioni ed integrazioni ha facoltà,
   durante   il    periodo   di    sospensione,   di   continuare
   volontariamente  il   versamento   della   contribuzione   per
   l'assegno vitalizio,  nella misura  di cui  al precedente art.
   2, lett. a)".
   
ARTICOLO 3

1. All'art.  3 della  legge regionale  13 giugno  1983, n.  48 il
secondo comma  è così  modificato: al  primo periodo,  dopo  le
parole "Consiglio  regionale" sono  aggiunte le  parole "al netto
delle ritenute per fine mandato e fiscali".

2. La  disposizione di  cui al comma precedente ha effetto dall'1
luglio 1993.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 29 Marzo 1994

La presente  legge è  stata approvata dal Consiglio Regionale il
22 Febbraio  1994 ed è stata vistata dal Commissario del Governo
il 24 Marzo 1994.



ORGANI
PERSONALE

