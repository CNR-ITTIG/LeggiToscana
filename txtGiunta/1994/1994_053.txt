Norme  urbanistiche   transitorie  per  le  grandi  strutture  di
vendita.

Il Consiglio Regionale ha approvato il 14-6-1994
Il Commissario del Governo ha apposto il visto il 15-7-1994
Il Presidente  della Giunta  Regionale promulga la seguente legge
regionale:

ARTICOLO 1
(Varianti urbanistiche)

1. Le  varianti urbanistiche  necessarie alla realizzazione delle
strutture di  vendita di cui agli articoli 26 e 27 della legge 11
giugno 1971,  n.  426  sono  ammesse  in  ogni   tempo  ai  sensi
dell'art. 9,  secondo  comma,  lett. d), della legge regionale 31
dicembre 1984,  n. 74,  e succ.  mod., e  sono approvate ai sensi
dell'articolo 10,  terzo comma,  della stessa  legge, qualora  la
struttura progettata sia preventivamente riconosciuta rispondente
a tutti  i requisiti  obbligatori e  opzionali,  richiesti  dalle
"Direttive regionali per la programmaziore delle grandi strutture
di vendita:  indicazioni per  i  piani  commerciali  e  norme  di
urbanistica commerciale",  emanate  dal  Consiglio  regionale  ai
sensi dell'articolo 7 della legge regionale 9 qiugno 1992, n. 26,
in attuazione dell'articolo 30 del D.M. 4 agosto 1988, n. 375.

2. L'accertamento  di cui  al primo  comma è  fatto dalla Giunta
regionale, che delibera entro sessanta giorni dalla richiesta del
Comune, sentito  il parere della Commissione consultiva regionale
di cui all'articolo 17 della legge 11 giugno 1971, n. 426.

3.  Le  varianti  sono  redatte  in  conformità  alle  direttive
indicate nel primo comma.

ARTICOLO 2
(Strumenti urbanistici attuativi)

1. Le  previsioni dei  piani regolatori  generali  relative  alle
grandi strutture  di  vendita  sono  attuate  a  mezzo  di  piani
particolareggiati di  esecuzione  o  lottizzazioni  convenzionate
redatti in  conformità alle  direttive indicate nell'articolo 1,
fermo quanto previsto dall'articolo 35 del D.M. 4 agosto 1988. n.
375.

2. In  deroga all'articolo  12 della  legge regionale 31 dicembre
1984, n. 74, e succ. mod., gli strumenti urbanistici attuativi di
cui al  primo comma  sono trasmessi  alla Regione  e si intendono
approvati  qualora   nel  termine  di  novanta  giorni  dal  loro
ricevimento la  Giunta regionale  non abbia comunicato le proprie
determinazioni.

3.  Si   osservano  le  disposizioni  di  cui  ai  commi  2  e  3
dell'articolo 12 della legge regionale 31 dicembre 1984, n. 74, e
succ. mod.

ARTICOLO 3
(Recupero del patrimonio edilizio esistente a fini commerciali)

1. La  modifica delle  destinazioni d'uso  per l'insediamento  di
grandi strutture  di vendita  è ammessa solo in conformità alle
specifiche previsioni degli strumenti urbanistici.

2. Le  modifiche delle  destinazioni d'uso di cui al primo comma,
anche  in   assenza  di   opere  edilizie,   sono   soggette   ad
autorizzazione  del   sindaco,  rilasciata  in  conformità  alle
disposizioni recate  in materia  dalla legge regionale emanata in
attuazione dell'art. 25 della legge 28 febbraio 1985, n. 47.

3. Per gli edifici e i complessi edilizi esistenti per i quali si
rendano opportune  modifiche della  destinazione d'uso al fine di
localizzarvi strutture  di grande  distribuzione  in  difformità
dalle previsioni  del  piano  regolatore,  dovrà  procedersi  ad
apposita variante, adottata nel rispetto della legge regionale 21
maggio 1980, n. 59.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 21 Luglio 1994

CHITI

La presente  legge è  stata approvata dal Consiglio Regionale il
14 Giugno 1994 ed è stata vistata dal Commissario del Governo il
15 Luglio 1994.



COMMERCIO
URBANISTICA

