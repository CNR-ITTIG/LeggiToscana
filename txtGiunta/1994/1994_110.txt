Concorso finanziario per la sistemazione idraulica della piana di
Guasticce, Comune di Collesalvetti, funzionale alla realizzazione
dell'interporto A. Vespucci di Livorno Guasticce.

Il Consiglio Regionale ha approvato il 29-11-1994
Il Commissario del Governo ha apposto il visto il 17-12-1994
Il Presidente  della Giunta  Regionale promulga la seguente legge
regionale:

ARTICOLO 1

1.  Al   fine  di  consentire  la  realizzazione  dell'interporto
"Amerigo  Vespucci"   di  Livorno-Guasticce  la  Regione  Toscana
concorre al  finanziamento del progetto di sistemazione idraulica
della  Piana   di  Guasticce,   funzionale   alla   realizzazione
dell'interporto stesso,  concedendo al Centro Intermodale Toscano
- Interporto A. Vespucci Spa un contributo di L. 9.000.000.000.

ARTICOLO 2

1. Il  finanziamento  di  cui  all'art.  1  è  finalizzato  alla
realizzazione di  un primo  stralcio di  opere più  strettamente
funzionali all'Interporto,  afferenti  il  progetto  generale  di
sistemazione idraulica  della Piana  di Guasticce  approvato  con
deliberazione della  GR n.  4078 del  2 maggio 1994 ed in sede di
Accordo di  Programma del  29 luglio  1994, fra  Regione Toscana,
Provincia di  Livorno e  Comune di  Collesalvetti ex  art. 27  L.
142/90.

2. La  corresponsione del  contributo è subordinata alla stipula
di apposita convenzione tra Regione Toscana e "Centro Intermodale
Toscano -  Interporto A.  Vespucci Spa"  che  regoli  i  rapporti
intercorrenti tra  i soggetti  suddetti in  merito all'esecuzione
dei lavori  e alle  modalità di  liquidazione del contributo. Lo
schema di convenzione è approvato dalla Giunta regionale.

ARTICOLO 3

1. All'onere  derivante dalla  presente legge è fatto fronte per
L. 2.000.000.000  con i  fondi di  cui al  Cap. 15032  che  viene
istituito nel  bilancio del  corrente esercizio con la variazione
di cui  al successivo  comma 2  e per  L.  7.000.000.000  secondo
quanto disposto al comma 3.

2. Allo  stato di  previsione della  parte spesa  del bilancio di
previsione 1994 sono apportate le seguenti variazioni per analogo
importo di competenza e cassa:

In diminuzione

Cap. 50060
   Fondo  globale  finanziamento  spese  ulteriori
   programmi di  sviluppo (spese  di  investimento
   artt. 38-87, LR 6-5-77, n. 28)                L. 2.000.000.000

Di nuova istituzione

Cap. 15032
   Concorso  finanziario   per   la   sistemazione
   idraulica della  piana di  Guasticce funzionale
   alla  realizzazione   dell'interporto  "Amerigo
   Vespucci" di Livorno-Guasticce                L. 2.000.000.000

3. Alla spesa di L. 7.000.000.000 per l'anno 1995 è fatto fronte
con l'accantonamento di pari importo disposto dall'art. 3 comma 5
della LR 17-8-1994, n. 66.

La legge di bilancio per l'anno 1995 è autorizzata a disporre il
relativo stanziamento.

La presente  legge è  pubblicata sul  Bollettino  Ufficiale.  È
fatto obbligo  a chiunque  spetti di osservarla e farla osservare
come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 22 dicembre 1994.

CHITI

La presente  legge è  stata approvata dal Consiglio Regionale il
29-11-1994 ed è stata vistata dal Commissario del Governo il 17-
12-1994.



ASSETTO IDROGEOLOGICO
VIABILITÀ

