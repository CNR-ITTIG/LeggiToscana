Modifica della  Legge regionale  2 aprile 1994, n. 29 "Interventi
straordinari a favore delle imprese toscane".

Il Consiglio Regionale ha approvato il 29-11-1994
Il Commissario del Governo ha apposto il visto il 19-12-1994
Il Presidente della Giunta Regionale promulga la seguente legge:

ARTICOLO 1

Il comma  1 dell'art.  5  della  LR  12-4-1994  n.  29  è  così
modificato:

   "1. Per  l'attuazione degli  interventi in  favore di  imprese
   cooperative,  le   risorse  finanziarie   per   l'anno   1994,
   ammontanti a  L. 4.000.000.000,  sono concesse  in  favore  di
   Agri-Gest scrl  e di  Agrietrusca srl  per un  importo  di  L.
   2.000.000.000  cadauno,   per  l'attivazione   delle  seguenti
   tipologie d'intervento:
   
   a) capitalizzazione
   b) concessione  di prestiti  a medio termine della durata di 5
      (cinque) anni  con tasso  a carico della cooperativa pari a
      quello previsto  per i  prestiti di  pari durata  ai  sensi
      dell'art. 3 della LR n. 29/94;
   
   2. I  soggetti di  cui al  comma  precedente  attiveranno  gli
   interventi sulla base dei seguenti criteri:
   
   a) all'atto  dell'istruttoria la  cooperativa richiedente deve
      presentare un margine operativo lordo positivo;
   b) il rapporto fra capitale circolante e indebitamento a breve
      termine, a  seguito dell'intervento,  deve risultare pari a
      1;
   c) l'ammontare   dell'intervento   sarà   quindi  determinato
      esclusivamente dall'importo  necessario per  raggiungere il
      parametro di cui sopra;
   d) gli  interventi dovranno  essere prioritariamente  volti  a
      favore  delle  cooperative  che  non  hanno  usufruito  dei
      benefici di cui alla LR 20/88.
   
   3. La liquidazione delle risorse finanziarie di cui al comma 1
   a favore  delle società  beneficiarie  della  presente  legge
   regionale  è   subordinata  alla  presentazione  alla  Giunta
   regionale   della    documentazione   attestante    l'avvenuto
   finanziamento di  operazioni a  favore di cooperative agricole
   che presentino i requisiti di cui al comma 2.
   
Il comma  2 dell'articolo  5 della  LR 12-4-1994  n.  29  diventa
pertanto comma 4.

La presente  legge è  pubblicata sul  Bollettino  Ufficiale.  È
fatto obbligo  a chiunque  spetti di osservarla e farla osservare
come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 21 dicembre 1994.

CHITI

La presente  legge è  stata approvata dal Consiglio Regionale il
29-11-1994 ed è stata vistata dal Commissario del Governo il 19-
12-1994.



COOPERATIVE
AGRICOLTURA
CREDITO


