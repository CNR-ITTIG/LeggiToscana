Sottoscrizione di  azioni della  SOGESE SPA  Aumento del capitale
sociale.

Il Consiglio Regionale ha approvato il 25-11-1994
Il Commissario del Governo ha apposto il visto il 17-12-1994
Il Presidente  Della Giunta  Regionale promulga la seguente legge
Regionale:

ARTICOLO 1

La Giunta  regionale è autorizzata a sottoscrivere, per ciascuno
degli anni  1994, 1995  e 1996,  n. 8.330 azioni della SOGESE SPA
del valore  nominale di  Lire 100.000 ciascuna per gli effetti di
cui alla  legge regionale  4 settembre  1984, n. 58. L'aumento di
capitale è  finalizzato alla realizzazione da parte della SOGESE
SPA di  lavori di  adeguamento della  struttura espositiva  della
Fortezza da Basso di Firenze.

ARTICOLO 2

Agli oneri  derivanti dall'attuazione  della presente legge si fa
fronte, per  l'anno 1994, con la seguente variazione di bilancio,
da disporsi per analogo importo di competenza e di cassa:

Spese in diminuzione

Cap. 50060
   Fondo globale  di finanziamento  di  spesa  per
   ulteriori  programmi   di  sviluppo  (spese  di
   investimento)                                  L. 833.000.000
   
Spese di nuova istituzione

Cap. 25680
   Contributo  regionale  per  la  formazione  del
   capitale sociale della SOGESE S.PA (LR 4-9-1994
   n. 58)                                         L. 833.000.000
   
ARTICOLO 3

Alla spesa  di L.  1.666.000.000 per  gli oneri 1995 e 1996 si fa
fronte con l'accantonamento di pari importo disposto dall'art. 3,
comma 5 e 6 della LR 17-8-1994 n. 66.

Le leggi  di bilancio per gli anni 1995 e 1996 sono autorizzate a
disporre i relativi finanziamenti.

La presente  legge è  pubblicata sul  Bollettino  Ufficiale.  è
fatto obbligo  a chiunque  spetti di osservarla e farla osservare
come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 21 dicembre 1994.

CHITI

La presente  legge è  stata approvata dal Consiglio Regionale il
25-11-1994 ed è stata vistata dal Commissario del Governo il 17-
12-1994.



COMMERCIO
PARTECIPAZIONI REGIONALI

