Bilancio di previsione per l'anno finanziario 1994.

Il Consiglio Regionale ha approvato il 22-12-1993
Il Commissario del Governo ha apposto il visto il 22-1-1994
Il Presidente  della Giunta  Regionale promulga la seguente legge
regionale:

ARTICOLO 1
(Bilancio pluriennale)

1. È  approvato il  quadro generale  riassuntivo dell'entrata  e
della spesa  del  bilancio  pluriennale  della  Regione,  per  il
periodo 1994/1996 annesso alla presente legge sub. A) 1).

2. È  approvato in  L. 22.112.078.906.422 lo stato di previsione
dell'entrata della  Regione per il periodo 1994/1996 annesso alla
presente sub. A) 2.)

3. È  approvato in  L. 22.112.078.906.422 lo stato di previsione
della spesa della Regione, per il periodo 1994/1996, annesso alla
presente legge sub A) 3).

ARTICOLO 2
(Bilancio annuale - Quadro riassuntivo)

1. È  approvato il  quadro generale  riassuntivo dell'entrata  e
della spesa  del bilancio  di competenza e di cassa della Regione
per l'anno  finanziario 1994, annesso alla presente legge Sub. B)
1).

ARTICOLO 3
(Conto dei residui)

1. È  approvato in  L. 1.766.776.000.000  il conto  dei  residui
attivi per  l'anno finanziario  1994 annesso  alla presente legge
Sub. B) 2), prima finca.

2. È  approvato in  L. 1.106.618.000.000  il conto  dei  residui
passivi per  l'anno finanziario  1994 annesso alla presente legge
Sub. B) 3), prima finca.

ARTICOLO 4
(Bilancio di  competenza -  Stati di  previsione  dell'entrata  e
della spesa)

1. È  approvato in  L. 16.965.531.906.422 lo stato di previsione
di competenza  dell'entrata della  Regione per l'anno finanziario
1994, annesso alla presente legge Sub. B) 2), seconda finca.

2. È  autorizzato l'accertamento dei tributi e delle entrate per
l'anno 1994.

3. È  approvato in  L. 16.965.531.906.422 lo stato di previsione
di competenza  della spesa  della Regione  per l'anno finanziario
1994, annesso alla presente legge Sub. B) 3), seconda finca.

4. È autorizzata l'assunzione di impegni di spesa entro i limiti
degli stanziamenti  dello stato  di previsione  di cui  al  comma
precedente.

ARTICOLO 5
(Bilancio di  cassa -  Stati di  previsione dell'entrata  e della
spesa)

1. È  approvato in  L. 17.501.054.000.000 lo stato di previsione
di cassa dell'entrata della Regione, per l'anno finanziario 1994,
annesso alla presente legge Sub. B) 2), terza finca.

2. Sono autorizzati la riscossione ed il versamento dei tributi e
delle entrate per l'anno 1994.

3. È  approvato in  L. 17.501.054.000.000 lo stato di previsione
di cassa  della spesa della Regione, per l'anno finanziario 1994,
annesso alla presente legge Sub B) 3), terza finca.

4. È  autorizzato il  pagamento delle spese entro i limiti degli
stanziamenti  dello   stato  di   previsione  di   cui  al  comma
precedente.

ARTICOLO 6
(Erogazione al Consiglio Regionale)

1. I  fondi  stanziati  nel  bilancio  del  Consiglio  Regionale,
approvato con  deliberazione n. 398 del 3-11-1993 sono erogati ai
sensi della  legge  6  dicembre  1973,  n.  853  e  del  relativo
Regolamento Interno di contabilità del Consiglio.

ARTICOLO 7
(Documenti di correlazione)

1. È  approvato il  quadro generale  riassuntivo di cui all'art.
73, comma  3, della LR 6-5-1977, n. 28 allegato alla presente Sub
I) 1), con:

a) prospetto  di cui all'art. 74 legge regionale citata, allegato
   Sub I) n. 1) a);
b) prospetto  di cui all'art. 75 legge regionale citata, allegato
   Sub I) n. 1) b).

ARTICOLO 8
(Allegati di bilancio)

Sono approvati i seguenti allegati:

1. prospetto  dei mutui  autorizzati  dalla  legge  di  bilancio,
   allegato Sub II) 1);
2. elenco delle spese obbligatorie, allegato Sub II) 2);
3. elenco delle somme percette per conto terzi e delle partite di
   giro; allegato Sub II) 3);
4. elenco dei provvedimenti legislativi che si intende finanziare
   con i fondi globali, allegati Sub II) 4);
5. elenco  delle garanzie principali e sussidiarie prestate dalla
   Regione a favore di enti e di altri soggetti, allegato Sub II)
   5).

ARTICOLO 9

1. Agli  effetti di  cui ai  commi successivi  il  disavanzo  per
l'esercizio 1994 è approvato in L. 95.000.000.000.

2. La Giunta Regionale è autorizzata a contrarre, nell'esercizio
1994 mutui  e prestiti  per l'importo di L. 95.000.000.000 per la
copertura del  disavanzo di  cui al  primo comma per le finalità
indicate nell'allegato II) 1).

3. I  mutui di cui al secondo comma, da estinguersi in un periodo
non superiore  a 15  anni, saranno contratti ad un tasso iniziale
non  superiore   al  13,50%   effettivo  annuo   e  con  rata  di
ammortamento decorrente dall'1-1-1995.

4. In  caso di  eventuale maggiorazione  della  rata  massima  di
ammortamento determinata  in  L.  15.100.000.000  derivante,  nel
corso dell'ammortamento,  dalla variabilità  del tasso  o  dagli
eventuali  oneri   conseguenti  al  rischio  di  cambio,  saranno
apportate  le   occorrenti  variazioni   ai  bilanci   annuale  e
pluriennale con le singole leggi di bilancio.

5. Gli  oneri derivanti negli anni 1995 e 1996 delle singole rate
di  ammortamento   trovano  copertura  finanziaria  mediante  gli
appositi stanziamenti  del bilancio  pluriennale approvato  dalla
presente legge.

6. È  disposto che  le rate  di ammortamento  relative agli anni
seguenti al  1996 trovino  copertura con  le successive  leggi di
bilancio.

ARTICOLO 10

1. La  Giunta Regionale  è autorizzata  a contrarre, a copertura
della maggiore  spesa sanitaria  relativa all'anno  1991  di  cui
all'art.  2,  primo  comma  lett.  a)  del  DL  18-1-1993,  n.  9
convertito con  modifiche nella  L. 18-3-1993,  n. 67, mutui fino
all'importo  massimo   di  L.   120.000.000.000  con   oneri   di
ammortamento a carico della Regione.

2. I  mutui di  cui al  primo comma, da estinguersi in un periodo
non superiore  a 15  anni, saranno contratti ad un tasso iniziale
non  superiore   al  13,50%   effettivo  annuo   e  con  rate  di
ammortamento  a   decorrere  dall'1-1-1995   e   con   oneri   di
preammortamento a decorrere dal 1994.

3. In  caso di  eventuale maggiorazione  della  rata  massima  di
ammortamento determinata  in  L.  19.100.000.000  derivante,  nel
corso dell'ammortamento,  dalle variabilità  del tasso  e  degli
eventuali  oneri   conseguenti  al  rischio  di  cambio,  saranno
apportate  le   occorrenti  variazioni   ai  bilancio  annuale  e
pluriennale con le singole leggi di bilancio.

4. Gli oneri di preammortamento e le singole rate di ammortamento
trovano copertura finanziaria nel modo seguente:

a) per  quanto riguarda  gli  oneri  relativi  al  1994  mediante
   imputazione ai  capitoli  50204  e  50224  del  bilancio  1994
   rispettivamente per la quota interessi e la quota capitale;
b) per  quanto riguarda gli anni 1995 e 1996 mediante imputazione
   al  bilancio  pluriennale  1994/1996,  oneri  non  ripartibili
   codice 1.1.A e codice 2.3.A in corrispondenza dei capitoli del
   bilancio 1994 50204 e 50224;
c) per  quanto riguarda  gli anni  successivi al 1996 mediante le
   successive leggi di bilancio.

ARTICOLO 11
(Variazione di bilancio)

La  Giunta  Regionale  è  autorizzata  ad  apportare  nel  corso
dell'esercizio 1994  le variazioni al bilancio indicate nell'art.
91 della LR 6-5-1977, n. 28.

ARTICOLO 12
(Autorizzazione di spesa per l'anno 1994)

1. Per le leggi regionali che fanno rinvio alla legge di bilancio
la quota  di spesa per l'anno 1994 è quella indicata nello stato
di previsione  della spesa, annesso alla presente legge Sub B) 3)
seconda e terza finca rispettivamente per competenza e cassa.

2. La presente legge determina le quote di spesa per competenza e
cassa per  l'anno 1994  delle altre  leggi nell'importo  indicato
nello stato di previsione di cui al precedente comma.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Firenze, 28 gennaio 1994

FRATINI (incaricato con DPGR 18-6-l993, n. 340)

La presente  legge è  stata approvata dal Consiglio Regionale il
22-12-1993 ed  è stata  vistata dal  Commissario del  Governo il
22-1-1994.

ALLEGATO A
(Bilancio pluriennale 1994-1996 - Quadro riassuntivo generale)

<Si  omette  la  pubblicazione  delle  tabelle  dei  capitoli  di
bilancio>

ALLEGATO B
(Bilancio di  previsione per  l'anno finanziario  1994  -  Quadro
riassuntivo generale)

<Si  omette  la  pubblicazione  delle  tabelle  dei  capitoli  di
bilancio>

ENTE REGIONE
BILANCIO

