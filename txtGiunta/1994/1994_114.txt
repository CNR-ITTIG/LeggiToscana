Provvedimenti a favore della cooperazione agro-forestale.

Il consiglio Regionale ha approvato il 25-11-1994
Il Commissario del Governo ha apposto il visto il 30-12-1994
Il Presidente  della Giunta  Regionale promulga la seguente legge
Regionale:

ARTICOLO 1
(Finalità)

Al fine  di incentivare  la ristrutturazione,  lo sviluppo  e  la
modernizzazione del  settore cooperativo nel comparto forestale e
sostenerne e riqualificarne l'occupazione possono essere concessi
contributi a favore delle imprese cooperative agro-forestali.

ARTICOLO 2
(Soggetti beneficiari)

Sono  soggetti   beneficiari  della  presente  legge  le  imprese
cooperative agro-forestali  aventi  sede  legale  in  Toscana  ed
operanti prevalentemente sul territorio regionale.

ARTICOLO 3
(Condizioni di ammissibilità ai contributi)

I soggetti  di cui  all'art. 2,  per accedere ai contributi della
presente legge devono dimostrare:

1. che  hanno assunto  con  contratto    di    lavoro  a    tempo
   indeterminato  o   determinato,  operai   agroforestali   già
   dipendenti con  rapporto contrattuale  a tempo indeterminato o
   determinato, presso  altre imprese  cooperative  operanti  nel
   comparto  agroforestale,  aventi  sede  legale  in  Toscana  e
   prevalentemente operanti sul territorio regionale.
2. che  dette assunzioni  sono avvenute  almeno  sessanta  giorni
   prima dalla data della presentazione di domanda dei contributi
   e  sono   conseguenti  a   cessazione   delle   attività   di
   forestazione da  parte delle  imprese  cooperative  presso  le
   quali i medesimi erano in forza.

Le imprese  cooperative che  intendono accedere  ai finanziamenti
dovranno presentare un verbale di preventiva consultazione con le
organizzazioni sindacali maggiormente rappresentative.

ARTICOLO 4
(Forme ed ammontare del contributo)

Possono essere  concessi, con  le procedure  di cui al successivo
art. 5,  contributi in  conto capitale  una  tantum  fino  ad  un
massimo  di   L.  30.000.000  per  ogni  operaio  assunto.  Detto
contributo  non  può  essere,  comunque,  superiore  agli  oneri
gravanti l'impresa  cooperativa per  18 (diciotto)  mensilità di
retribuzione lorda contrattuale relativa al soggetto interessato.

ARTICOLO 5
(Requisiti e modalità delle domande di contributo)

Le domande  di contributo  devono essere  presentate alla  Giunta
regionale entro  e non oltre il 30 giugno di ogni anno, corredate
dalla seguente documentazione:

1. elenco  nominativo degli  operai per  i quali  si richiede  il
   contributo;
2. dichiarazione   sottoscritta  dal  Presidente  della  società
   cooperativa richiedente, in cui si attesta che:
   a. i  predetti   operai sono   stati   assunti almeno sessanta
      giorni prima  dalla data  di presentazione  dell'istanza  e
      comunque non prima di un anno, da altra impresa cooperativa
      agro-forestale   con    sede   in    Toscana   e   operante
      prevalentemente sul  territorio  toscano,  che  ha  cessato
      l'attività forestale  e  presso  la  quale  svolgevano  le
      proprie  prestazioni  con  rapporto  contrattuale  a  tempo
      indeterminato o determinato;
   b. dichiarazione  in merito  alla retribuzione  lorda  per  18
      (diciotto)  mensilità   contrattuali  per  ciascuno  degli
      operai per i quali viene richiesto il contributo.
   
Detta  dichiarazione   dovrà  essere   sottoscritta  anche   dal
Presidente della  cooperativa da  cui gli  operai provengono. Nel
caso in  cui detta  cooperativa  abbia  cessato  ogni  attività,
dovrà essere  prodotto l'atto  di messa  in  liquidazione  o  di
scioglimento della società stessa.

ARTICOLO 6
(Procedure di concessione e liquidazione del contributo)

Entro il  30 settembre  di  ogni  anno,  il  Consiglio  regionale
provvede con  proprio atto  a concedere, sulla base di preventiva
istruttoria della  Giunta regionale,  i contributi  alle  imprese
cooperative  aventi   diritto,   calcolando   l'ammontare   della
percentuale di  contributo per ogni addetto assunto, in base alle
risorse disponibili allo scopo sul relativo capitolo del bilancio
di riferimento.

Alla liquidazione  dei contributi  provvede la  Giunta  regionale
previo   rilascio   di   fideiussione   da   parte   dell'impresa
beneficiaria a  garanzia della continuità del rapporto di lavoro
per almeno  24 (ventiquattro) mesi dalla data di liquidazione del
contributo stesso,  degli operai per i quali è stato concesso il
contributo.

ARTICOLO 7
(Prescrizioni)

Sono esclusi  dal calcolo  per la  determinazione dei  contributi
previsti dalla  legge, gli operai forestali per i quali l'impresa
cooperativa di  provenienza abbia  già  goduto  nel  quinquennio
precedente dei benefici previsti dalla presente legge.

L'impresa cooperativa  che ha cessato l'attività di forestazione
ai sensi della presente legge, è esclusa da qualsiasi contributo
regionale in  materia di  forestazione per  la durata  di  cinque
anni.

ARTICOLO 8
(Norme transitorie)

Per l'anno  1994, all'attuazione della presente legge provvede la
Giunta regionale.

Le imprese  cooperative  interessate  devono  presentare  domanda
corredata dalla  documentazione richiesta entro e non oltre dieci
giorni dalla data di entrata in vigore della presente legge.
L'entrata in  vigore della  presente legge  avviene  con  la  sua
pubblicazione.

ARTICOLO 9
(Norme finanziarie)

Al finanziamento  della presente  legge si  provvede mediante  la
seguente variazione al bilancio per l'anno 1994:

Spese in diminuzione

Cap. 13132
   Concessione contributi  c/capitale.  Attuazione
   programma regionale  interventi in  agricoltura
   (legge 1-8-1981, n. 63 Finanziamento statale)
                                     Competenza: L. 4.500.000.000
                                     Cassa     : L. 4.500.000.000
Spese di nuova istituzione

Cap. 13134
   Cooperazione  in   c/capitale  a  favore  della
   cooperazione agro-forestale  (LR  31-12-94,  n.
   114 - Finanziamento statale)      Competenza: L. 4.500.000.000
                                     Cassa     : L. 4.500.000.000

Per gli  esercizi successivi,  si provvede  con  legge  annua  di
bilancio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 31-12-1994

FRATINI
(incaricato con DPGR 18-6-1993, n. 340)

La presente  legge è  stata approvata dal Consiglio Regionale il
25-11-1994 ed è stata vistata dal Commissario del Governo il 30-
12-1994.



COOPERATIVE
FORESTE

