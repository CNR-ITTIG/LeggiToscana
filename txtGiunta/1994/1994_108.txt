Intervento finanziario  per la  realizzazione  del  prolungamento
della strada provinciale della Fila in provincia di Pisa.

Il Consiglio Regionale ha approvato il 29-11-1994
Il Commissario di Governo ha apposto il visto il 17-12-1994
Il Presidente  della Giunta  Regionale promulga la seguente legge
regionale:

ARTICOLO 1

1.  La   Regione  Toscana  assegna  alla  Provincia  di  Pisa  un
finanziamento massimo  di L.  6.500.000.000 per  l'esecuzione del
progetto di  prolungamento della  strada provinciale  della Fila,
già approvato dalla Provincia per il medesimo importo.

2. La  Giunta regionale provvede all'impegno della spesa entro 60
giorni dalla  comunicazione dell'avvenuto  appalto dei  lavori  e
previa rideterminazione del quadro economico risultante a seguito
dell'eventuale ribasso d'asta conseguito.

3.  La  Giunta  Regionale  provvede  altresì  alla  liquidazione
dell'importo finanziato nel modo seguente:

- 50% entro 60 giorni dalla presentazione del verbale di consegna
  dei lavori;
- 40% sulla base degli stati d'avanzamento dei lavori;
- 10%  entro 60  giorni dalla  presentazione del  certificato  di
  collaudo e del rendiconto complessivo della spesa.

ARTICOLO 2

1. All'onere derivante dalla presente legge e fatto fronte per L.
2.000.000.000 con  i fondi  di  cui  al  cap.  15022,  che  viene
istituito nel  bilancio del  corrente esercizio con la variazione
di cui  al successivo  comma 2  e per  L.  4.500.000.000  secondo
quanto disposto al seguente comma 3.

2. Allo  stato di  previsione della parte spesa del bilancio 1994
sono apportate  le seguenti  variazioni per  analogo  importo  in
competenza e cassa:

In diminuzione

Cap. 50060
   Fondo  globale  finanziamento  spese  ulteriori
   programmi di  sviluppo (spese  di  investimento
   Artt. 38-87 LR 6-5-77 n. 28)                 L. 2.000.000.000
   
Di nuova istituzione

Cap. 15022
   Intervento finanziario per la realizzazione del
   prolungamento della  strada  provinciale  della
   Fila in Provincia di Pisa (LR n. 108 del 22-12-
   1994)                                        L. 2.000.000.000
   
3. Alla spesa di L. 4.500.000.000 per l'anno 1995 è fatto fronte
con l'accantonamento di pari importo disposto dall'art. 3 comma 5
della LR  17-8-94 n.  66. La legge di bilancio per l'anno 1995 è
autorizzata a disporre il relativo stanziamento.

La presente  legge è  pubblicata sul  Bollettino  Ufficiale.  È
fatto obbligo  a chiunque  spetti di osservarla e farla osservare
come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 22 dicembre 1994

CHITI

La presente  legge è  stata approvata dal Consiglio Regionale il
29-11-1994 ed è stata vistata dal Commissario del Governo il 17-
12-1994.



VIABILITÀ
FINANZIAMENTI

