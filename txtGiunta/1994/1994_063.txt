Modifiche della  Legge regionale  8 febbraio  1994, n.  16. Nuove
norme in  materia di disciplina delle attività di organizzazione
di viaggi.

Il Consiglio Regionale ha approvato il 19-7-1994
Il Commissario del Governo ha apposto il visto il 6-8-1994
Il Presidente  della Giunta  Regionale promulga la seguente legge
regionale:

ARTICOLO 1

L'art. 16  della LR 16/94 "Redazione dei programmi di viaggio" è
così modificato:

   "Alla lettera  e) del  comma 1  le parole "per quanto concerne
   l'albergo o  alloggio, dovranno  essere indicate l'ubicazione,
   la   categoria,    l'autorizzazione   amministrativa    e   la
   qualificazione turistica  in base  alla regolamentazione dello
   stato  di  destinazione  interessato"  sono  sostituite  dalle
   parole  "per   quanto  concerne  l'albergo  o  altro  tipo  di
   alloggio, dovranno  essere indicati l'ubicazione, la categoria
   o classificazione  o livello di comfort e la conformità delle
   strutture alla  regolamentazione dello  stato di  destinazione
   interessato"".
   
ARTICOLO 2

All'art. 21 della LR 16/94 è aggiunto il seguente comma:

   "2/Bis. L'esercizio  dell'attività lavorativa con mansioni di
   concetto o  superiori presso  agenzie di  viaggi e  turismo è
   ridotto a  18 mesi  per coloro che sono in possesso di diploma
   di maturità  rilasciato da  Istituti di Istruzione Secondaria
   di secondo  grado statali, ovvero di certificazione rilasciata
   dalle Università  degli studi,  qualora risulti dal programma
   scolastico o  dal piano  di studi  che è stata conseguita una
   specifica  preparazione   nel  campo  della  organizzazione  e
   gestione  dei   servizi  turistici  comprendente  un  adeguato
   periodo di  tirocinio presso  aziende, enti  o altri organismi
   approvati dalla scuola o Università. è altresì ridotto a 18
   mesi l'esercizio  dell'attività lavorativa  con  mansioni  di
   concetto o  superiori presso  agenzie di  viaggi e turismo per
   coloro che,  in possesso di diploma di maturità rilasciato da
   Istituti di  Istruzione secondaria  di secondo  grado statali,
   abbiano frequentato  corsi di formazione specifici nel settore
   delle  agenzie  di  viaggi  secondo  i  profili  professionali
   stabiliti dalla Regione Toscana".
   
ARTICOLO 3

L'art. 30  della LR  16/94 "Norme  transitorie e finali" è così
modificato:

   "Al comma  2 dell'art.  30 le  parole "Entro  180 giorni dalla
   data di entrata in vigore" sono sostituite dalle parole "Entro
   360 giorni dalla data di entrata in vigore"";
   
Dopo il sesto comma dell'art. 30 sono inseriti i seguenti commi:

   "6/bis. Sono  iscritti all'albo di cui all'art. 25 coloro che,
   entro la data del 17-2-94, in possesso dei requisiti di legge,
   abbiano  presentato   regolare  e   documentata   domanda   di
   iscrizione all'elenco  regionale istituito  con  deliberazione
   della Giunta regionale n. 478 del 19 gennaio 1987.
   
   6/ter. Coloro  che, alla  data  del  17-2-1994,  abbiano  già
   iniziato   le    procedure   degli    esami   di    idoneità,
   successivamente  conseguita,   alla  direzione  tecnica  delle
   agenzie di  viaggio presso  le Commissioni  provinciali di cui
   all'art. 12  della LR  17-11-1986, n. 51 e succ. mod., nonchè
   coloro che,  alla stessa  data,  siano  già  in  possesso  di
   attestato  di   idoneità  rilasciato   dalle  Amministrazioni
   provinciali della  Toscana, possono  chiedere, entro il 31-12-
   1994, l'iscrizione  all'Albo di  cui all'art. 25 a prescindere
   dal possesso  del requisito  professionale di cui all'art. 21,
   secondo comma,  lett. e).  Si considera inizio di procedura la
   convocazione scritta dei soggetti interessati alla prima prova
   d'esame."
   
Errata corrige

All'art. 28,  secondo comma,  lettera h),  al posto  delle parole
"ovvero dall'art. 9, comma 7", leggasi "ovvero dall'art. 9, comma
4"".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 10 agosto 1994.

BARBINI
(incaricato con D.P.G.R. 26-7-94, n. 601)

La presente  legge è  stata approvata dal Consiglio regionale il
19 luglio 1994 ed è stata vistata dal Commissario del Governo il
6 agosto 1994.



TURISMO

