Proroga del  termine di  cui all'art.  4,  comma  3  della  Legge
Regionale 6  settembre 1993,  n. 67 concernente "Norme in materia
di trasporto  di persone  mediante servizio  taxi e  servizio  di
noleggio".

Il Consiglio Regionale ha approvato l'8-11-1994
Il Commissario del Governo ha apposto il visto il 12-12-1994
Il Presidente  della Giunta  Regionale promulga la seguente legge
Regionale:

ARTICOLO UNICO

1. Coloro  che, alla data di entrata in vigore della L.R. 6-9-93,
n. 67,  erano titolari  di licenza  per l'esercizio  del servizio
taxi o di autorizzazione per l'esercizio del servizio di noleggio
con conducente,  nonchè coloro  che, alla  stessa data,  avevano
prestato servizio  negli ultimi  5 anni  per un  periodo di tempo
complessivamente  non   inferiore  a  tre  anni  in  qualità  di
collaboratore familiare  o sostituto del titolare della licenza o
della  autorizzazione,  nonchè  in  qualità  di  dipendente  di
impresa autorizzata  al servizio  di noleggio con conducente o di
sostituto del  dipendente medesimo,  possono  presentare  domanda
scritta per  l'iscrizione di  diritto nel ruolo dei conducenti di
veicoli o  natanti adibiti a servizi pubblici non di linea con le
modalità stabilite  all'art. 4 della L.R. 67/93 entro il termine
perentorio di 60 gg. dall'entrata in vigore della presente legge.

2. I requisiti di cui all'art. 5, comma 2 e 4, della L.R. 6-9-93,
n. 67,  così come  modificata dalla  L.R. 8-2-1994 n. 18, devono
essere posseduti alla data di presentazione della domanda.

3. Le  domande presentate  prima  dell'entrata  in  vigore  della
presente legge  ai sensi  dell'art. 4,  comma 3,  della L.R. 6-9-
1993, n. 67, nonchè ai sensi dell'art. 5 comma 2 e 4, della L.R.
8-2-1994 n.  18, sono  valide, anche  se incomplete,  purchè sia
comunque dimostrato  il possesso dei requisiti di cui all'art. 5,
comma 2  e 4 della L.R. 6-9-93, n. 67 così come modificata dalla
L.R. 8-2-94  n. 18,  non oltre  il termine  di cui  al precedente
primo comma.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 15 dicembre 1994.

CHITI

La presente legge è stata approvata dal Consiglio regionale l'8-
11-1994 ed è stata vistata dal Commissario del Governo il 12-12-
1994.



TRASPORTI

