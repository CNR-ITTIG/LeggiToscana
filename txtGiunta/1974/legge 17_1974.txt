LEGGE REGIONALE 17 maggio 1974, n. 17
Norme per l’acquisizione di edifici, di aree ed attrezzature per esecuzione di nuove opere di ampliamento e di adeguamento di locali da destinare alle scuole regionali di formazione professionale e alle attivita’ connesse con le materie trasferite nel campo dell’istruzione e cultura.
24.5.1974 Bollettino Ufficiale della Regione Toscana - n. 22

TITOLO I
PROGRAMMA DEGLI  INTERVENTI,  LORO  ENTITA’  E  PROVVEDIMENTI  DI
APPROVAZIONE.

ARTICOLO 1

La Regione  e’ autorizzata  ad attuare  programmi  per  acquisire
edifici, aree  ed attrezzature;   nonche’  per  realizzare  nuove
opere, ampliamenti  ed adeguamenti  di locali  da destinare  alle
scuole regionali  professionali e  alle attivita’ connesse con le
materie trasferite  nel campo  della  istruzione  e  cultura  per
l’importo complessivo di L. 3.500.000.000.

La Giunta  regionale predispone  i programmi  delle acquisizioni,
opere, interventi  ed attrezzature da sottoporre all’approvazione
del  Consiglio  regionale,  sulla  base,  anche  delle  richieste
avanzate dai Comuni.

ARTICOLO 2

Alla progettazione  delle opere  edilizie  e  delle  attrezzature
scolastiche di  cui al  precedente art. 1, si provvedera’ a mezzo
degli uffici  regionali o  attraverso incarichi  a professionisti
esterni,  a   norma  della  legge  regionale  20-7-1972,  n.  21,
allorche’ particolari situazioni ambientali o speciali necessita’
compositive, a giudizio della Giunta regionale, lo richiedano.

All’esecuzione delle opere di cui al precedente comma, per quanto
riguarda la  direzione e  contabilizzazione dei  lavori  ed  ogni
altro adempimento  tecnico, si  provvedera’ mediante  gli  uffici
regionali.

All’indizione  e   all’esperimento  delle   gare  di   appalto  a
licitazione  privata,   si  procedera’  secondo  le  disposizioni
contenute nella  legge 2 febbraio 1973, n. 14. Per altre forme di
contrattazione si  osservera’ la  disciplina statale  in materia.
Gli interventi  avranno  luogo  secondo  le  norme  che  regolano
l’attuazione delle  opere pubbliche dello Stato, fino all’entrata
in vigore della normativa regionale in materia.

ARTICOLO 3

L’approvazione   dei    progetti   e    dei   provvedimenti   per
l’acquisizione di  attrezzature, di  aree e  di edifici, ha luogo
con deliberazione  della Giunta,  in  conformita’  dei  programmi
approvati dal  Consiglio regionale,  ai sensi  dell’art. 1  della
presente legge.

I provvedimenti  di approvazione  dei progetti e degli interventi
di  cui  alla  presente  legge,  implicano  la  dichiarazione  di
pubblica utilita’,  indifferibilita’ ed  urgenza  delle  relative
opere.

La scelta  di aree  e fabbricati non conforme alle previsioni del
piano regolatore  o del  programma di  fabbricazione, adottato  o
approvato, e’  disposta con  deliberazione del Consiglio comunale
che  costituisce,  in  deroga  alle  norme  vigenti,  variante  o
modifica  al   piano  regolatore   generale  o  al  programma  di
fabbricazione, a  norma della  legge 17  agosto 1942,  n. 1150  e
successive modificazioni ed integrazioni.

La deliberazione  suddetta e’  adottata  entro  60  giorni  dalla
formale richiesta della Giunta regionale.

La deliberazione,  pubblicata insieme  agli elaborati  nel  primo
giorno festivo  immediatamente successivo a quello dell’adozione,
e’ trasmessa  alla Giunta  Regionale entro il quindicesimo giorno
dalla data di adozione.

La  variante, o  modifica,  previo  parere  della  CRTA  (Sezione
Urbanistica  e  Beni  Ambientali),  in  deroga  all’art.  8 della
legge  regionale 3-7-1972, n.  17, e’  approvata con  decreto del
presidente della Giunta Regionale.

ARTICOLO 4

La nomina  dei collaudatori  e l’approvazione  dei collaudi e’ di
competenza della Giunta Regionale.

Per i  lavori e  le acquisizioni  di attrezzature  non  eccedenti
l’importo di  L. 50  milioni e,  tranne nel  caso che  la  Giunta
Regionale non  disponga  diversamente,  non  si  procedera’  alla
collaudazione, ma  bastera’  un  certificato  del  direttore  dei
lavori che ne attesti la regolare esecuzione.

Per l’emissione  del certificato di regolare esecuzione, nel caso
suddetto, valgono  le disposizioni di cui all’art. 116 del RD 25-
5-1895, n.  350 salvo quanto previsto dall’ultimo comma dell’art.
2 della presente legge.

TITOLO II
DISCIPLINA DEL FINANZIAMENTO

ARTICOLO 5

Per il  finanziamento degli  interventi di  cui all’art.  1 della
presente legge,  la Giunta  Regionale e’ autorizzata a contrarre,
con le sezioni autonome per il finanziamento di opere pubbliche e
di impianti di pubblica utilita’ della Banca Nazionale del Lavoro
e del  Monte dei Paschi di Siena - Tesorieri Regionali - un mutuo
di L. 3.500.000.000.

Il mutuo  sara’ costituito  da due quote uguali da somministrarsi
dalle sezioni  anzidette e  verra’  ammortizzato  in  35  anni  a
decorrere dal 1 maggio 1974.

Il tasso  effettivo per  il mutuo  di cui sopra non dovra’ essere
superiore al 7,50%.

Nessuna variazione  del  tasso  medesimo  sara’  ammessa  durante
l’intero periodo di ammortamento.

Gli oneri  fiscali derivanti dalla contrazione del predetto mutuo
e le  spese necessarie  per il suo perfezionamento faranno carico
all’amministrazione regionale.

ARTICOLO 6

Le rate  di ammortamento  del  mutuo,  di  cui  all’art.  5,  per
capitali ed  interessi, trovano  capienza, ai  sensi del  comma 2
dell’art. 10  della legge  16 maggio 1970, n. 281, nei limiti del
20% dell’ammontare  complessivo delle  entrate  tributarie  della
Regione.

Il pagamento  delle annualita’  di ammortamento  del mutuo  sara’
garantito dall’Ente  mutuatario mediante  iscrizione nel bilancio
della Regione  per tutta  la durata dell’ammortamento delle somme
relative  alle   quote  interessi   e  capitali   occorrenti  per
effettuare  il  pagamento  stesso,  negli  importi  indicati  nel
successivo art. 7.

La Giunta  Regionale, con  proprio provvedimento,  dara’ incarico
all’attuale tesoriere  per il  periodo della  sua gestione  ed  a
ciascun tesoriere pro-tempore, singolo od associato, per tutta la
residua  durata   dell’ammortamento,  il   versamento  a   favore
dell’istituto mutuante delle rate semestrali di ammortamento, per
interessi   e    quote   capitali,   alle   stabilite   scadenze,
autorizzandolo  irrevocabilmente  ad  accantonare  in  ogni  anno
finanziario, con  precedenza su  ogni altro pagamento, sul totale
di tutte  le entrate tributarie riscosse, le somme necessarie per
il pagamento  delle rate  di competenza di ogni singolo anno, che
si intendono cosi’ vincolate a favore dell’istituto mutuante.

Per l’accettazione  degli obblighi posti a loro carico, l’attuale
tesoriere interverra’  nella stipulazione  del contratto di mutuo
tra l’istituto  mutuante e  l’amministrazione regionale, la quale
ultima resta  altresi’ obbligata  ad inserire  nei  contratti  di
tesoreria  che   saranno  stipulati   durante   il   periodo   di
ammortamento  del   mutuo,  clausole   che  impongono  ai  futuri
tesorieri i medesimi obblighi di cui sopra.

ARTICOLO 7

L’importo del  mutuo di  cui sopra  sara’ introitato al Titolo V,
cat. 1a,  cap. 06900  "Entrate per contrazione mutui" dello stato
di previsione  dell’entrata del  bilancio per  l’anno finanziario
1974 e  la corrispondente spesa sara’ prevista al cap. 27050, che
viene istituito  con  la  variazione  di  cui  all’art.  9  della
presente legge.

ARTICOLO 8

Le spese  necessarie per  il perfezionamento  del mutuo  medesimo
faranno carico  al  cap.  03800  "Spese  per  contrazione  mutui,
prestiti obbligazionari  e concessione  di garanzie fidejussorie"
dello stato  di previsione  della spesa  del bilancio  per l’anno
1974.

La  spesa   di  L.   142.595.093,  pari  al  50%  della  rata  di
ammortamento, sara’ imputata, per l’anno 1974, per la quota di L.
131.250.000 al  cap.  12800  "Interessi  passivi  compresi  nelle
annualita’ di  ammortamento di  mutui" e per la quota capitale di
lire 11.345.093  al cap.  36400 "Quota  capitale  per  estinzione
mutui" del  bilancio 1974 che vengono integrati con la variazione
di cui all’articolo seguente.

Per l’anno  2009 le  spese di  cui al  comma  precedente  faranno
carico   agli    stanziamenti   degli   appositi   capitoli   del
corrispondente bilancio di previsione.

La spesa annua di L. 285.190.185, pari alla rata di ammortamento,
gravera’   sugli   stanziamenti   dei   capitoli   che   verranno
appositamente istituiti  nella sezione  delle spese correnti, per
cio’ che  riguarda gli  interessi, ed  al  Tit.  III  "Spese  per
rimborso di  prestiti" per quanto riguarda le quote capitali, nei
bilanci relativi agli anni dal 1975 al 2008.

La maggiore  spesa relativa  agli anni  dal 1975  al 2008,  sara’
fronteggiata con  la maggiore  entrata del  "Fondo comune" di cui
all’art. 8 della legge 16 maggio 1970, n. 281.

Le spese sopra richiamate sono dichiarate obbligatorie.

ARTICOLO 9

Gli stati  di previsione  del bilancio  della Regione  per l’anno
1974 sono cosi’ modificati:

                             ENTRATA

in aumento

Tit.  V   -  Entrate   provenienti  da  assunzione  di  prestiti,
anticipazioni ed ogni altra operazione di credito.
Cat. 1a - Accensione di prestiti.

Cap. 06900
   Contrazione di mutui                        L.   3.500.000.000

                              SPESA

in diminuzione

Tit. I - Spese correnti.
Sezione 5a - Oneri non ripartibili.
Rubrica 6a - Fondo globale.

Cap. 26000
   Fondo per il finanziamento di provvedimenti
   legislativi in corso di adozione            L.     142.595.093

in aumento

Tit. III - Spese per rimborso prestiti.
Rubrica 1a - Estinzione di prestiti.

Cap. 36400
   Quota capitale per estinzione mutui         L.      11.345.093

Di nuova istituzione

Tit. 1 - Spese correnti.
Sez. 2a  - Azione  ed  interventi  nel  campo  dell’istruzione  e
cultura.
Rubrica IV - Servizio interessi su mutui e debiti in ammortamento

Cap. 12800
   Interessi passivi compresi nelle annualita’
   di ammortamento dei mutui                   L.     131.250.000

Tit. II - Spese in conto capitale.
Sez. 2a - Istruzione e Cultura.

Cap. 27050
   Spese  per   acquisto  edifici,   aree   ed
   attrezzature, nonche’  per realizzare nuove
   opere, ampliamenti ed adeguamenti di locali
   da   destinare    alle   scuole   regionali
   professionali ed  alle  attivita’  connesse
   con  le   materie  trasferite   nel   campo
   dell’istruzione                             L.   3.500.000.000

Totale                                         L.   3.631.250.000

RIEPILOGO

In diminuzione                                 L.     142.595.093
In aumento                                     L.      11.345.093
Di nuova istituzione                           L.   3.631.250.000
Differenza                                     L.   3.500.000.000





