Garanzia fidejussoria  regionale per il finanziamento delle opere
pubbliche  di  competenza  delle  Province,  dei  Comuni  e  loro
Consorzi e degli Enti ospedalieri.

Il Consiglio Regionale ha approvato il 25-6-1974
Il Commissario del Governo ha apposto il visto il 17-7-1974
Il Presidente  della Giunta  Regionale promulga la seguente legge
regionale:

ARTICOLO 1

Il  finanziamento  delle  opere  pubbliche  di  competenza  delle
Province, dei  Comuni e  loro Consorzi  e degli  Enti ospedalieri
può  essere  garantito,  nel  capitale  e  negli  interessi,  da
fidejussione regionale.

Tale fidejussione è subordinata alle seguenti condizioni:

a) le  opere pubbliche  da finanziare  devono  essere  ammesse  a
   benefici disposti da leggi regionali;
b) gli  enti predetti  devono dimostrare  l'integrale o  parziale
   carenza di  cespiti  delegabili  e  precisare  come  intendono
   assolvere agli obblighi derivanti dal finanziamento.

ARTICOLO 2

La  concessione  della  garanzia  fidejussoria  è  disposta  con
deliberazione della Giunta regionale.

La Giunta regionale può stipulare con idonei Istituti di credito
convenzioni dirette  a predeterminare  e assicurare alle migliori
condizioni  le  modalità  dei  finanziamenti  e  della  garanzia
fidejussoria regionale.

ARTICOLO 3

Agli effetti  della presente  legge sono  apportate  le  seguenti
variazioni agli  stati di previsione del Bilancio per l'esercizio
finanziario 1974:

Di nuova istituzione:

ENTRATA

Titolo IV  - ALIENAZIONE  ED AMMORTAMENTO  DI BENI PATRIMONIALI -
TRASFERIMENTO DI CAPITALI PER RIMBORSO DI CREDITI.
Cat. 4a - Rimborso di credito.

Cap. 06850
   Recupero   delle    somme   anticipate   in
   dipendenza  della   garanzia   fidejussoria
   regionale  relativa   ad  opere   pubbliche
   assistite da  benefici  disposti  da  leggi
   regionali                                   L.     100.000.000

SPESA

Titolo II - SPESE IN CONTO CAPITALE.
Sez. 4a - Azione di interventi in campo economico
Rubr. 16a - Oneri non ripartibili

Cap. 36350
   Fondo   per    la   garanzia   fidejussoria
   regionale  relativa   ad  opere   pubbliche
   assistite da  benefici  disposti  da  leggi
   regionali                                   L.     100.000.000

In diminuzione:

SPESA

Titolo I - SPESE CORRENTI.

Sez. 5a - Oneri non ripartibili
Rubr. 6a - Fondo globale

Cap. 26000
   Fondo per il finanziamento di provvedimenti
   legislativi in corso di adozione            L.      10.000.000

Di nuova istituzione:

Titolo I - SPESE CORRENTI.
Sez. 1a - Amministrazione generale
Rubr. 2a - Giunta regionale

Cap. 03850
   Spese per recupero di garanzie fidejussorie L.      10.000.000

Per gli  anni successivi gli oneri e gli introiti derivanti dalla
presente legge  saranno previsti  negli appositi  capitoli  degli
stati di previsione dei relativi bilanci.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 20 luglio 1974.

La presente  legge è  stata approvata dal Consiglio regionale il
25-6-1974 ed  è stata vistata dal Commissario del Governo il 17-
7-1974.



OPERE PUBBLICHE
CREDITO

