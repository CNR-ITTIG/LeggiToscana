Modifiche ed  integrazioni alle leggi regionali 17-1-1973, n. 8 e
14-11-1973, n. 57 concernenti il finanziamento di opere pubbliche
di competenza  delle province,  dei comuni e loro consorzi, degli
enti ospedalieri  e per  l'acquisizione di aree da destinare alla
edilizia economica e popolare.

Il Consiglio Regionale ha approvato il 1-10-1974
Il Commissario del Governo ha apposto il visto il 2-11-1974
Il Presidente  della Giunta  Regionale promulga la seguente legge
regionale:

ARTICOLO 1

Il comma 3 dell'articolo 1 della legge regionale 17-1-1973, n. 8,
è sostituito dal seguente:

   "Possono usufruire dei contributi di cui al comma precedente i
   Comuni e  loro Consorzi  che dispongano  di piani  di zona per
   l'edilizia economica  e popolare, approvati secondo le vigenti
   disposizioni o  che  siano  dotati  di  programmi  costruttivi
   determinati ai  sensi dell'articolo 51 della legge 22-10-1971,
   n. 865,  purchè inclusi nei programmi di localizzazione degli
   interventi   predisposti    dalla   Regione    in   attuazione
   dell'articolo 3 della predetta legge".

L'articolo 12  della legge  regionale 17  gennaio 1973,  n. 8  è
sostituito dal seguente:

   "Per l'acquisizione  delle aree  e per  la realizzazione delle
   opere  di   urbanizzazione  primaria   di  cui   al  comma   2
   dell'articolo 1  della presente  legge, la  Regione interviene
   con contributi  in conto  capitale nella misura del 100% della
   spesa  riconosciuta   ammissibile  risultante   dai  programmi
   deliberati dal Consiglio regionale".

L'articolo 13  della legge  regionale 17  gennaio 1973,  n. 8  è
sostituito dal seguente:

   "Le domande  per la concessione dei contributi sono presentate
   nei modi e nei termini stabiliti dalla Giunta regionale.

   La Giunta  propone  al  Consiglio  regionale  i  programmi  di
   ripartizione dei fondi disponibili".

L'articolo 14  della legge  regionale 17  gennaio 1973,  n. 8  è
sostituito dal seguente:

   "Per  i   progetti  delle   opere  ammesse  a  contributo,  di
   competenza di  Province, Comuni  e loro Consorzi, si osservano
   le disposizioni che, in ordine ai medesimi, le leggi statali e
   regionali prevedono  quando esse  siano eseguite  senza  alcun
   contributo a carico dello Stato o della Regione.

   I progetti  esecutivi delle  opere  ammesse  a  contributo  di
   competenza di  Enti  diversi  da  quelli  indicati  nel  comma
   precedente, debbono  in  ogni  caso  riportare  l'approvazione
   della Giunta.

   Gli enti  beneficiari comunicano  alla Regione  lo  stato  dei
   lavori entro il 30 giugno ed il 31 dicembre di ogni anno.

   Il provvedimento della Giunta di concessione dei contributi di
   cui alla  presente legge comporta la dichiarazione di pubblica
   utilità,  indifferibilità  ed  urgenza  delle  opere  cui  i
   contributi stessi  si riferiscono,  a  tutti  gli  effetti  di
   legge".

L'articolo 15  della legge  17-1-1973, n.  8  è  sostituito  dal
seguente:

   "Per le  opere che  le Province,  i Comuni  e i  loro Consorzi
   realizzano con  il contributo della Regione in conto capitale,
   la Giunta  provvede  alla  concessione  ed  all'accreditamento
   dell'intero  ammontare   del  contributo  regionale  a  favore
   dell'ente interessato  non appena  approvati  i  programmi  di
   ripartizione dei fondi disponibili da parte del Consiglio.

   Per le  opere che  vengono attuate  da Enti  diversi da quelli
   sopraindicati   il   provvedimento   di   concessione   e   di
   accreditamento   del   contributo   regionale   viene   emesso
   contestualmente all'approvazione  del progetto esecutivo delle
   opere stesse da parte della Giunta regionale.

   I contributi  concessi in annualità sono erogati direttamente
   agli enti  interessati a decorrere dall'impegno di spesa della
   prima  annualità   da  assumersi   sulla  base  del  progetto
   approvato quando  gli enti  stessi facciano  fronte alla spesa
   con mezzi  propri ovvero agli istituti mutuanti con decorrenza
   dalla data di inizio dell'ammortamento dei mutui.

   Alla concessione ed alla erogazione dei contributi concernenti
   l'acquisto delle  aree  e  la  realizzazione  delle  opere  di
   urbanizzazione  di  cui  al  comma  2  dell'articolo  1  della
   presente  legge   nonchè  la   formazione   degli   strumenti
   urbanistici di cui all'articolo 2, provvede la Giunta nei modi
   e nei termini di cui al comma 1.

   I  fondi   sono  depositati   su  appositi  conti  correnti  a
   disposizione  degli   enti  interessati   presso  i   relativi
   Tesorieri  al   tasso  d'interesse   previsto  dalle   singole
   convenzioni di tesoreria.

   Gli enti  beneficiari assumono  ogni responsabilità in ordine
   al vincolo di destinazione dei fondi stessi.

   L'istituto  di  credito  presso  il  quale  è  effettuato  il
   deposito dei  fondi di  cui al  comma precedente  provvede  ai
   pagamenti su ordini emessi dall'Ente competente, il quale cura
   annualmente  il   deposito  degli  interessi,  maturati  sulle
   giacenze, in conto entrata della Regione".

Il comma  2 dell'articolo unico della legge regionale 14-11-1973,
n. 57, è sostituito dal seguente:

   "Per le  annualità successive  agli interventi  di  cui  alle
   lettere b),  c), f) e i) del precedente comma saranno iscritti
   sugli stati  di  previsione  della  spesa  della  Regione  per
   ciascuno degli esercizi finanziari dal 1974 al 2002 i seguenti
   stanziamenti:

   - lettera b)  L.  70.000.000
   - lettera c)  L. 100.000.000
   - lettera f)  L.  50.000.000
   - lettera i)  L.  50.000.000".

ARTICOLO 2

Ai fini  di una  programmazione coordinata  degli interventi  nel
settore delle  opere  pubbliche  di  interesse  regionale  e  per
l'assolvimento delle  competenze in  materia urbanistica, assetto
territoriale, beni  culturali e  di programmazione  economica, la
Regione  esegue   indagini  sui   processi  di   utilizzazione  e
trasformazione  del   territorio  e   provvede  alla   formazione
cartografica del territorio regionale.

Lo stanziamento  di L.  140.000.000 di  cui al  Cap. 25200  dello
stato di previsione della spesa per l'anno 1974 è utilizzato per
le iniziative e gli interventi indicati nel comma precedente.

Per  gli   anni  successivi   sarà   provveduto   con   apposito
stanziamento di bilancio.

ARTICOLO 3

Per le  finalità di cui alla legge regionale 17 gennaio 1973, n.
8, nel  testo modificato  dall'articolo 1  della presente  legge,
sono destinate  le sottoindicate somme previste nella parte spesa
del Bilancio  per l'anno  1974 ai capitoli che sono istituiti con
la variazione di cui al successivo articolo:

a) per gli interventi di cui all'art. 4        L.      70.000.000
b) per gli interventi di cui all'art. 5        L.     150.000.000
c) per gli interventi di cui all'art. 6
   (contributi annui trentacinquennali
   nella misura del 4,50%)                     L.     600.000.000
d) per gli interventi di cui all'art. 7        L.      50.000.000
e) per gli interventi di cui all'art. 10       L.      40.000.000
f) per gli interventi di cui all'art. 11       L.      50.000.000

Per le annualità successive relative agli interventi di cui alle
lettere a), b), d), e) e f) del precedente comma saranno iscritti
negli stati  di previsione della spesa della Regione per ciascuno
degli  esercizi   finanziari  dal   1975  al   2003  i   seguenti
stanziamenti:

- lettera a)                                   L.      70.000.000
- lettera b)                                   L.     150.000.000
- lettera d)                                   L.      50.000.000
- lettera e)                                   L.      40.000.000
- lettera f)                                   L.      50.000.000

Per le annualità successive relative agli interventi di cui alla
lettera c),  sarà iscritto negli stati di previsione nella spesa
della Regione  per ciascuno degli esercizi finanziari dal 1975 al
2008 lo stanziamento di L. 600.000.000.

ARTICOLO 4

Nello stato  di previsione della spesa sono apportate le seguenti
variazioni:

In diminuzione:

Titolo I - SPESE CORRENTI
Sezione 5a - Oneri non ripartibili.
Rubrica 6a - Fondo globale.

Cap. 26000
   Fondo per il finanziamento di provvedimenti
   legislativi in corso di adozione            L.   1.010.000.000

Totale in diminuzione                          L.   1.010.000.000

Di nuova istituzione:

Titolo II - SPESE IN CONTO CAPITALE
Sezione 4a - Azioni ed interventi in campo economico.
Rubrica 7a  - Viabilità.

Cap. 31550
   Contributi costanti annuali trentennali per
   costruzione, sistemazione ed adeguamento di
   strade costituenti  la viabilità  locale e
   provinciale (LR 17 gennaio 1973, n. 8, art.
   4)                                          L.      70.000.000

Rubrica 8a - Acquedotti, fognature ed opere idriche.

Cap. 31950
   Contributi  costanti   trentacinquennali  a
   favore dei  Comuni, dei  loro Consorzi e di
   altri    enti     per    la    costruzione,
   l'ampliamento  e   la  sistemazione   degli
   acquedotti previsti  nel PRGA nonchè delle
   fognature  occorrenti  per  lo  smaltimento
   delle acque  reflue (LR 17 gennaio 1973, n.
   8, art. 6)                                  L.     600.000.000

Cap. 32550
   Contributi costanti  trentennali  a  favore
   dei  Comuni   e  loro   Consorzi   per   la
   realizzazione di  acquedotti,  fognature  e
   relativi  impianti   di   depurazione   non
   compresi nel  PRGA e di opere igieniche (LR
   17-1-1973, n. 8, art. 5)                    L.     150.000.000

Rubrica 9a - Spese portuali.

Cap. 33150
   Contributi   in    annualità   trentennali
   costanti a Province, Comuni e loro Consorzi
   per costruzione  o per  la realizzazione di
   opere di miglioramento dei porti ed approdi
   di 4a classe e non classificati (art. 10 LR
   8/73)                                       L.      40.000.000

Rubrica 14a - Edilizia sociale.

Cap. 34950
   Contributi       alle       Amministrazioni
   provinciali, ai  Comuni e  loro Consorzi in
   annualità  costanti  per  sistemazione  ed
   adattamento  locale  ad  uso  scolastico  e
   relativi impianti  ed attrezzature sportive
   (LR 17 gennaio 1973, n. 8, art. 7)          L.      50.000.000

Cap. 35150
   Contributi   in    annualità   trentennali
   costanti alle  Province, ai  Comuni e  loro
   Consorzi ed  agli Enti  ospedalieri per  le
   opere   di   costruzione,   ampliamento   e
   sistemazione  di   strutture  sanitarie  di
   interesse locale e per opere di ampliamento
   e sistemazione  di edifici  ospedalieri (LR
   17-1-1973, n. 8, art. 11)                   L.      50.000.000

Totale di nuova istituzione                    L.     960.000.000

In aumento ai Capitoli esistenti:

Titolo II - SPESE IN CONTO CAPITALE
Sezione 4a - Azione ed interventi in campo economico.
Rubrica  8a  -  Acquedotti,  fognature  ed  opere  idrauliche  ed
igieniche.

Cap. 32500
   Contributi costanti  trentennali  a  favore
   dei  Comuni   e  loro   Consorzi   per   la
   realizzazione di  acquedotti,  fognature  e
   relativi  impianti   di   depurazione   non
   compresi nel  PRGA  e  di  opere  igieniche
   (leggi regionali n. 8 del 17-1-1973, art. 5
   e n. 57 del 14-11-1973) (1973-2002) (per le
   annualità successive al 1973)              L.      50.000.000

Totale di nuova istituzione e in aumento       L.   1.010.000.000

ARTICOLO 5

Per gli interventi di cui all'articolo 2 della legge regionale 17
gennaio 1973,  n. 8,  nel testo  modificato dall'articolo 1 della
presente  legge,   la  spesa  prevista  in  L.  50.000.000  trova
finanziamento nello  stanziamento iscritto  al capitolo 35900 del
Bilancio dell'esercizio finanziario 1974.

Per gli anni successivi, alle spese occorrenti per gli interventi
di cui  al  comma  precedente,  si  provvederà  annualmente  con
appositi stanziamenti  negli stati  di previsione della spesa dei
Bilanci regionali.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 novembre 1974.

La presente  legge è  stata approvata dal Consiglio Regionale il
1-10-1974 ed  è stata  vistata dal Commissario del Governo il 2-
11-1974.



OPERE PUBBLICHE
EDILIZIA

