LEGGE REGIONALE   N. 16 DEL 04-05-1974
REGIONE TOSCANA
Autorizzazione a mutui per investimenti in servizi
pubblici di trasporto di linea extraurbani per viaggiatori.
Fonte: BOLLETTINO UFFICIALE DELLA REGIONE TOSCANA
N. 20
del 10 maggio 1974
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Allo scopo di provvedere a spese di investimento
in beni mobili e materiali rotabili, impianti fissi ed
immobili necessari per assicurare la gestione pubblica
e il potenziamento dei servizi pubblici di autotrasporto
di linea extraurbani per viaggiatori, anche
con acquisto da imprese private che attualmente gestiscono
tali servizi, la Giunta Regionale è  autorizzata
a contrarre, con le Sezioni Autonome per il finanziamento
di opere pubbliche e di impianti di pubblica
utilità  della Banca Nazionale del Lavoro e del Monte
dei Paschi di Siena, Tesorieri Regionali, un mutuo
di L. 5.000.000.000.

Il mutuo sarà  costituito da due quote uguali da
somministrarsi dalle Sezioni anzidette e verrà  ammortizzato
in 35 anni a decorrere dal 1º maggio 1974.

Il tasso effettivo per il mutuo di cui sopra non
dovrà  essere superiore al 7,50%.

Nessuna variazione del tasso medesimo sarà  ammessa
durante l' intero periodo di ammortamento.

Gli oneri fiscali derivanti dalla contrazione del
predetto mutuo e le spese necessarie per il suo perfezionamento
faranno carico all' Amministrazione Regionale.

              
                

              
            

ARTICOLO 2

Il Consiglio Regionale determina l' utilizzazione
delle somme mutuate, su proposta motivata della
Giunta Regionale.  La Giunta formula la proposta a
seguito dell' istruttoria e delle indagini conoscitive
che saranno predisposte con il concorso degli Enti
Locali e delle altre Organizzazioni interessate, tenendo
conto delle esigenze di coordinamento con la
erogazione di contributi per l' acquisizione dei pubblici
servizi di trasporto di linea di cui alle Leggi
Regionali in materia.

              
                

              
            

ARTICOLO 3

La gestione dei beni acquistati con i prestiti di
cui all' art. 1 è  affidata ad Enti Pubblici che gestiscano
pubblici servizi di trasporti ai sensi del TU
15 ottobre 1925, n. 2578 o agli altri Enti e Imprese
di cui all' art. 2 della Legge Regionale n. 23 del
19- 4- 1973, e a Società  di cui all' art. 57 dello Statuto
Regionale, secondo convenzioni che verranno deliberate
dal Consiglio Regionale su proposta della
Giunta Regionale.

Il Presidente della Giunta è  autorizzato a provvedere
alle relative stipulazioni.

              
                

              
            

ARTICOLO 4

Le somme ricavate dal prestito di cui all' art. 1
e non impegnate nel corrente esercizio finanziario
1974 saranno utilizzate negli esercizi finanziari per
gli anni 1975 e 1976.

              
                

              
            

ARTICOLO 5

Le rate di ammortamento del mutuo, di cui all'
art. 1, per capitali ed interessi, trovano capienza, ai
sensi del II comma dell' art. 10 della legge 16- 5- 1970,
n. 281 nei limiti del 20% dell' ammontare complessivo
delle entrate tributarie della Regione.

Il pagamento delle annualità  di ammortamento
del mutuo sarà  garantito dall' Ente mutuatario mediante
iscrizione nel bilancio della Regione per tutta
la durata dell' ammortamento delle somme relative
alle quote interessi e capitali occorrenti per effettuare
il pagamento stesso, negli importi indicati nel successivo
art. 7.

La Giunta Regionale con proprio provvedimento
darà  incarico all' attuale Tesoriere per il periodo della
sua gestione, ed a ciascun Tesoriere pro- tempore
- singolo od associato - per tutta la residua durata
dell' ammortamento, il versamento a favore dell'
Istituto mutuante delle rate semestrali di ammortamento,
per interessi e quote capitali, alle stabilite
scadenze, autorizzandolo irrevocabilmente ad accantonare
in ogni anno finanziario, con precedenza su
ogni altro pagamento, sul totale di tutte le entrate
tributarie riscosse le somme necessarie per il pagamento
delle rate di competenza di ogni singolo anno,
che si intendono così  vincolate a favore dell' Istituto
mutuante.

Per l' accettazione degli obblighi posti a loro carico,
l' attuale Tesoriere interverrà  nella stipulazione
del contratto del mutuo tra l' Istituto mutuante e
l' Amministrazione Regionale, la quale ultima resta
altresì  obbligata ad inserire nei contratti di tesoreria
che saranno stipulati durante il periodo di ammortamento
del mutuo, clausole che impongono ai futuri
tesorieri i medesimi obblighi di cui sopra.

              
                

              
            

ARTICOLO 6

L' importo del mutuo di cui sopra sarà  introitato
al titolo V, Cat. I, Cap. 06900 << Entrate per contrazione
mutui >> dello stato di previsione dell' entrata
del bilancio per l' anno finanziario 1974 e la corrispondente
spesa sarà  prevista al Cap. 33500 che
viene istituito con la variazione di cui all' art. 8
della presente legge.

              
                

              
            

ARTICOLO 7

Le spese necessarie per il perfezionamento del
mutuo medesimo faranno carico al Cap. 03800 << Spese
per contrazione mutui, prestiti obbligazionari e
concessione di garanzie fideiussorie >> dello stato di
previsione della spesa del bilancio per l' anno 1974.

La spesa di L. 203.707.275, pari al 50% della
rata di ammortamento, sarà  imputata, per l' anno
1974, per la quota interessi di L. 187.500.000 al
Cap. 25400 << Interessi passivi compresi nelle annualità 
di ammortamento di mutui >> e per la quota capitale
di L. 16.207.275 al Cap. 36400 << Quota capitale
per estinzione mutui del bilancio 1974 >> che
vengono integrati con la variazione di cui all' articolo
seguente.

Per l' anno 2009 le spese di cui al comma precedente
faranno carico agli stanziamenti degli appositi
capitoli del corrispondente bilancio di previsione.

La spesa annua di L. 407.414.550 pari alla rata
di ammortamento graverà  sugli stanziamenti dei capitoli
che verranno appositamente istituiti nella sezione
delle spese correnti, per ciò  che riguarda gli
interessi, ed al Tit. III << Spese per rimborso di prestiti >>
per quanto riguarda le quote capitali, nei bilanci
relativi agli anni dal 1975 al 2008.

La maggiore spesa relativa agli anni dal 1975 al
2008 sarà  fronteggiata con la maggiore entrata del
<< Fondo comune >> di cui all' art. 8 della legge 16 maggio
1970, n. 281.

Le spese sopra richiamate sono dichiarate obbligatorie.

              
                

              
            

ARTICOLO 8

Gli stati di previsione del bilancio della Regione
per l' esercizio finanziario 1974 sono così  modificati:
 ENTRATA
In aumento
  TITOLO V - Entrate provenienti da
assunzione di prestiti, di anticipazioni
ed ogni altra operazione di
credito.
 Cat. 1a - Accensione di prestiti.

Cap. 06900 - Contrazione di mutui L. 5.000.000.000

 SPESA

In diminuzione
  TITOLO I - Spese correnti.
 Sez. 5a - Oneri non ripartibili.
 Rubr. 6a - Fondo globale.

Cap. 26000 - Fondo per il finanziamento
di provvedimenti legislativi
in corso di adozione  L. 203.707.275

In aumento

 TITOLO I - Spese correnti.
 Sez. 4a - Azione e interventi nel
campo economico.
 Rubr. 16a - Servizio interessi su mutui
e debiti in ammortamento.

Cap. 25400 - Interessi passivi compresi
nelle annualità  di ammortamento
dei mutui  L. 187.500.000

 TITOLO III - Spese per rimborso di
prestiti.
 Rubr. 1a - Estinzione di prestiti.

Cap. 36400 - Quota capitale per
estinzione mutui  L. 16.207.275

 Totale  L. 203.707.275

Di nuova istituzione
  TITOLO II - Spese in conto capitale.
 Sez. 4a - Azione e interventi nel
campo economico.
 Rubr. 10a - Trasporti.

Cap. 33500 - Spese per investimenti
in servizi pubblici di trasporto
di linea extra - urbani per
viaggiatori  L. 5.000.000.000

 RIEPILOGO
  - In diminuzione  L. 203.707.275
  - In aumento  L. 203.707.275
  - Di nuova istituzione  L. 5.000.000.000
  Differenza  L. 5.000.000.000
 La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 4 maggio 1974.
 La presente legge è  stata approvata dal Consiglio
Regionale nella seduta del 25 marzo 1974 ed
è  stata vistata dal Commissario di Governo il
26 aprile 1974.

