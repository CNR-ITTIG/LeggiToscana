Modifiche ed  integrazioni alla legge regionale 17-3-1973, n. 14,
recante contributi per la formazione e lo sviluppo delle forme di
associazionismo  economico   tra  piccoli  e  medi  esercenti  il
commercio al dettaglio.

Il Consiglio Regionale ha approvato il 10-6-1974
Il Commissario del Governo ha apposto il visto il 12-7-1974
Il Presidente  della Giunta  Regionale promulga la seguente legge
regionale:

ARTICOLO 1

L'articolo 1  della legge  regionale 17  marzo 1973,  n.  14,  è
sostituito con il seguente:

   "Al fine di promuovere ed agevolare l'organizzazione razionale
   delle attività commerciali e distributive attraverso le forme
   di associazione  economica tra  piccoli e  medi  esercenti  il
   commercio al  dettaglio, sono  concessi  contributi  in  conto
   capitale:

   a) agli  esercenti il  commercio al  dettaglio, iscritti negli
      elenchi degli  aventi diritto  all'assistenza  della  Cassa
      Mutua ai  sensi di  legge, che  si associano,  in qualsiasi
      forma, per  la gestione in comune di un punto di vendita al
      dettaglio, con priorità per quelli di vendita di generi di
      largo e generale consumo;
   b) alle  cooperative,  ai  consorzi,  ai  gruppi  di  acquisto
      collettivo aventi fine di mutualità tra gli associati, che
      si costituiscono per l'acquisto in comune delle merci o per
      la  produzione   dei  servizi   inerenti   l'attività   di
      distribuzione commerciale".

ARTICOLO 2

L'articolo 2  della legge  regionale 17  marzo 1973,  n.  14,  è
sostituito con il seguente:

   "Ai soggetti  di cui  all'art. 1,  lett. a), i contributi sono
   concessi nella  misura massima del 30% della spesa complessiva
   sostenuta per l'acquisizione dei beni mobili, l'ampliamento ed
   il  miglioramento   dei  beni   immobili  destinati  al  nuovo
   esercizio commerciale.

   Ai soggetti  di cui  all'art. 1,  lett. b),  i contributi sono
   concessi nella  misura massima del 20% della spesa complessiva
   sostenute, per l'acquisto di beni mobili, ivi compresi i mezzi
   di  trasporto   e  per   l'acquisto,   l'ampliamento   ed   il
   miglioramento dei beni immobili destinati all'espletamento dei
   servizi sociali.

   Ai soggetti di cui all'art. 1, lett. a) e b), possono altresì
   essere  concessi,   limitatamente  agli   anni  1974  e  1975,
   contributi nella  misura massima  pari alla  metà  di  quella
   stabilita  nei   precedenti  commi,   per  le  iniziative  ivi
   previste, nel  caso che  l'associazione tra  gli esercenti  il
   commercio al  dettaglio, o  la costituzione delle cooperative,
   dei  consorzi,   dei  gruppi   di  acquisto   collettivi,  sia
   intervenuta prima del 31 maggio 1973".

ARTICOLO 3

Il secondo  comma dell'articolo  4 della legge regionale 17 marzo
1973, n. 14, è sostituito con il seguente:

   "Le domande  dovranno essere  presentate entro  il  31  maggio
   immediatamente successivo  alla  data  di  costituzione  della
   forma associativa.

   Per l'anno  1974 le  domande dovranno  essere presentate entro
   tre mesi  dalla data di pubblicazione della presente legge nel
   Bollettino Ufficiale della Regione Toscana.

   Le domande  presentate nel  termine di  cui al  secondo  comma
   dell'art. 4  della legge  regionale  17  marzo  1973,  n.  14,
   inerenti l'anno  1974 sono  ammesse ai  benefici nella  misura
   stabilita dalla presente legge.

   Nei casi  previsti dal  terzo comma del precedente articolo le
   domande dovranno  essere presentate  per l'anno 1974 entro tre
   mesi dalla  data di  pubblicazione della  presente  legge  nel
   Bollettino Ufficiale  della Regione  Toscana;  per l'anno 1975
   entro il 31 maggio dello stesso anno".

ARTICOLO 4

L'articolo 7  della legge  regionale 17  marzo  1973,  n.  14  è
sostituito con il seguente:

   "Per la  concessione dei contributi previsti dall'art. 2 e per
   gli  oneri   di  cui   all'art.  6  della  presente  legge  è
   autorizzata per l'anno 1974 la spesa di 150.000.000 di lire.

   La maggiore  spesa di  L. 100.000.000 rispetto quanto previsto
   dall'art. 7  della legge  17 marzo 1973, n. 14 farà carico al
   cap. 34500  " Contributi per la formazione e lo sviluppo delle
   forme  di   associazionismo  economico   tra  piccoli  e  medi
   esercenti il commercio al dettaglio" dello stato di previsione
   della spesa del bilancio per l'esercizio finanziario 1974, nel
   quale è già stata iscritta la disponibilità necessaria.

   Alla maggiore spesa cui al comma precedente sarà fatto fronte
   con i  proventi della  tassa regionale di circolazione, di cui
   al cap.  00400 dello  stato  di  previsione  dell'entrata  per
   l'esercizio finanziario  1974, che,  ai  sensi  del  penultimo
   comma dell'art.  4 della legge statale 16-5-1970, n. 281 e del
   primo comma  dell'art. 18 della legge regionale 30-12-1971, n.
   2  per   l'anno  1974   aumenta  rispetto  al  1973,  di  Lire
   5.500.000.000.

   L'onere  derivante   dalla  presente   legge  per   gli   anni
   successivi, nei  limiti previsti dal primo comma, farà carico
   al corrispondente  capitolo dello  stato di  previsione  della
   spesa per gli esercizi medesimi.

   Le  somme   stanziate  ai   sensi  della   presente  legge  ed
   eventualmente  non  impegnate  nell'esercizio  di  riferimento
   possono essere  utilizzate negli  esercizi successivi; in ogni
   caso, però,  non oltre  il 2o anno successivo a quello in cui
   fu iscritto lo stanziamento".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 luglio 1974.

La presente  legge è  stata approvata dal Consiglio regionale il
10-6-1974 ed  è stata vistata dal Commissario del Governo il 12-
7-1974.



COMMERCIO
COOPERATIVE

