Interventi straordinari per la zootecnia.

Il Consiglio Regionale ha approvato il 29-7-1974
Il Commissario del Governo ha apposto il visto il 30-8-1974
Il Presidente  della Giunta  Regionale promulga la seguente legge
regionale:

ARTICOLO 1

In applicazione  degli artt. 1 e 2 della legge numero 118 del 18-
4-1974 ed  al fine di favorire lo sviluppo agricolo - zootecnico,
la  piena   valorizzazione  delle   risorse  del   territorio   e
l'incremento della  produzione bovina, la Regione Toscana, con la
presente legge,  dispone il  programma di  interventi di  cui  ai
successivi articoli.

ARTICOLO 2

Sono  erogati  premi  agli  allevatori  che  nelle  loro  aziende
agricole producono  vitelli e  li destinano all'allevamento o che
acquistano e  allevano vitelli nati in altre aziende agricole del
territorio nazionale  sempre che sia dimostrato che la produzione
e l'allevamento sono stati possibili in relazione all'ordinamento
produttivo dell'azienda agricola.

ARTICOLO 3

Gli allevatori  che producono vitelli e si impegnano a destinarli
all'allevamento ricevono  un premio alla nascita di L. 25.000 per
ciascun vitello.

Il premio  di cui  al comma  precedente è  erogato anche  per  i
vitelli nati  morti  e  per  gli  aborti  oltre  il  6o  mese  di
gravidanza, con esclusione dei casi provocati da brucellosi.

ARTICOLO 4

Gli allevatori  che allevano vitelli nati nelle loro aziende fino
al peso di 400 kg. se maschi e di 350 kg. se femmine, oppure fino
all'eruzione dei  denti picozzi  da adulto, ricevono un premio di
lire 25.000 per ciascun vitello.

L'importo del premio può essere elevato fino ad un massimo di L.
50.000 per  gli allevatori coltivatori diretti, mezzadri e per le
cooperative.

ARTICOLO 5

Gli allevatori  che acquistano  vitelli prodotti in altre aziende
agricole del  territorio nazionale  e li  allevano secondo quanto
stabilito al  precedente art.  4, per  un periodo non inferiore a
sei mesi, ricevono un premio di L. 25.000 per ciascun vitello.

L'importo del  premio può  essere elevato  a Lire 50.000 per gli
allevatori coltivatori diretti, mezzadri e per le cooperative.

ARTICOLO 6

Per  le  aziende  ricadenti  per  la  maggior  parte  della  loro
superficie  nei  territori  dichiarati  montani  ai  sensi  delle
vigenti leggi,  i premi  di cui  ai precedenti  artt. 3,  4  e  5
possono essere aumentati fino ad un massimo del 50%.

Il consiglio  regionale, su  proposta  della  Giunta,  stabilisce
l'entità dei  premi previsti  dagli artt.  4, II  comma,  5,  II
comma, 6.

ARTICOLO 7

I premi  non sono cumulabili con eventuali erogazioni comunitarie
che abbiano le stesse finalità.

ARTICOLO 8

Gli  interventi   previsti  sono   attuati  dai  Comuni  mediante
deliberazioni  della   Giunta  comunale.   La  Giunta   regionale
provvederà ad anticipare ai Comuni le somme occorrenti. Per ogni
semestre, a  partire  dalla  data  di  entrata  in  vigore  della
presente legge, i Comuni rendiconteranno alla Giunta regionale le
erogazioni effettuate,  conseguentemente  sarà  provveduto  alla
reintegrazione degli stanziamenti anticipati.

ARTICOLO 9

I  Comuni   parzialmente  montani,  viste  le  delimitazioni  dei
territori   dichiarati   montani,   con   proprie   deliberazioni
recepiranno  tali   delimitazioni  relativamente   al  territorio
comunale informandone gli allevatori interessati.

ARTICOLO 10

Gli interessati  presenteranno le  domande, intese  ad ottenere i
benefici previsti,  ai Comuni  a decorrere dall'entrata in vigore
della presente legge.

Per gli  interventi previsti  dall'art.  3  le  domande  dovranno
essere presentate  entro dieci giorni dalla nascita dei vitelli o
dagli aborti.

Per gli interventi previsti dagli artt. 4 e 5 le domande dovranno
essere  presentate   all'avvenuto  conseguimento   dei  requisiti
stabiliti dagli stessi articoli.

In tali domande l'allevatore sottoscriverà gli impegni previsti.

Per i  casi di  vitelli nati  morti  e  per  gli  aborti,  dovrà
allegarsi inoltre  certificazione veterinaria attestante le cause
del decesso o dell'aborto.

ARTICOLO 11

I Comuni,  entro quindici giorni dalla ricezione delle domande di
cui al precedente articolo disporranno per l'istruttoria mediante
sopralluogo. In  tale sopralluogo sarà provveduto alla marcatura
dei vitelli  e alla  redazione di  un rapporto  dal quale risulti
l'accertamento delle  condizioni necessarie  per avere diritto al
premio.

Per i  sopralluoghi i Comuni si avvarranno, oltre che del proprio
personale, del  personale  tecnico  degli  uffici  della  Regione
competenti per territorio.

Per i  vitelli nati  i Comuni  provvederanno  a  rilasciare  agli
allevatori apposita  certificazione contenente gli estremi per la
individuazione  del   vitello,  risultante   dagli   accertamenti
effettuati nei sopralluoghi.

Tale   certificazione    dovrà   indicare    inoltre   il   nome
dell'allevatore interessato, l'azienda e il luogo ove è ubicata,
nonchè gli impegni che l'allevatore medesimo ha assunto all'atto
della richiesta  del premio. Questa certificazione dovrà seguire
il  vitello   al  fine   di  consentire  eventuali  controlli  e,
successivamente, la  registrazione degli  adempimenti conseguenti
cui l'allevatore è tenuto ad ottemperare.

ARTICOLO 12

Il premio  previsto dall'art.  3 sarà  liquidato a seguito della
presentazione della domanda di cui al II comma dell'art. 10.

I premi  previsti dagli  artt. 4  e 5 saranno liquidati a seguito
della presentazione  della domanda  di cui al III comma dell'art.
10.

Nei casi  di aziende  condotte a  mezzadria i  premi di  cui agli
artt. 3,  4 e 5 saranno corrisposti mediante emissione di mandato
di pagamento  intestato ad entrambe le parti e pagabile con firma
congiunta sia  del proprietario  e del mezzadro. Le maggiorazioni
previste dagli artt. 4 e 5 a favore dei mezzadri sono corrisposte
direttamente agli interessati.

ARTICOLO 13

Ove  a   seguito   dei   sopralluoghi   l'allevatore   risultasse
inadempiente saranno  applicate le  sanzioni di  cui  all'art.  4
della legge 18 aprile 1974, n. 118.

ARTICOLO 14

I benefici  previsti dalla presente legge si applicano ai vitelli
nati a  partire dal  19 maggio  1974, data  di entrata  in vigore
della legge 18 aprile 1974, numero 118.

Per i  vitelli nati  nel periodo compreso tra il 19 maggio 1974 e
la data di entrata in vigore della presente legge, gli allevatori
presenteranno le  relative domande entro trenta giorni dalla data
di entrata  in vigore  della presente  legge in deroga ai termini
previsti dall'art. 10.

Tali domande  dovranno  essere  corredate  di  una  dichiarazione
attestante il  possesso dei  requisiti previsti per la erogazione
del premio.

ARTICOLO 15

Per l'attuazione  degli interventi  di cui alla presente legge è
disposta la  spesa  di  L.  1.500.000.000  per  l'anno  1974  con
imputazione al  cap. 29750  "Provvidenze straordinarie  a  favore
della zootecnia"  del  bilancio  dell'esercizio  1974  che  viene
istituito con la variazione di cui al successivo articolo.

ARTICOLO 16

Negli stati  di previsione  del bilancio  1974 sono introdotte le
seguenti variazioni:

Di nuova istituzione

Parte 1a - ENTRATA

Tit. III - ENTRATE EXTRATRIBUTARIE.
Cat. 1a - Contributi.

Cap. 01850
   "Quota   fondo    per    l'attuazione    di
   provvedimenti  urgenti   per  la  zootecnia
   (legge 18-4-1974, n. 118)"                  L.   1.000.000.000

Totale                                         L.   1.000.000.000

In diminuzione

Parte 2a - SPESA

Titolo II - SPESE IN CONTO CAPITALE.
Sez. 4a - Azioni ed interventi in campo economico.
Rubr. 2a - Agricoltura, foreste e bonifiche.

Cap. 29800
   Fondo per  il finanziamento  dei  programmi
   regionali  di  sviluppo  (legge  16  maggio
   1970, n. 281) (legge 7 agosto 1973, n. 512) L.     500.000.000

Totale                                         L.     500.000.000

Di nuova istituzione

Parte 2a - SPESA

Tit. II - SPESE IN CONTO CAPITALE.
Sez. 4a - Azione ed interventi in campo economico.
Rubr. 2a - Agricoltura, foreste e bonifiche.

Cap. 29750
   Provvidenze straordinarie  a  favore  della
   zootecnia (legge 18-4-1974, n. 118)         L.   1.500.000.000

Totale                                         L.   1.500.000.000

ARTICOLO 17

La Giunta  Regionale provvederà  annualmente alla  erogazione ai
Comuni  di   contributi  per   gli  oneri   aggiuntivi  derivanti
dall'applicazione della  presente legge  in  proporzione  diretta
all'ammontare degli interventi attuati e nella misura massima del
cinque per cento.

ARTICOLO 18

Le somme  stanziate e  non impegnate  in un determinato esercizio
potranno essere  utilizzate negli  esercizi  successivi  per  non
oltre due anni.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 5 settembre 1974.

La presente  legge è  stata approvata dal Consiglio Regionale il
29-7-1974 ed  è stata vistata dal Commissario del Governo il 30-
8-1974.



ZOOTECNIA

