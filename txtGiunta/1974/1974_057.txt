Assistenza domiciliare  alle persone  anziane -  Provvedimenti  a
favore dei comuni o loro consorzi.

Il Consiglio Regionale ha approvato il 30-7-1974
Il Commissario del Governo ha apposto il visto il 30-8-1974
Il Presidente  della Giunta  Regionale promulga la seguente legge
regionale:

ARTICOLO 1

L'erogazione  ai  Comuni  dei  contributi  previsti  dalla  legge
regionale 3  gennaio 1973, n. 3, è prorogata fino all'entrata in
vigore della  legge di  delega agli  Enti locali  delle  funzioni
amministrative in materia di assistenza e beneficenza pubblica.

A partire  dall'entrata in vigore della presente legge, il limite
di cui  all'ultima parte  dell'art. 1  della  legge  regionale  3
gennaio 1973, n. 3 è elevato a L. 150.000 annue per assistito.

ARTICOLO 2

Fermi restando gli altri termini fissati dalla legge regionale n.
3/73, le  domande per  la  concessione  dei  contributi  dovranno
essere presentate annualmente entro il 15 di settembre.

ARTICOLO 3

Agli oneri  derivanti  dall'applicazione  della  presente  legge,
previsti in  L. 600  milioni, si provvede per il 1974 con i fondi
del capitolo  n. 17000  dello stato di previsione della spesa per
il medesimo  esercizio che  viene integrato mediante storno di L.
240  milioni  dal  capitolo  16500  che  presenta  la  necessaria
disponibilità.

L'onere per  gli anni  successivi, nell'importo previsto al comma
precedente, farà  carico al  corrispondente capitolo dello stato
di previsione della spesa per gli esercizi successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 5 settembre 1974.

La presente  legge è  stata approvata dal Consiglio regionale il
30-7-1974 ed  è stata vistata dal Commissario del Governo il 30-
8-1974.



ANZIANI
ASSISTENZA SOCIALE
ATTRIBUZIONI DELEGHE

