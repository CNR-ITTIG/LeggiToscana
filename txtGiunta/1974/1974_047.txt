Modifica alla  legge  regionale  n.  22  del  20  luglio  1972  -
Indennità  e   rimborso  spese  trattamento  economico  e  delle
missioni al  Presidente e  ai membri  del Comitato  regionale  di
controllo e delle sue sezioni decentrate.

Il Consiglio Regionale ha approvato il 1-7-1974
Il Commissario del Governo ha apposto il visto il 31-7-1974
Il Presidente  della Giunta  Regionale promulga la seguente legge
regionale:

ARTICOLO 1

Il secondo  comma dell'art.  3 della  legge regionale  20  luglio
1972, n. 22 è modificato come segue:

   "Il rimborso  delle spese è corrisposto nella misura di L. 60
   a chilometro, calcolando la distanza ferroviaria dal Comune di
   residenza a quello sede del Comitato o delle Sezioni".

ARTICOLO 2

La corresponsione  dell'indennità chilometrica  nella misura  di
cui al  precedente art.  1 decorre  dall'entrata in  vigore della
presente legge.

ARTICOLO 3

Al maggior onere derivante dall'applicazione della presente legge
si provvede  con lo  stanziamento all'uopo previsto al cap. 06400
del Bilancio della Regione per l'esercizio finanziario 1974 ed ai
corrispondenti capitoli per gli esercizi successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 5 agosto 1974.

La presente  legge è  stata approvata dal Consiglio regionale il
1-7-1974 ed è stata vistata dal Commissario del Governo il 31-7-
1974.



CONTROLLI
PERSONALE

