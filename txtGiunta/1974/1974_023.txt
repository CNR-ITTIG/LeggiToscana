Finanziamenti  per  il  potenziamento  ed  il  miglioramento  del
demanio e  del patrimonio  agricolo  e  forestale  della  Regione
Toscana.

Il Consiglio Regionale ha approvato il 17-4-1974
Il Commissario del Governo ha apposto il visto il 20-5-1974
Il Presidente  della Giunta  Regionale promulga la seguente legge
regionale:

ARTICOLO 1
(Finalità  e   autorizzazione  alla   Giunta  regionale  per  la
contrazione di un mutuo)

Per l'acquisizione  di terreni  agricoli e forestali con relative
strutture ed  attrezzature il  miglioramento del  demanio  e  del
patrimonio  agricolo   -  forestale  della  Regione  Toscana,  il
Presidente della  Giunta regionale è autorizzato a contrarre con
le sezioni  autonome per  il finanziamento  di opere pubbliche ed
impianti di  pubblica utilità della Banca Nazionale del Lavoro e
del Monte  dei Paschi  di Siena, Tesorieri Regionali, un mutuo di
L. 6.500.000.000.

All'acquisizione  dei   terreni  per   le  finalità   e  con  il
finanziamento di  cui alla  presente legge  provvede il Consiglio
regionale su  proposta della  Giunta  nel  rispetto  delle  norme
transitorie dello Statuto.

La Giunta  regionale provvede  all'approvazione dei  progetti  di
miglioramento.

ARTICOLO 2
(Determinazione delle quote del mutuo)

Il mutuo  sarà costituito  da due quote uguali da somministrarsi
dalle sezioni  di cui all'art. 1 e verrà ammortizzato in 35 anni
a decorrere dal 1 maggio 1974.

Il tasso  effettivo per  il mutuo  non dovrà essere superiore al
7,50% e  nessuna variazione  in aumento  del tasso medesimo sarà
ammessa durante l'intero periodo di ammortamento.

Gli oneri  fiscali derivanti dall'accensione del mutuo e le spese
necessarie   per    il   suo   perfezionamento   faranno   carico
all'amministrazione regionale.

ARTICOLO 3
(Limiti delle  rate di ammortamento e garanzie per la contrazione
del mutuo)

Le rate  di ammortamento  del  mutuo,  di  cui  all'art.  1,  per
capitali ed  interessi, trovano  capienza, ai  sensi del  comma 2
dell'art. 10 della legge 16-5-1970, n. 281, nei limiti del 20 per
cento dell'ammontare  complessivo delle  entrate tributarie della
Regione.

Il pagamento  delle annualità  di ammortamento  dei mutui  sarà
garantito dalla  Regione mediante l'iscrizione nei propri bilanci
delle somme  occorrenti al  servizio  del  mutuo  stesso  per  il
rimborso del  capitale per  interessi ed  accessori negli importi
indicati nel successivo art. 5.

La Giunta  regionale, con  proprio provvedimento,  darà  inoltre
incarico irrevocabilmente  all'attuale Tesoriere,  per il periodo
della sua gestione ed a ciascun Tesoriere pro-tempore, singolo od
associato, per  tutta la  residua  durata  dell'ammortamento  del
mutuo, la  quota delle  entrate tributarie  di  competenza  della
Regione o  del "fondo  comune" di  cui all'art.  8 della legge 16
maggio  1970,   n.  281,   occorrente  al   versamento  a  favore
dell'Istituto mutuante  delle  rate  semestrali  comprensive  del
rimborso del capitale, dell'interesse e degli accessori del mutuo
alle stabilite  scadenze, che  si intende pertanto vincolare alla
detta destinazione,  con  prelazione  su  ogni  altro  pagamento,
affinchè lo  stesso Tesoriere (singolo od associato) provveda ai
detti pagamenti,  autorizzandolo anche  e sempre irrevocabilmente
ad accantonare  sul totale  di tutte  le entrate riscosse in ogni
esercizio finanziario  ed in  via prioritaria  rispetto  ad  ogni
altra disposizione, le somme all'uopo occorrenti.

Per  l'accettazione   delle  obbligazioni  poste  a  suo  carico,
l'attuale Tesoriere  interverrà nella stipulazione del contratto
di mutuo  fra l'Istituto  mutuante e la Amministrazione regionale
la  quale   ultima  resta  altresì  obbligata  ad  inserire  nei
contratti di  tesoreria che  saranno stipulati durante il periodo
di ammortamento  del mutuo,  clausole  che  impongano  ai  futuri
Tesorieri le medesime obbligazioni di cui sopra.

ARTICOLO 4
(Imputazione delle somme introitate)

L'importo del  mutuo sarà  introitato al Titolo V, cat. 1a, cap.
06900 "Entrate  per contrazione  mutui" dello stato di previsione
delle entrate  del bilancio  per l'anno  finanziario  1974  e  la
corrispondente spesa  sarà prevista  al cap.  30500,  che  viene
istituito con  la variazione  di cui  all'art. 6  della  presente
legge.

ARTICOLO 5
(Imputazione delle spese di ammortamento)

Le spese  necessarie per  il perfezionamento  del  mutuo  faranno
carico al  cap. 03800  "Spese  per  contrazione  mutui,  prestiti
obbligazionari e  concessione  di  garanzie  fidejussorie"  dello
stato di previsione della spesa del bilancio per l'anno 1974.

La  spesa   di  L.   264.819.458,  pari  al  50%  della  rata  di
ammortamento sarà  imputata,  per  l'anno  1974,  per  la  quota
interessi di  L. 243.750.000  al cap.  25400  "Interessi  passivi
compresi nelle  annualità di  ammortamento di  mutui" e,  per la
quota capitale di L. 21.069.458 al cap. 36400 "Quota capitale per
estinzione mutui"  del bilancio 1974 che vengono integrati con la
variazione di cui all'articolo seguente.

Per l'anno  2009 le  spese di  cui al  comma  precedente  faranno
carico   agli    stanziamenti   degli   appositi   capitoli   del
corrispondente bilancio di previsione.

La spesa annua di L. 529.638.915, pari alla rata di ammortamento,
graverà   sugli   stanziamenti   dei   capitoli   che   verranno
appositamente istituiti  nella sezione  delle spese correnti, per
ciò che  riguarda gli  interessi, ed  al  Tit.  III  "Spese  per
rimborso di prestiti", per quanto riguarda le quote capitali, nel
bilancio relativo agli anni dal 1975 al 2008.

La maggiore  spesa relativa  agli anni  dal 1975  al  2008  sarà
fronteggiata con  la maggiore  entrata del  "fondo comune" di cui
all'art. 8 della legge 16 maggio 1970, n. 281.

Le spese sopra richiamate sono dichiarate obbligatorie.

ARTICOLO 6
(Variazione agli  stati di  previsione del  bilancio  per  l'anno
1974)

Sono autorizzate  le seguenti variazioni agli stati di previsione
del bilancio regionale per l'anno finanziario 1974:

                             Entrata

In aumento:

TITOLO V  - Entrate  provenienti da  assunzione di  prestiti,  di
anticipazioni ed ogni altra operazione di credito.
Cat. 1a - Accensione di prestiti.

Cap. 06900
   Contrazione di mutui                        L.   6.500.000.000

                              Spese

In diminuzione:

TITOLO I - Spese correnti.
Sez. V - Oneri non ripartibili.
Rubrica 6a - Fondo globale.

Cap. 26000
   Fondo per il finanziamento di provvedimenti
   legislativi in corso di adozione            L.     264.819.458

In aumento:

TITOLO I - Spese correnti.
Sez. IV - Azione ed interventi in campo economico.
Rubr. 16a - Servizio interessi passivi.

Cap. 25400
   Interessi passivi compresi nelle annualità
   di ammortamento dei mutui                   L.     243.750.000

TITOLO III - Spese per rimborso di prestiti.
Rubr. 1a - Estinzione di prestiti.

Cap. 36400
   Quota capitale per estinzione mutui         L.      21.069.458

Totale in aumento                              L.     264.819.458

Di nuova istituzione:

TITOLO II - Spese in conto capitale.
Sez. IV - Azione ed interventi in campo economico.
Rubr. 2a - Agricoltura, foreste e bonifiche.

Cap. 30500
   Spese per  l'acquisto di terreni agricoli e
   forestali  con  relative  attrezzature,  il
   miglioramento del  demanio e del patrimonio
   agricolo - forestale della Regione          L.   6.500.000.000

Riepilogo
- In diminuzione                               L.     264.819.458
- In aumento                                   L.     264.819.458
- Di nuova istituzione                         L.   6.500.000.000
Differenza                                     L.   6.500.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 27 maggio 1974.

La presente  legge è  stata approvata dal Consiglio Regionale il
17-4-1974 ed  è stata vistata dal Commissario del Governo il 20-
5-1974.



FORESTE
DEMANIO PATRIMONIO

