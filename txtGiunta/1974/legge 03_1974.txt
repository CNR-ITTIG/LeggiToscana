LEGGE REGIONALE   N. 3 DEL 12-01-1974
REGIONE TOSCANA
Contributi ai Comuni per l'ammodernamento e
la ristrutturazione dei mercati all'ingrosso dei prodotti
ortofrutticoli, floricoli, ittici e delle carni.
Fonte: BOLLETTINO UFFICIALE DELLA REGIONE TOSCANA
N. 3
del 18 gennaio 1974
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Al fine di potenziare e di migliorare il servizio
dei mercati all'ingrosso dei prodotti ortofrutticoli,
ittici, delle carni e dei mercati floricoli sono concessi
contributi ai Comuni, ai loro Consorzi ed ai Consorzi
costituiti tra i Comuni con le Province, le Comunità 
montane e altri Enti pubblici per:
  a) la realizzazione di opere destinate a:
  - installazione, potenziamento, completamento
degli impianti per la cernita, la conservazione e
la lavorazione dei prodotti;
  - ampliamento dei posteggi di mercato;
  - miglioramento dei servizi igienico sanitari.

b) l'acquisto di attrezzature necessarie agli impianti
di cernita, conservazione e lavorazione dei
prodotti;
  c) l'acquisto di mezzi di trasporto ad uso interno.

              
                

              
            

ARTICOLO 2

Per la realizzazione delle iniziative di cui all'articolo
1 sono concessi contributi in conto capitale fino
al 70 per cento della spesa riconosciuta ammissibile.

Le domande per la concessione dei contributi sono
presentate nei termini e con le modalità  stabilite dalla
Giunta Regionale.

La Giunta propone al Consiglio Regionale l'importo
della spesa ammissibile ed il programma di ripartizione
dei fondi disponibili.

L'approvazione dei progetti delle opere e la concessione
dei contributi hanno luogo con deliberazione
della Giunta, in conformità  al programma di
ripartizione approvato dal Consiglio regionale.

All'approvazione dei progetti, all'espropriazione
delle aree e al collaudo delle opere di cui alla presente
legge, si provvede con le stesse modalità  e procedure
di cui all'art. 13, III comma, 14, II comma,
e 16 della legge regionale 17 gennaio 1973, n. 8, recante
norme per il finanziamento delle opere pubbliche
di competenza delle Province dei Comuni e loro
Consorzi e degli Enti ospedalieri e per l'acqusizione
di aree da destinare all'edilizia economica e popolare.

              
                

              
            

ARTICOLO 3

Il contributo concesso ai sensi dell'art. 2 sarà  versato
direttamente agli enti richiedenti e in un'unica
soluzione o in rate annuali costanti fino ad un massimo
di quattro, con decorrenza dalla produzione,
da parte degli Enti stessi, dell'atto formale di consegna
dei lavori appaltati, oppure dalla dichiarazione
di inizio dei lavori nel caso di conduzione in economia
degli stessi o, nei casi di cui all'art. 1 lettera b)
e c), dalla dichiarazione di avvenuta acquisizione delle
attrezzature e dei mezzi.

Nei casi di cui all'art. 1, lettera a), la liquidazione
del contributo in un'unica soluzione o la liquidazione
dell'ultima rata, è  subordinata all'approvazione degli
atti di collaudi delle opere realizzate.

              
                

              
            

ARTICOLO 4

Per la concessione dei contributi di cui alla presente
legge è  autorizzata la spesa complessiva di
L. 1.400.000.000 che farà  carico:
  - per L. 350.000.000 al capitolo 32000 del
bilancio di esercizio per l'anno 1973, che viene così 
modificato nella descrizione: << Contributi ai Comuni
per l'ammodernamento e la ristrutturazione dei mercati
all'ingrosso dei prodotti ortofrutticoli, floricoli,
ittici e delle carni >>;
  - per L. 350.000.000 annui ai corrispondenti
capitoli dello stato di previsione della spesa degli
esercizi finanziari 1974, 1975, 1976.

Le somme stanziate in ciascun esercizio e non utilizzate
nell'esercizio medesimo, nonchè  le somme che
si rendessero disponibili per effetto di rinuncia, possono
essere utilizzate negli esercizi successivi a quelli
previsti nella presente legge.
 La presente legge è  pubblicata sul Bollettino Ufficiale
della Regione. E' fatto obbligo a chiunque spetti
di osservarla e farla osservare come legge della
Regione Toscana.
 Firenze, li 12 gennaio 1974.
 La presente legge è  stata approvata dal Consiglio
Regionale il 4 dicembre 1973 ed è  stata vistata dal
Commissario di Governo il 4 gennaio 1974.


Le Leggi Regionali
