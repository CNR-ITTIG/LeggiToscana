LEGGE REGIONALE   N. 8 DEL 21-01-1974
REGIONE TOSCANA
Istituzione dell' Ufficio del Difensore Civico.
Fonte: BOLLETTINO UFFICIALE DELLA REGIONE TOSCANA
N. 4
del 25 gennaio 1974
Il Consiglio Regionale ha approvato
Il Presidente della Giunta promulga
la seguente legge: 



ARTICOLO 1     Istituzione. 

E' istituito l' ufficio del Difensore Civico ai sensi
dell' art. 61 dello Statuto della Regione. 

 Le modalità  di nomina del Difensore Civico e
l' esercizio delle sue funzioni sono regolate dalla
presente legge. 



ARTICOLO 2     Compiti. 

Il Difensore Civico cura, a richiesta dei singoli
cittadini, il regolare svolgimento delle loro pratiche
presso l' Amministrazione regionale e gli enti e le
aziende dipendenti, segnalando agli organi statutari
della Regione eventuali ritardi o irregolarità . 



ARTICOLO 3     Procedimento. 

Il cittadino che abbia in corso una pratica presso
gli uffici dell' Amministrazione regionale, ivi compresi
gli enti e le aziende dipendenti, ha diritto di
chiedere per iscritto notizie sullo stato della pratica ai
competenti organi statutari della Regione.  Trascorsi
venti giorni senza che abbia ricevuto risposta, o ne
abbia ricevuta una insoddisfacente, può  chiedere l' intervento
del Difensore Civico. 

 Questi, previa comunicazione agli organi statutari
competenti, chiede al funzionario responsabile
dell' ufficio o dipartimento interessato di procedere
congiuntamente all' esame della pratica nel termine
di cinque giorni. 

 In occasione dell' esame della pratica il Difensore
Civico, stabilisce, sentito il funzionario responsabile
dell' ufficio o dipartimento, e tenuto conto delle esigenze
del dipartimento e dell' ufficio medesimo, il
termine massimo per la regolare definizione della
stessa, dandone immediata notizia al cittadino interessato
e per conoscenza agli organi statutari della
Regione interessati. 

 Trascorso il termine di cui al comma precedente
il Difensore Civico è  tenuto a portare a conoscenza
degli organi statutari della Regione interessati, gli
ulteriori ritardi verificatisi. 

 Il funzionario che impedisca o ritardi lo svolgimento
delle funzioni del Difensore Civico è  soggetto
ai provvedimenti disciplinari di cui al Capo II
della legge regionale 6 settembre 1973, n. 54. 



ARTICOLO 4     Redazione al Consiglio Regionale. 

Ogni sei mesi il Difensore Civico invia all' esame
del Consiglio Regionale una dettagliata relazione sull'
attività  svolta nel semestre e segnala i casi in cui
si sono verificati i ritardi o le irregolarità . 



ARTICOLO 5     Designazione e nomina. 

Il Difensore Civico è  nominato con decreto del
Presidente della Giunta regionale su designazione
del Consiglio regionale. 

 La designazione è  valida se il designato ottiene
il voto dei due terzi dei consiglieri assegnati alla Regione. 

 La votazione avviene per appello nominale. 



ARTICOLO 6     Ineleggibilità , incompatibilità , decadenza. 

Non sono eleggibili all' ufficio del Difensore Civico: 

 1) i membri del Parlamento, i Consiglieri regionali,
provinciali e comunali; 

 2) i membri del Comitato regionale di controllo
e delle sue sezioni decentrate, gli amministratori di
enti, istituti e aziende pubbliche; 

 3) gli amministratori di enti e imprese a partecipazione
pubblica nonchè  i titolari, amministratori e
dirigenti di enti e imprese vincolate con la Regione
da contratti di opere o di somministrazioni ovvero
che ricevano a qualsiasi titolo sovvenzioni dalla Regione. 

 L' Ufficio del Difensore Civico è  incompatibile
con l' esercizio di qualsiasi attività  di lavoro autonomo
o subordinato e di qualsiasi commercio o professione. 

 Quando per il Difensore Civico esista o si verifichi
alcuna delle cause di ineleggibilità  o di incompatibilità 
stabilite dal presente articolo, il Consiglio
regionale ne dichiara la decadenza.  Si osservano, in
quanto applicabili, le norme del regolamento del Consiglio
regionale per la dichiarazione di annullamento
della elezione o di decadenza dei Consiglieri regionali. 



ARTICOLO 7     Durata in carica, revoca. 

Il Difensore Civico dura in carica cinque anni
e può  essere confermato una sola volta con le modalità 
previste dall' art. 5 della presente legge. 

 Può  essere revocato con voto del Consiglio regionale
a maggioranza dei due terzi dei consiglieri
assegnati alla Regione per gravi motivi connessi all'
esercizio delle sue funzioni. 

 Almeno un mese prima della scadenza del mandato
del Difensore Civico il Presidente del Consiglio
regionale convoca il Consiglio per procedere alla
designazione del Difensore Civico.  La convocazione
del Consiglio Regionale è  effettuata senza ritardo in
ogni altro caso di vacanza dell' ufficio di Difensore
Civico. 



ARTICOLO 8     Diritti dei Consiglieri regionali. 

I consiglieri regionali hanno nei riguardi dell'
ufficio del Difensore Civico i diritti previsti dall'
art. 10 dello Statuto e regolati dall' art. 124 del regolamento
interno del Consiglio regionale. 



ARTICOLO 9     Indennità  di funzione. 

Al Difensore Civico spettano le indennità  di funzione
e di trasferta stabilite per i consiglieri regionali. 

 Il Difensore Civico può  essere iscritto a sua
domanda al fondo di previdenza di cui alla legge regionale
n. 34 del 25- 6- 1973. 



ARTICOLO 10     Sede e dotazione organica. 

Il Difensore Civico ha sede presso gli uffici del
Consiglio regionale. 

 Con il regolamento interno previsto dal secondo
comma dell' art. 9 dello Statuto sarà  stabilita la dotazione
organica della Segreteria dell' Ufficio del Difensore
Civico. 

 Il Difensore Civico, al fine di ottenere notizie
ed informazioni utili all' espletamento delle pratiche
per le quali è  stato richiesto il suo intervento, ha
diritto di ottenere copia dei provvedimenti della Regione,
degli enti e delle aziende dipendenti.  La richiesta
relativa deve essere rivolta per iscritto al
capo dell' ufficio, ente o azienda. 



ARTICOLO 11     Spesa. 

La spesa necessaria al funzionamento dell' ufficio
del Difensore Civico è  imputata ad apposito capitolo
del Bilancio della Regione. 

La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana. 

Firenze, 21 gennaio 1974. 

La presente legge è  stata approvata dal Consiglio
Regionale il 18 dicembre 1973 ed è  stata vistata
dal Commissario di Governo il 17 gennaio 1974.     
Le Leggi Regionali
