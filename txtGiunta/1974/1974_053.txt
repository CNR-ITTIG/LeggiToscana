Sviluppo della  elettrificazione agricola - Rifinanziamento legge
regionale 30 novembre 1973, n. 59.

Il Consiglio Regionale ha approvato il 22-7-1974
Il Commissario del Governo ha apposto il visto il 26-8-1974
Il Presidente  della Giunta  Regionale promulga la seguente legge
regionale:

ARTICOLO 1

Per l'attuazione  degli interventi di cui alla legge regionale 30
novembre 1973, n. 59, è stanziata la somma di L. 700 milioni per
l'anno 1974 e L. 700 milioni per l'anno 1975.

ARTICOLO 2

Alla spesa  di L.  700 milioni  prevista per l'anno 1974 è fatto
fronte con  le disponibilità  esistenti sul  capitolo 29800  del
bilancio di previsione per l'anno finanziario 1974.

A tal  fine sono  apportate al  bilancio di previsione per l'anno
1974 le seguenti variazioni:

Capitolo da ridurre

TITOLO II - Spese in conto capitale.
Sez. IV - Azione ed interventi nel campo economico.
Rubr. 2a - Agricoltura, foreste e bonifiche.

Capitolo 29800
   Fondo per  il  finanziamento  di  programmi
   regionali di sviluppo in agricoltura        L.     700.000.000

Capitolo di nuova istituzione

TITOLO II - Spese in conto capitale.
Sez. IV - Azione ed interventi in campo economico.
Rubr. 2a - Agricoltura, foreste e bonifiche.

Capitolo 29000
   Sviluppo della elettrificazione agricola    L.     700.000.000

ARTICOLO 3

Alla spesa  di L.  700 milioni  per l'anno finanziario 1975 sarà
provveduto  mediante   l'iscrizione  di   apposito  capitolo  nel
relativo bilancio annuale.

ARTICOLO 4

Le somme  stanziate dalla  presente legge  ed  eventualmente  non
impegnate   nell'esercizio   di   riferimento   potranno   essere
utilizzate entro e non oltre i due esercizi successivi.

ARTICOLO 5

La Giunta  Regionale è  incaricata a  provvedere  all'erogazione
delle somme  previste dal precedente articolo 1 e dall'articolo 1
della legge  regionale 30  novembre 1973, n. 59, sentiti gli Enti
locali e le organizzazioni di categoria interessate, tenuto conto
delle esigenze accertate tramite gli uffici tecnici dipendenti.

A  tal  fine  la  Giunta  Regionale  concorderà  con  l'ENEL  le
modalità di intervento fissandole in apposita convenzione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 settembre 1974.

La presente  legge è  stata approvata dal Consiglio Regionale il
22-7-1974 ed  è stata vistata dal Commissario del Governo il 26-
8-1974.



FONTI ENERGETICHE
AGRICOLTURA

