Norme di  attuazione dell'articolo  7 del  DL 8-7-1974,  n.  264,
convertito  nella   legge  17-8-1974,   n.  386  -  Compensi  per
Commissioni e trattamento di missione.

Il Consiglio Regionale ha approvato il 18-11-1974
Il Commissario del Governo ha apposto il visto il 23-12-1974
Il Presidente  della Giunta  Regionale promulga la seguente legge
regionale:

ARTICOLO 1
(Compensi  ai   componenti  di   commissioni  nominate   da  Enti
ospedalieri)

Ai componenti  delle commissioni  giudicatrici dei  concorsi  per
l'assunzione del  personale e  di  altre  commissioni  consultive
nominate da  amministrazioni  ospedaliere  che  non  siano  anche
membri  di   organi  di  amministrazione  o  dipendenti  di  Enti
ospedalieri ovvero  dipendenti della Regione Toscana, sono dovuti
compensi non superiori a quelli stabiliti dal presente articolo.

A) Compensi  per partecipazione  a  commissioni  giudicatrici  di
   concorsi:
   - per   posti   di   direttore,  vice    direttore,  ispettore
     sanitario,   primari,   aiuti   ed   assistenti,   direttore
     amministrativo  e  di  personale  delle  carriere  direttive
     amministrative, di  personale laureato  dei  ruoli  speciali
     addetti alle attività sanitarie:
     - fino a 30 concorrenti  L. 100.000
     - oltre  30 concorrenti L. 5.000 per ogni concorrente con un
       massimo di L. 130.000.
   - per posti delle carriere di concetto:
     - fino a 50 concorrenti  L. 80.000
     - oltre  50 concorrenti L. 3.000 per ogni concorrente con un
       massimo di lire 100.000.
   - per  posti  delle  carriere    d'ordine,  del  personale  di
     assistenza  sanitaria,   ausiliaria,  di  tecnici  diplomati
     addetti alle attività sanitarie:
     - fino a 50 concorrenti  L. 70.000
     - oltre  50 concorrenti L. 2.500 per ogni concorrente con un
       massimo di lire 100.000.
   - carriere esecutive del personale ausiliario:
     - fino a 50 concorrenti  L. 50.000
     - oltre  50 concorrenti L. 1.000 per ogni concorrente con un
       massimo di lire 100.000.
     
B) Compensi per partecipazione a commissioni consultive.
   - per la partecipazione a Commissioni consultive costituite da
     Enti ospedalieri sarà corrisposto un compenso non superiore
     a L.  15.000 giornaliere e comunque fino ad un massimo di L.
     100.000 per la durata dell'intero incarico.

Tali  compensi  sono  cumulabili  con  l'indennità  di  missione
prevista dai rispettivi ordinamenti di appartenenza.

ARTICOLO 2
(Trattamento economico di missione)

Ai dipendenti di Enti ospedalieri spetta l'indennità di missione
stabilita con  legge della  Regione per  il personale  del  ruolo
unico regionale.

Fino all'entrata in vigore della legge di cui al precedente comma
al predetto  personale è corrisposto il trattamento economico di
missione stabilito dalla legge n. 836/1973 per il personale dello
Stato secondo  le tabelle  di corrispondenza  in vigore presso le
singole Amministrazioni ospedaliere.

Agli  Amministratori   di  Enti   ospedalieri  si   applicano  le
disposizioni di cui al 3o e 4o capoverso dell'art. 26 della legge
n. 836/1973.

ARTICOLO 3

Ai componenti  delle Commissioni  indicate al comma 1 dell'art. 1
che  non  siano  pubblici  dipendenti  è  corrisposto  oltre  ai
compensi di cui all'art. 1:

a) il rimborso delle spese di viaggio;
b) il  rimborso delle  altre spese  sostenute fino  ad un  limite
   massimo di L. 15.000 giornaliere.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 24 dicembre 1974.

La presente  legge è  stata approvata dal Consiglio Regionale il
18-11-1974 ed è stata vistata dal Commissario del Governo il 23-
12-1974.



ORGANI
ENTI SANITARI
PERSONALE

