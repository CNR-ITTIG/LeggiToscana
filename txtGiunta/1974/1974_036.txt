Norme transitorie  per la conduzione del demanio e del patrimonio
agricolo e forestale della Regione.

Il Consiglio Regionale ha approvato il 3-6-1974
Il Commissario del Governo ha apposto il visto il 6-7-1974
Il Presidente  della Giunta  Regionale promulga la seguente legge
regionale:

ARTICOLO 1

Fino a  quando non  si sarà  provveduto alla disciplina organica
della materia  con legge regionale, la gestione delle foreste che
saranno consegnate  dallo Stato alla Regione ai sensi della legge
16 maggio  1970, n.  281, e  dei terreni  agricoli e forestali da
essa eventualmente  acquistati o  ad essa  comunque pervenuti, è
effettuata  in   base  alle   norme  che   regolano   l'attività
dell'Azienda di  Stato per  le foreste  demaniali, istituita  col
Regio Decreto  30 dicembre  1923, n.  3267, titolo IV, modificato
dalla legge  5 gennaio  1933, n. 30, contenute nel regolamento di
gestione approvato  con RD  5 ottobre  1933, n. 1577 e successive
modificazioni ed integrazioni.

Le  funzioni  attribuite  al  Consiglio  di  amministrazione,  al
Comitato amministrativo  ed al Direttore Generale dell'Azienda di
Stato per  le foreste  demaniali  sono  esercitate  dalla  Giunta
regionale.  Il   personale  del   Corpo  forestale   dello  Stato
impiegato, ai  sensi del  comma 3 dell'art. 11 del DPR 15 gennaio
1972, n.  11, per  la conduzione  dei  beni  indicati  nel  comma
precedente conservano  le attribuzioni  loro  riconosciute  dalle
citate leggi.

ARTICOLO 2

Gli oneri  derivanti dalla  presente legge  fanno carico  al cap.
21550 del  Bilancio di  previsione  per  l'anno  1974  che  viene
istituito con la variazione di cui all'articolo seguente.

ARTICOLO 3

Nello stato  di previsione  dell'entrata -  Tabella n.  1  -  per
l'anno finanziario 1974, viene introdotta la seguente variazione:

Capitoli da istituire:

Tit. III - ENTRATE EXTRATRIBUTARIE
Cat. 4a - Proventi dei beni della Regione.

Cap. 05000
   Proventi  del   demanio  e  del  patrimonio
   agricolo e forestale                         L.    100.000.000

Nello stato di previsione della spesa - Tabella n. 2 - per l'anno
finanziario 1974, vengono introdotte le seguenti variazioni:

Capitoli da ridurre:

Tit. I - SPESE CORRENTI
Sez. 5a - Oneri non ripartibili.
Rubr. 6a - Fondo globale.

Cap. 26000
   Fondo per il finanziamento di provvedimenti
   legislativi in corso di adozione            L.     230.000.000

Capitoli da istituire:

Tit. I - SPESE CORRENTI
Sez. 4a - Azione ed interventi in campo economico.
Rubr. 2a - Agricoltura, foreste e bonifiche.

Cap. 21550
   Spese per  la conduzione  del demanio e del
   patrimonio agricolo  e forestale (RD 30-12-
   1923, n. 3267)                              L.     330.000.000

RIEPILOGO
- Capitolo da ridurre                          L.     230.000.000
- Capitolo da istituire                        L.     330.000.000
Differenza in aumento                          L.     100.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità dell'art.  127 della  Costituzione e dell'art. 28 dello
Statuto,  entra   in  vigore   il   giorno   stesso   della   sua
pubblicazione.

Firenze, 10 luglio 1974.

La presente  legge è  stata approvata dal Consiglio Regionale il
3-6-1974 ed  è stata vistata dal Commissario del Governo il 6-7-
1974.



DEMANIO PATRIMONIO
FORESTE

