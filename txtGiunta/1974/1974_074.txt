Contributi ai  Comuni per  l'attuazione dei  piani di  sviluppo e
adeguamento della rete di vendita al dettaglio.

Il Consiglio Regionale ha approvato il 5-11-1974
Il Commissario del Governo ha apposto il visto il 9-12-1974
Il Presidente  della Giunta  Regionale promulga la seguente legge
regionale:

ARTICOLO 1

Al fine  di promuovere  ed agevolare  l'organizzazione  razionale
delle attività  commerciali e  distributive la  Regione  concede
contributi in  conto capitale  ai  Comuni,  dotati  di  piano  di
adeguamento e  sviluppo della  rete di vendita approvato ai sensi
della legge 11 giugno 1971, n. 426, o loro Consorzi:

a) che sono dotati di piano regolatore generale o di programma di
   fabbricazione  approvati   nei  quali   siano  indicate   aree
   destinate  all'insediamento   di  strutture   distributive  al
   dettaglio fisso,  per le  spese tecniche  di progettazione del
   piano particolareggiato  delle aree  stesse ai sensi dell'art.
   27 della legge 22 ottobre 1971, n. 865;
b) che  sono dotati  di piano  particolareggiato approvato  delle
   aree destinate  all'insediamento di  strutture distributive al
   dettaglio fisso per le spese di esproprio delle aree stesse;
c) che  sono in possesso delle aree destinate all'insediamento di
   strutture   distributive    al   dettaglio   fisso,   per   la
   realizzazione delle opere di urbanizzazione primaria relativa.
   Per opere di urbanizzazione primaria debbono intendersi quelle
   di cui all'art. 4, primo comma, della legge 29-9-1964, n. 847.

ARTICOLO 2

I contributi  sono concessi  in  conto  capitale  nelle  seguenti
misure massime:

1) 100%  sull'ammontare delle spese previste per le operazioni di
   cui all'art. 1, lett. a) e ritenute ammissibili ai sensi delle
   norme vigenti in materia di tariffe professionali;
2) dal  70% fino  al 100% sull'ammontare delle spese previste per
   le operazioni  di esproprio  di cui  all'art. 1,  lett. b),  e
   ritenute ammissibili  ai sensi della legge 22 ottobre 1971, n.
   865;
3) dal  50% fino  al 100%  sull'ammontare delle  spese previste e
   ritenuto ammissibile  per la  realizzazione delle opere di cui
   all'art. 1, lett. c).

ARTICOLO 3

I contributi  previsti nella  presente legge  non sono cumulabili
con altri  contributi concessi  dalla Regione ad altro titolo per
la stessa iniziativa o l'esecuzione delle medesime opere.

ARTICOLO 4

La domanda  è presentata  dai Comuni  singoli o  associati  alla
Giunta regionale, allegando la documentazione sottoindicata:

1) per la concessione dei contributi di cui all'art. 1, lett. a):
   - copia  della deliberazione  del  Consiglio  comunale  o  del
     Consorzio con  la quale  si  conferisce  l'incarico  per  la
     redazione del piano particolareggiato della zona interessata
     e si  esprime la  determinazione di  chiedere il  contributo
     regionale;
   - planimetria con la delimitazione dell'area interessata;
2) per la concessione dei contributi di cui all'art. 1, lett. b):
   - copia  della deliberazione  del  Consiglio  comunale  o  del
     Consorzio  con  la  quale  si  approvano  gli  elaborati  di
     esproprio e le previsioni di spesa relative, si autorizza il
     Sindaco  a   promuovere  la   procedura  e   si  esprime  la
     determinazione di chiedere il contributo regionale;
   - planimetria  (scala 1: 2.000) con la delimitazione dell'area
     interessata;
3) per la concessione dei contributi di cui all'art. 1, lett. c):
   - copia  della deliberazione  del  Consiglio  comunale  o  del
     Consorzio con la quale si approva il piano di massima per la
     realizzazione delle  opere di urbanizzazione primaria per le
     quali   si   richiede   il   contributo,   si   esprime   la
     determinazione di  richiedere il  concorso  regionale  e  si
     indicano i mezzi per far fronte al rimanente della spesa;
   - copia  del piano di massima per la realizzazione delle opere
     di urbanizzazione primaria.

ARTICOLO 5

La Giunta  regionale propone  al Consiglio  regionale il piano di
ripartizione dei  fondi  disponibili  ogni  sei  mesi.  La  prima
ripartizione avviene  entro tre  mesi dalla data di pubblicazione
della presente  legge  nel  Bollettino  Ufficiale  della  Regione
Toscana.

I  contributi   sono  concessi  con  deliberazione  della  Giunta
regionale sulla base del piano di ripartizione consiliare.

Con tale deliberazione la Giunta fissa altresì i termini entro i
quali le iniziative ammesse al contributo dovranno essere portate
a compimento.

ARTICOLO 6

I contributi  di cui  all'art. 1, lett. a), sono liquidati per il
100% contestualmente  alla delibera  di concessione  della Giunta
regionale.

I  contributi  di  cui  all'art.  1,  lett.  b),  sono  liquidati
interamente  al   momento  dell'emanazione  della  ordinanza  del
Presidente della  Giunta regionale  con la  quale  si  ordina  il
pagamento o  il deposito  dell'indennità stabilita  a titolo  di
esproprio a favore degli espropriati.

I contributi  di cui  all'art. 1, lett. c), sono liquidati per il
90% all'atto  della consegna  dei lavori  e per  il rimanente 10%
alla dimostrata spesa di almeno 2/3 della precedente erogazione.

La somma  liquidata è  depositata su  apposito conto  corrente a
disposizione dell'ente  beneficiario presso il relativo tesoriere
al tasso  di interesse  previsto  dalle  singole  convenzioni  di
tesoreria.

L'ente assume  ogni  responsabilità  in  ordine  al  vincolo  di
destinazione dei fondi depositati.

L'istituto di  credito presso  il quale è effettuato il deposito
dei fondi  di cui  al comma  precedente provvede  ai pagamenti su
ordini emessi dall'ente competente.

ARTICOLO 7

Per la  concessione dei  contributi previsti dalla presente legge
è autorizzata, per l'esercizio 1974, la spesa di L. 100.000.000.

La predetta  spesa farà  carico al  Cap.  34550  "Contributi  ai
Comuni  per   l'attuazione  dei  piani  di  sviluppo  della  rete
distributiva" che viene istituito nel Tit. II, Sez. IV, Rubr. 13a
del bilancio  di previsione  per l'anno  finanziario 1974  con la
variazione di cui all'articolo seguente.

L'onere derivante  dalla presente  legge per  gli anni successivi
farà carico ai corrispondenti capitoli dello stato di previsione
della spesa per gli esercizi medesimi.

Le somme stanziate ai sensi della presente legge ed eventualmente
non  impegnate   nell'esercizio  di  riferimento  possono  essere
utilizzate negli esercizi successivi.

ARTICOLO 8
(Variazioni al bilancio di previsione 1974)

Lo stato di previsione della spesa del bilancio della Regione per
l'esercizio finanziario 1974 è così modificato:

                              SPESA

In diminuzione:

Tit. I - SPESE CORRENTI
Sez. V - Oneri non ripartibili
Rubr. 6a - Fondo globale

Cap. 26000
   Fondo    per     il    finanziamento    dei
   provvedimenti  legislativi   in  corso   di
   adozione                                    L.     100.000.000

Di nuova istituzione:

Tit. II - SPESE IN CONTO CAPITALE
Sez. IV - Azioni ed interventi in campo economico
Rubr. 13a - Fiere, mercati ed attività commerciali

Cap. 34550
   Contributi ai  Comuni per  l'attuazione dei
   piani di sviluppo della rete distributiva   L.     100.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 dicembre 1974.

La presente  legge è  stata approvata dal Consiglio regionale il
5-11-1974 ed  è stata  vistata dal Commissario del Governo il 9-
12-1974.



COMMERCIO

