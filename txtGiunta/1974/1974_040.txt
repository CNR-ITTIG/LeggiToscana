Modifica alla  legge regionale  24 agosto 1972, n. 26, contenente
norme   sulla    estensione   dell'assistenza   farmaceutica   ai
coltivatori diretti.

Il Consiglio Regionale ha approvato il 17-6-1974
Il Commissario del Governo ha apposto il visto il 12-7-1974
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 5  della legge regionale 24 agosto 1972, n. 26, contenente
norme   sulla   "Estensione   dell'assistenza   farmaceutica   ai
coltivatori diretti", è sostituito dal seguente:

   "Entro il  31 gennaio  di ciascun  anno, i Comuni producono al
   Presidente  della   Giunta  regionale  debita  documentazione,
   comprovante  le   spese  da   essi  effettivamente   sostenute
   nell'anno decorso,  ai sensi  e per  gli effetti  di cui  agli
   articoli precedenti".

L'art. 6 della legge regionale è sostituito dal seguente:

   "La Giunta  regionale è  autorizzata ad  erogare  ai  Comuni,
   entro il  successivo mese  di febbraio,  a titolo  di  acconto
   sulle spese  per l'anno  in corso, una somma pari al 90% delle
   spese sostenute  nell'anno precedente,  quali risultano  dalla
   documentazione prodotta  ai sensi  dell'art.  5  che  precede,
   debitamente  controllata   dagli  uffici   regionali  in  sede
   contabile.

   Entro il  detto mese  di febbraio,  e sempre  sulla base della
   documentazione sopra  richiamata, la Giunta regionale provvede
   contestualmente   alla    liquidazione   finale   per   l'anno
   precedente, a  conguaglio delle somme già erogate a titolo di
   acconto.

   Con successivo  provvedimento della  Giunta regionale, vengono
   erogati  ai   Comuni  contributi   per  gli  oneri  aggiuntivi
   derivanti dall'applicazione  della legge  regionale 24  agosto
   1972, n. 26, come sopra modificata".

La presente  legge produce  i suoi  effetti con  decorrenza dal 1
gennaio 1975.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 luglio 1974.

La presente  legge è  stata approvata dal Consiglio regionale il
17-6-1974 ed  è stata vistata dal Commissario del Governo il 12-
7-1974.



FARMACI
AGRICOLTURA

