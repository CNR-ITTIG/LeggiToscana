Agevolazioni  creditorie   nel  campo  delle  strutture  agricole
finanziate dalla  CEE,  dallo  Stato  italiano  e  dalla  Regione
Toscana.

Il Consiglio Regionale ha approvato il 24-9-1974
Il Commissario del Governo ha apposto il visto il 28-10-1974
Il Presidente  della Giunta  Regionale promulga la seguente legge
regionale:

ARTICOLO 1

Al fine  di agevolare  le opere,  in fase  di realizzazione  o da
iniziare, da  parte di  Cooperative agricole e di loro Consorzi o
dall'Ente di  sviluppo che,  all'entrata in vigore della presente
legge, hanno  ottenuto i  benefici previsti dal regolamento n. 17
del 5  febbraio 1964  del Consiglio  dei Ministri della Comunità
Economica Europea o di quelli degli artt. 9 e/o 16 della legge 27
ottobre 1966,  n. 910 e successive modificazioni ed integrazioni,
o di quelli degli artt. 4 e 5 della legge 23 maggio 1964, n. 404,
o di  quelli dell'art. 4 del DL 6 giugno 1969, n. 261, convertito
nella legge  1 agosto  1969, n. 476, o di quelli dell'articolo 48
del DL  26 ottobre  1970, n.  745 convertito in legge 18 dicembre
1970, n.  1034, o  di quelli  dell'art. 2  decies della  legge  4
agosto 1971,  n.  592  o  di  quelli  dell'art.  11  della  legge
regionale n.  22 del 7 aprile 1973, per la cui esecuzione, stante
le mutate  condizioni di mercato, la spesa ammessa è inadeguata,
la Giunta  Regionale è  autorizzata a  concedere sul  supero  di
spesa, contributi integrativi in conto interessi con le modalità
previste dall'art.  16 della  precitata legge 27 ottobre 1966, n.
910, per  la durata  del  mutuo  fino  ad  un  massimo  di  venti
annualità.

Le opere  ammesse al  beneficio  del  mutuo  di  cui  sopra  sono
limitate alle  strutture e  relative  attrezzature  e  pertinenze
occorrenti ad assicurare la raccolta, conservazione, lavorazione,
trasformazione e vendita di prodotti agricoli e zootecnici e loro
sottoprodotti nonchè alla costruzione di stalle sociali.

ARTICOLO 2

I contributi  integrativi di  cui all'articolo precedente possono
essere concessi fino alla copertura dell'importo risultante dalla
differenza tra  la spesa  sostenuta, come  documentata dal  conto
finale, e  la spesa  ammessa, per  le stesse opere, dal Ministero
dell'agricoltura e  delle foreste  o dalla  Regione  Toscana  con
proprio decreto di impegno e deliberazione.

ARTICOLO 3

Il contributo  di cui  all'art. 1  può essere concesso sia sulla
maggiore  spesa  derivante  da  gara  d'appalto  in  aumento  per
inadeguatezza dei  prezzi, sia  sulla  maggiore  spesa  derivante
dalla revisione  dei prezzi  per aumenti  che si siano verificati
nel corso della realizzazione delle opere.

ARTICOLO 4

Per ottenere  i  benefici  di  cui  all'art.  1  gli  interessati
dovranno inoltrare  alla Giunta Regionale domanda corredata dalla
documentazione relativa  alla revisione dei prezzi e, ove esista,
da copia notarile del contratto d'appalto.

ARTICOLO 5

La  Giunta   Regionale  è   altresì  autorizzata   a  concedere
contributi integrativi  in  conto  interessi,  con  le  modalità
previste dall'art. 16 della legge 27 ottobre 1966, n. 910, per la
durata del  mutuo fino  ad un massimo di venti annualità, per le
opere di  cui all'art.  1 già  realizzate da  Cooperative,  loro
Consorzi o  dall'Ente  di  sviluppo  e  per  le  quali  è  stato
richiesto,  successivamente   alla  data   del  1  gennaio  1973,
l'accertamento  dell'avvenuta   esecuzione:  su   tali  opere   i
contributi integrativi  in conto  interessi saranno concessi fino
ad un  massimo del  60% dell'importo  dei lavori  che  risulterà
eccedente la  spesa ammessa,  per le  stesse opere, dal Ministero
agricoltura e foreste con proprio decreto di impegno.

Tale importo dovrà risultare dalle scritture contabili dell'Ente
richiedente il  quale dovrà esibire la copia autenticata di tale
contabilità a corredo della domanda.

Le domande di cui al presente articolo dovranno essere presentate
entro quattro mesi dall'entrata in vigore della presente legge.

ARTICOLO 6

Le modalità  di erogazione dei mutui agevolati di cui agli artt.
1 e  5 della presente legge, ed i rapporti con gli Istituti e gli
Enti esercenti il credito, sono regolati da apposita convenzione.
Nella convenzione  dovrà stabilirsi  che il  tasso di  interesse
praticato  dall'Istituto  o  Ente  mutuante  deve  essere  quello
fissato con  decreto ministeriale  previsto  dall'art.  34  della
legge 2  giugno 1961,  n. 454, e che il contributo regionale deve
corrispondere alla  differenza tra  il suddetto  tasso  e  quello
previsto a  carico del  mutuatario dalla  citata legge 27 ottobre
1966, n. 910, art. 16.

ARTICOLO 7

La  Giunta   Regionale  provvede   alla   concessione   ed   alla
liquidazione del  concorso regionale  sui  mutui  previsti  dagli
artt. 1 e 5 della presente legge.

ARTICOLO 8

Per la copertura dei rischi derivanti dalla concessione, ai sensi
della presente legge, dei mutui di miglioramento fondiario, opera
il fondo  interbancario di  garanzia previsto  dall'art. 36 della
legge  2   giugno  1961,  n.  454  e  successive  integrazioni  e
modificazioni (art. 56 della legge 27 ottobre 1966, n. 910).

ARTICOLO 9

Per  la   concessione  dei   contributi  integrativi   in   conto
d'interessi di cui alla presente legge, è autorizzata per l'anno
1974 la spesa di L. 400.000.000 a carico del cap. 28050 istituito
con il successivo articolo.

L'onere derivante  dalla presente legge, nell'importo previsto al
comma precedente  per gli  anni dal  1975 al 1993 farà carico ai
corrispondenti capitoli dei relativi bilanci.

ARTICOLO 10

Nello  stato  di  previsione  della  spesa  per  l'anno  1974  è
introdotta la seguente variazione:

Tit. II - SPESE IN CONTO CAPITALE
Sez. 4a - Azione ed interventi in campo economico.
Rubr. 2a - Agricoltura, foreste e bonifiche In diminuzione:

Cap. 29800
   Fondo per  il  finanziamento  di  programmi
   regionali  di  sviluppo  (legge  16  maggio
   1970, n. 261 e legge 7 agosto 1973, n. 512) L.     400.000.000

Di nuova istituzione:

Cap. 28050
   Contributi integrativi  in conto  interessi
   per  l'agevolazione  creditizia  nel  campo
   delle   strutture    agricole   cooperative
   finanziate con intervento pubblico          L.     400.000.000

ARTICOLO 11

I fondi  di  cui  all'art.  9,  se  eventualmente  non  impegnati
nell'anno   di    riferimento,    possono    essere    utilizzati
nell'esercizio successivo.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 31 ottobre 1974.

La presente  legge è  stata approvata dal Consiglio Regionale il
24-9-1974 ed  è stata vistata dal Commissario del Governo il 28-
10-1974.



CREDITO
AGRICOLTURA
COOPERATIVE

