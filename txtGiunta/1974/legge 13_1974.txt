LEGGE REGIONALE   N. 13 DEL 02-04-1974
REGIONE TOSCANA
Contributi in conto interesse alle imprese artigiane
su mutui a medio termine.
Fonte: BOLLETTINO UFFICIALE DELLA REGIONE TOSCANA
N. 16
del 12 aprile 1974
Il Consiglio Regionale ha approvato
Il Presidente della Giunta promulga
la seguente legge:


            

              


            

          

ARTICOLO 1

La Regione, sulla base degli indirizzi programmatici,
concede contributi in conto interesse sui
mutui contratti dalle aziende artigiane, loro cooperative
e consorzi, iscritti nei rispettivi albi, per l' impianto,
l' ampliamento e l' ammodernamento dei laboratori,
compreso l' acquisto di macchine ed attrezzi.


            

              


            

          

ARTICOLO 2

Il Consiglio regionale, con propria deliberazione,
stabilisce i criteri per la erogazione dei contributi
previsti dalla presente legge, oltrechè , con riferimento
alle condizioni generali del settore artigiano,
fra cui quelle afferenti i rami di attività  e le zone
di ubicazione, i requisiti di ammissibilità  al contributo
stesso.


            

              


            

          

ARTICOLO 3

Agli effetti della concessione dei contributi di
cui al precedente articolo la Regione si avvale della
Cassa per il Credito alle aziende artigiane e partecipa
con un proprio conferimento, ai sensi dell' art. 1
della legge 7 agosto 1971, n. 685 alla dotazione del
fondo per il concorso nel pagamento degli interessi
sulle operazioni di credito a favore delle imprese
artigiane e loro cooperative e consorzi istituito presso
la Cassa.

I contributi, a carico del conferimento regionale,
sono corrisposti per le iniziative che risultino già  assistite
da contributo in conto interessi a carico delle
altre dotazioni finanziarie del fondo nella stessa percentuale
di concorso nel pagamento degli interessi
sui mutui di cui al contributo a carico delle altre
dotazioni, per la parte di mutuo eccedente quella
massima suscettibile di essere assistita dalla Cassa
per il Credito alle aziende artigiane indipendentemente
dal conferimento regionale.

Con la deliberazione di cui al precedente art. 2
il Consiglio regionale stabilisce preventivamente l' importo
massimo dei mutui ammissibili al contributo
regionale.  Fissa inoltre, su proposta della Giunta,
l' ammontare del conferimento di cui al 1º comma
e le modalità  di versamento alla Cassa per il Credito
alle aziende artigiane.


            

              


            

          

ARTICOLO 4

La domanda di contributo a carico del conferimento
regionale di cui all' art. 3 è  presentata alla
Cassa per il credito alle aziende artigiane con le modalità 
previste dalla legge 25 luglio 1952, n. 949
e successive modificazioni e deve contenere esplicita
richiesta di poter usufruire delle agevolazioni di cui
ai precedenti articoli.

La Cassa per il Credito alle aziende artigiane
effettua i necessari controlli per l' accertamento della
sussistenza dei requisiti per la concessione del contributo
e per la effettiva destinazione del medesimo
in modo conforme alle finalità  di cui alla presente
legge.

La Cassa per il Credito alle aziende artigiane dà 
immediata comunicazione alla Giunta regionale della
concessione del contributo e rimette alla stessa, entro
il 31 gennaio dell' anno successivo, un riepilogo
generale dei contributi concessi.


            

              


            

          

ARTICOLO 5

Alla spesa di L. 210.000.000 per l' anno 1974
sarà  fatto fronte nel seguente modo:
 Capitolo da diminuire
 Tit. I - Spese correnti.
 Sez. 5 - Oneri non ripartibili
 Rub. 6 - Fondo globale

Cap. 26000 - Fondo per il finanziamento dei provvedimenti
legislativi in corso di adozione lire
210.000.000.

 Capitolo di nuova istituzione
 Tit. II - Spese in conto capitale.
 Sez. 4 - Azioni ed interventi in campo economico
 Rubr. 11 - Industria e artigianato

Cap. 33850 - Contributo in conto interessi alle imprese
artigiane sui mutui a medio termine lire
210.000.000.

 L' onere per gli anni successivi farà  carico al
corrispondente capitolo dello stato di previsione della
spesa per gli esercizi medesimi.

Le somme stanziate ai sensi della presente legge
ed eventualmente non impegnate nell' esercizio di
riferimento possono essere utilizzate nell' esercizio
successivo, a condizione che si riferiscano a contributi
concessi nell' anno precedente.
 La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 2 aprile 1974.
 La presente legge è  stata approvata dal Consiglio
regionale il 18- 2- 1974 ed è  stata vistata dal Commissario
di Governo il 23- 3- 1974.


