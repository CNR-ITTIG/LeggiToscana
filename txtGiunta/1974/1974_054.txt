Sviluppo della proprietà diretto - coltivatrice. Rifinanziamento
legge regionale 30-11-1973, n. 60.

Il Consiglio Regionale ha approvato il 22-7-1974
Il Commissario del Governo ha apposto il visto il 26-8-1974
Il Presidente  della Giunta  Regionale promulga la seguente legge
regionale:

ARTICOLO 1

Per l'attuazione  degli interventi di cui alla legge regionale 30
novembre 1973,  n. 60  è autorizzata  la spesa di L. 200.000.000
per ciascuno degli esercizi dal 1974 al 2004.

ARTICOLO 2

Alla spesa  di L.  200.000.000 prevista per l'anno 1974, è fatto
fronte con  le disponibilità  esistenti sul  capitolo 29800  del
bilancio di previsione per l'anno finanziario 1974.

A tal  fine sono  apportate  al  predetto  bilancio  le  seguenti
variazioni:

Capitolo da ridurre

TITOLO II - Spese in conto capitale.
Sezione IV - Azione ed interventi in campo economico.
Rubr. 2a - Agricoltura, foreste e bonifiche.

Capitolo 29800
   Fondo per  il finanziamento  di sviluppo in
   agricoltura                                 L.     200.000.000

Capitolo da aumentare

TITOLO II - Spese in conto capitale.
Sezione IV - Azione ed interventi in campo economico.
Rubr. 2a - Agricoltura, foreste e bonifiche.

Capitolo 28000
   Provvedimenti   straordinari    a    favore
   dell'agricoltura.  -  Art.  40  -  Concorso
   negli  interessi  sui  mutui  contratti  ai
   sensi delle leggi vigenti in materia per la
   formazione  della   proprietà  diretto   -
   coltivatrice da parte di singoli            L.     200.000.000

ARTICOLO 3

All'onere derivante  dalla presente  legge per  l'anno 1975 sarà
fatto fronte con i fondi del bilancio 1975 stanziati nel capitolo
corrispondente al 28000 art. 40 del bilancio 1974.

Agli oneri relativi agli anni dal 1976 al 2004 sarà fatto fronte
con le  maggiori entrate  del  fondo  per  il  finanziamento  dei
programmi regionali di sviluppo di cui all'art. 9 della legge 16-
5-1970, n. 281.

ARTICOLO 4

Le somme stanziate ai sensi della presente legge ed eventualmente
non impegnate nell'anno di riferimento potranno essere utilizzate
entro e non oltre i due esercizi successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 settembre 1974.

La presente  legge è  stata approvata dal Consiglio Regionale il
22-7-1974 ed  è stata vistata dal Commissario del Governo il 26-
8-1974.



AGRICOLTURA
CREDITO

