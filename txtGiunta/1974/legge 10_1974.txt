LEGGE REGIONALE   N. 10 DEL 22-01-1974
REGIONE TOSCANA
Provvidenze nel settore dei trasporti pubblici di
linea - Contributi intesi a garantire l' efficienza dei
pubblici servizi di linea automobilistici e filoviari.
Fonte: BOLLETTINO UFFICIALE DELLA REGIONE TOSCANA
N. 4
del 25 gennaio 1974
Il Consiglio Regionale ha approvato
Il Presidente della Giunta promulga
la seguente legge:


            

              


            

          

ARTICOLO 1

La Regione Toscana concede ai soggetti indicati
al 1º comma dell' art. 2 della legge regionale 19 aprile
1973, n. 24, contributi straordinari per l' anno
1973 nei limiti e con le modalità  di cui ai successivi
articoli, sulla base delle risultanze dell' esercizio svolto
nel 1972.

Tale contributi verranno erogati ai titolari di concessioni
regionali solo nel caso che risulti passivo il
conto di esercizio per l' anno 1972 relativo al complesso
dell' attività  aziendale di trasporto.

L' ammontare dei singoli contributi non potrà 
essere superiore al passivo dei rispettivi conti di esercizio
per lo stesso anno 1972.


            

              


            

          

ARTICOLO 2

I contributi suddetti saranno determinati in relazione:

1) agli introiti relativi agli abbonamenti, nella
misura massima del 40 per cento;

2) alle percorrenze effettuate fino al limite massimo
di L. 50 per autobus/Km.

Il limite di L. 50 per autobus/Km. di cui al
precedente punto 2 è  aumentato fino ad un limite
massimo di L. 100:

1) per le percorrenze di autolinee esercitate da
Enti pubblici, ai sensi del TU 15- 10- 1925, n. 2578,
da Imprese di diritto privato nelle quali gli Enti
pubblici abbiano una partecipazione finanziaria di
maggioranza e da Società  cooperative di lavoro costituite
da soci lavoratori a termini dell' art. 23 del
 DLCPS 14- 12- 1947, n. 1577 e successive modificazioni;

2) per le percorrenze relative ai servizi e alle
corse che dagli atti concessionali risultino riservate
esclusivamente al trasporto di operai e studenti.

Per le percorrenze effettuate entro i territori dichiarati
montani, a norma della legge 3- 12- 1971,
n. 1102, il limite massimo del contributo è  ulteriormente
elevato a L. 100 per autobus/Km.


            

              


            

          

ARTICOLO 3

Ai fini della determinazione degli introiti degli
abbonamenti di cui al punto 1) del 1º  comma del
precedente articolo, per gli Enti pubblici che gestiscono
prevalentemente pubblici esercizi automobilistici
e filoviari svolgentisi nell' ambito comunale, verrà 
tenuto conto degli introiti degli abbonamenti relativi
alle sole autolinee ordinarie di concessione regionale.

Ai fini inoltre della determinazione delle percorrenze
di cui al punto 2) del 1º comma del precedente
articolo, verrà  considerata la percorrenza effettuata
sulle sole autolinee ordinarie di concessione
regionale e relativa alle corse previste dagli atti concessionali,
nonchè  alle corse bis denunciate ed alle
corse plurime autorizzate sulle linee medesime.

A questi ultimi fini sono escluse:

a) le percorrenze relative ai servizi automobilistici
e filoviari sostitutivi di linee ed impianti fissi,
già  sovvenzionati ad altro titolo;

b) le percorrenze relative ai servizi automobilistici
e filoviari che si svolgono in tutto o in parte
paralleli ad impianti fissi e che provvedono in prevalenza
a collegamenti comuni con il servizio ferroviario;

c) le percorrenze relative ad autoservizi riservati
al trasporto esclusivo di determinate categorie
di utenti esercitati su commissione.


            

              


            

          

ARTICOLO 4

La somma stanziata agli effetti della presente legge,
sarà  ripartita proporzionalmente tra i soggetti
ammessi a contributi, provvedendo prioritariamente
alla copertura globale dei contributi sugli abbonamenti.


            

              


            

          

ARTICOLO 5

Restano escluse dai contributi di cui alla presente
legge:

1) le imprese che all' atto dell' erogazione non
siano più  titolari per qualsiasi causa dei servizi stessi,
ovvero, agli effetti della determinazione delle percorrenze
di cui al punto 2) del 1º comma dell' art. 2,
abbiano sospeso l' esercizio anche di singole autolinee;

2) le imprese che non assicurino la normale efficienza
dei servizi, ovvero che non rispettino le clausole
concessionali, i contratti di lavoro e le leggi
sociali;

3) le imprese che già  usufruiscono di altri contributi
da parte della Regione o dello Stato, attinenti
all' integrazione globale della passività  di esercizio.

Qualora all' atto dell' erogazione del contributo,
la titolarità  delle concessioni risulti trasferita con
regolare autorizzazione ad altro concessionario, il contributo
sarà  assegnato al subentrante.


            

              


            

          

ARTICOLO 6

Gli enti e le imprese che intendano chiedere il
contributo debbono inoltrare domanda al Presidente
della Giunta regionale entro il termine di 30 giorni
dalla data di entrata in vigore della presente legge.


            

              


            

          

ARTICOLO 7

I contributi saranno erogati con decreto del Presidente
della Giunta regionale in conformità  al programma
di distribuzione deliberato dal Consiglio regionale.


            

              


            

          

ARTICOLO 8

Per l' attuazione della presente legge è  autorizzata
la spesa complessiva di L. 2.700.000.000 a carico del
capitolo 23500 del bilancio di previsione per l' esercizio
finanziario 1973.  Le somme eventualmente non
impegnate nel corrente anno potranno essere utilizzate
nel prossimo esercizio finanziario.
 La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 22 gennaio 1974.
 La presente legge è  stata approvata dal Consiglio
regionale il 17- 12- 1973 ed è  stata vistata dal
Commissario di Governo il 18- 1- 1974.


Le Leggi Regionali
