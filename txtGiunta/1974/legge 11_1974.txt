LEGGE REGIONALE   N. 11 DEL 30-01-1974
REGIONE TOSCANA
Acconto sul futuro trattamento economico al personale
regionale.
Fonte: BOLLETTINO UFFICIALE DELLA REGIONE TOSCANA
N. 5
del 1 febbraio 1974
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Dal 1º gennaio 1974 fino alla data di inquadramento
nel ruolo organico regionale ai sensi dell' articolo
100 della legge regionale 6- 9- 1973, n. 54, al
personale trasferito, comandato o comunque messo a
disposizione della Regione Toscana, è  corrisposto,
salvo conguaglio in sede di attribuzione del trattamento
economico, un acconto mensile netto non
pensionabile, differenziato in relazione alla carriera
di appartenenza, nelle seguenti misure:
TABELLA RISTRUTTURATA
Per le carriere di appartenenza sottoelencate sono
corrisposti gli importi mensili appresso indicati: //

  direttiva, L. 100.000;  //

  concetto, L. 90.000;  //

  esecutiva, L. 80.000;  //

  operaia, L. 65.000;  //

  ausiliaria, L. 55.000.
  Il beneficio previsto dalla presente legge non si
applica al personale che percepisce il trattamento economico
previsto dall' art. 47 del DPR 30- 6- 1972,
n. 748.

              
                

              
            

ARTICOLO 2

All' onere derivante dall' applicazione della presente
legge si fa fronte con gli stanziamenti previsti
ai capitoli 00400, 01000, 06600, 08600, 12900, 18000
dello stato di previsione della spesa del bilancio per
l' anno finanziario 1974.
  La presente legge regionale è  pubblicata sul Bollettino
Ufficiale della Regione.  E' fatto obbligo a
chiunque spetti di osservarla e farla osservare come
legge della Regione Toscana.
 La presente legge dichiarata urgente per gli effetti
e con le modalità  di cui al secondo comma dell' art. 127
della Costituzione e dell' art. 28 dello Statuto, entra in
vigore il giorno stesso della sua pubblicazione.
 Firenze, li 30 gennaio 1974.
 La presente legge è  stata approvata dal Consiglio
Regionale il 27- 12- 1973 ed è  stata vistata dal Commissario
di Governo il 25 gennaio 1974.


Le Leggi Regionali
