Modificazione alla  legge regionale  6-7-1972, n.  18  contenente
norme per  il funzionamento del Comitato Regionale di Controllo e
delle sue sezioni decentrate.

Il Consiglio Regionale ha approvato il 14-10-1974
Il Commissario del Governo ha apposto il visto il 16-11-1974
Il Presidente  della Giunta  Regionale promulga la seguente legge
regionale:

ARTICOLO UNICO

Il secondo  comma dell'articolo  2 della legge regionale 6 luglio
1972, n.  18 contenente  norme per  il funzionamento del Comitato
regionale  di   controllo  e  delle  sue  sezioni  decentrate  è
sostituito dal seguente:

   "Per  il  controllo  degli  atti  degli  enti  ospedalieri  il
   Comitato regionale e le sue sezioni decentrate sono integrati,
   rispettivamente, dall'esperto  o dal funzionario responsabile,
   ai sensi  dell'articolo 14  della legge  regionale 6 settembre
   1973, n. 55, del dipartimento sicurezza sociale e dell'ufficio
   del Medico  e del  veterinario provinciale  ovvero, in caso di
   assenza o  di impedimento  del medesimo, da un esperto o da un
   funzionario addetto  al  settore  delle  discipline  sanitarie
   designato dal Consiglio regionale dell'ambito del dipartimento
   e dell'ufficio stesso".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 21 novembre 1974.

La presente  legge è  stata approvata dal Consiglio regionale il
14-10-1974 ed è stata vistata dal Commissario del Governo il 16-
11-1974.



CONTROLLI
ORDINAMENTO
PERSONALE

