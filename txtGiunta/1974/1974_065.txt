Conferimento incarichi  d'insegnamento per  i corsi di formazione
professionale gestiti dalla Regione nell'anno 1974-1975.

Il Consiglio Regionale ha approvato il 24-9-1974
Il Commissario del Governo ha apposto il visto il 26-10-1974
Il Presidente  della Giunta  Regionale promulga la seguente legge
regionale:

ARTICOLO 1

La Giunta  Regionale è  autorizzata  a  conferire  incarichi  di
insegnamento con  contratto di  lavoro a  tempo  determinato,  ai
sensi della  legge 18  aprile  1962,  n.  230,  per  i  corsi  di
formazione  professionale   gestiti  direttamente  dalla  Regione
nell'anno 1974-1975,  nei casi in cui non si possa provvedere con
il personale regionale.

Gli incarichi  sono conferiti nei limiti delle esigenze poste dal
piano dei  corsi di formazione professionale gestiti direttamente
dalla Regione  per  l'anno  formativo  1974-1975,  approvato  con
deliberazione del Consiglio Regionale n. 376 del 29-7-1974.

ARTICOLO 2

Ai fini  del conferimento degli incarichi di cui all'art. 1 viene
data  precedenza  agli  insegnanti  già  incaricati  per  l'anno
formativo  1973-1974,   secondo  le  graduatorie  previste  dalla
deliberazione del  Consiglio Regionale n. 476 del 1 ottobre 1973,
ed alla  condizione che  gli interessati  non abbiano  instaurato
altri  rapporti  di  lavoro  alla  data  del  nuovo  conferimento
dell'incarico, cioè a decorrere dal 1 ottobre 1974.

Gli ulteriori  incarichi che  si  rendessero  necessari  dopo  il
conferimento di quelli di cui al precedente comma, sono conferiti
mediante la  formazione di  graduatorie e con le stesse modalità
previste dalla deliberazione n. 476 del 1 ottobre 1973.

ARTICOLO 3

Tutti gli  incarichi di  cui alla  presente legge  scadono il  30
settembre 1975.

ARTICOLO 4

Per l'applicazione  della  presente  legge  è  autorizzata,  per
l'anno scolastico 1974-1975, la spesa di L. 620.000.000.

Alla spesa  relativa all'esercizio finanziario corrente, valutata
in L.  130.000.000, si  fa fronte  con lo  stanziamento di cui al
cap. 10800 del bilancio 1974.

La spesa  relativa all'esercizio finanziario 1975, valutata in L.
490.000.000, farà  carico al  capitolo corrispondente  al  10800
dell'anno 1974.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 31 ottobre 1974.

La presente  legge è  stata approvata dal Consiglio Regionale il
24-9-1974 ed  è stata vistata dal Commissario del Governo il 26-
10-1974.



FORMAZIONE
PERSONALE

