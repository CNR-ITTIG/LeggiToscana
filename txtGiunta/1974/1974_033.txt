Attività celebrative del trentennale della Resistenza.

Il Consiglio Regionale ha approvato il 20-5-1974
Il Commissario del Governo ha apposto il visto il 12-6-1974
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro delle  finalità  statutarie  di
tutela delle  attività culturali  e allo  scopo di  favorire  il
rafforzamento nella  coscienza nazionale  degli  alti  valori  di
civiltà che  furono il  prodotto della  Resistenza antifascista,
finanzia o  concede contributi  a favore di iniziative sorte e da
realizzarsi nel  territorio regionale  al fine  di  celebrare  il
trentennale della Resistenza.

ARTICOLO 2

Le iniziative  finanziarie e  assistite da  contributi  ai  sensi
della presente legge possono essere promosse:

a) dal  Comitato regionale  toscano per  le celebrazioni del 30mo
   anniversario della Resistenza costituitosi in Firenze il 19-1-
   1974;
b) dalla  Regione direttamente,  oppure con la sua partecipazione
   od adesione,  nel quadro delle indicazioni e dei programmi del
   Comitato;
c) da Enti pubblici, da Amministrazioni, Comitati ed organismi di
   diritto pubblico  o privato,  sempre in  aderenza agli  scopi,
   alle indicazioni ed alle proposte del Comitato.

ARTICOLO 3

Per le  iniziative di cui ai commi a) e c) dell'art. 2 la domanda
di contributi è inoltrata al Presidente della Giunta regionale.

I contributi  per le iniziative di cui all'art. 2 sono deliberati
dal consiglio  regionale su  proposta della  Giunta,  sentito  il
Comitato  regionale   toscano  per   le  celebrazioni   del  30mo
anniversario della Resistenza.

ARTICOLO 4

L'onere derivante dall'attuazione della presente legge per l'anno
1974 di  L. 100.000.000, farà carico al cap. 04880 "Spese per le
attività celebrative del trentennale della Resistenza" che viene
istituito con la variazione di cui all'articolo seguente.

La medesima  spesa, relativa  agli anni 1975 e 1976, farà carico
ai corrispondenti capitoli dello stato di previsione dei relativi
bilanci.

ARTICOLO 5

Nello stato  di previsione  della spesa  per l'anno  1974 vengono
introdotte le seguenti variazioni:

In diminuzione

Tit. I - Spese correnti
Sez. 5a - Oneri non ripartibili Rubrica 6a - Fondo globale

Cap. 26000
   Fondo per il finanziamento di provvedimenti
   legislativi in corso di adozione             L.    100.000.000

Di nuova istituzione

Tit. I - Spese correnti
Sez. 1a - Amministrazione generale Rubrica 2a - Giunta regionale

Cap. 04880
   Spese  per  le  attività  celebrative  del
   trentennale della Resistenza                 L.    100.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 18 giugno 1974.

La presente  legge è  stata approvata dal Consiglio Regionale il
20-5-1974 ed  è stata vistata dal Commissario del Governo il 12-
6-1974.



STORIA
CELEBRAZIONI

