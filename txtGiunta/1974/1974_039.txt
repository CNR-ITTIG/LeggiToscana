Norme transitorie  per la  composizione  di  consigli,  comitati,
commissioni  ed   altri   organismi   rappresentativi,   operanti
nell'ambito delle  materie trasferite  o delegate alla competenza
regionale nel  settore socio  - sanitario  e della formazione dei
relativi operatori.

Il Consiglio Regionale ha approvato il 10-6-1974
Il Commissario del Governo ha apposto il visto il 12-7-1974
Il Presidente  della Giunta  Regionale promulga la seguente legge
regionale:

ARTICOLO 1

Fino a quando non sia provveduto - con apposita legge regionale -
al riordinamento  ed alla  delega agli  Enti locali  territoriali
delle funzioni amministrative di cui ai DPR 14 gennaio 1972, n. 4
e 15  gennaio 1972,  n.  9,  nonchè  di  quelle  trasferite  con
l'articolo 1,  lett. f) del DPR 15 gennaio 1972, n. 10, la nomina
dei  Comitati   e  Commissioni   o  la  designazione  di  singoli
componenti dei  medesimi o  di altri  organismi  rappresentativi,
previste dalle  vigenti leggi  nell'ambito delle  materie oggetto
dei decreti  sopra citati, attualmente trasferite o delegate alla
competenza regionale,  ovvero  demandate  alla  competenza  della
Regione da  disposizioni regolamentari  di  Enti  pubblici,  sono
disciplinate dalla presente legge.

ARTICOLO 2

La composizione  delle  Commissioni,  dei  Comitati  e  di  altri
organismi nei  quali sia  prevista la  presenza -  in qualità di
presidenti, di  componenti o  di segretari  - di  funzionari  del
Ministero della  Sanità  o  del  Ministero  dell'Interno  ovvero
quella del  Medico Provinciale  o del  Veterinario Provinciale è
variata.

I membri predetti sono sostituiti come segue:

a) funzionario  medico o  veterinario del Ministero della Sanità
   si intende sostituito con:
   - esperto  in materia  sanitaria o  veterinaria della  Regione
     Toscana, oppure con:
   - funzionario  medico o  veterinario  della  Regione  Toscana,
     ovvero con:
   - assistente  nelle   discipline  sanitarie  e  sociali  della
     Regione Toscana,  di cui  alla legge  regionale 6  settembre
     1973, n. 54;
b) funzionario  della    carriera  direttiva  amministrativa  del
   Ministero  della  Sanità  o  del  Ministero  dell'Interno  si
   intende sostituito con:
   - esperto  in materie  amministrative della  Regione  Toscana,
     oppure con:
   - funzionario  amministrativo della  Regione  Toscana,  ovvero
     con:
   - assistente amministrativo della Regione Toscana;
   di cui alla legge regionale 6 settembre 1973, n. 54;

c) Medico Provinciale si intende sostituito con:
   - un esperto in materia sanitaria ovvero un funzionario medico
     della  Regione  Toscana,  di  cui  alla  legge  regionale  6
     settembre 1973, n. 54;

d) Veterinario provinciale si intende sostituito con:
   - un  esperto in  materia    veterinaria  o  un    funzionario
     veterinario  della   Regione  Toscana,  di  cui  alla  legge
     regionale 6 settembre 1973, n. 54.

Nei casi  di cui  ai punti  a) e  b),  qualora  sia  indicata  la
qualifica di  funzionario statale,  la sostituzione è effettuata
tenuto  conto  della  corrispondente  qualifica  regionale  quale
risulta  dalla  tabella  C)  allegata  alla  legge  regionale  n.
54/1973, più volte citata.

ARTICOLO 3

Le sostituzioni  di cui  ai punti  a) e  c) del precedente art. 2
possono essere  effettuate -  limitatamente al  caso di personale
medico - anche con Ufficiali Sanitari titolari di Uffici comunali
o consortili della Regione.

ARTICOLO 4

L'art. 12 del DPR 11 febbraio 1961, n. 257 è così sostituito:

   "Il  Consiglio   provinciale  di  sanità  è  presieduto  dal
   Presidente della  Provincia o,  per sua delega, dall'assessore
   provinciale  responsabile   del  settore   sanitario,  ed   è
   composto:

   - da  un esperto  in materia  sanitaria o  da  un  funzionario
     medico della Regione Toscana;
   - da  un esperto  in materia  veterinaria o  da un funzionario
     veterinario della Regione Toscana;
   - da  un esperto  in ingegneria  o da un funzionario ingegnere
     della Regione Toscana;
   - da  un esperto  in materie  agronomiche o  da un funzionario
     agronomo della Regione Toscana;
   - dal  presidente del  Tribunale nella  cui circoscrizione  è
     compreso il Comune capoluogo di Provincia;
   - dal capo dell'Ispettorato del lavoro;
   - dall'Ufficiale medico militare in attività di servizio più
     elevato in grado, residente nel capoluogo di Provincia;
   - dall'Ufficiale sanitario del Comune capoluogo di Provincia;
   - da un medico condotto;
   - dai  direttori delle  sezioni    medico  -  micrografiche  e
     chimiche del laboratorio provinciale di igiene e profilassi;
   - da un presidente di amministrazione ospedaliera;
   - da  un  sovraintendente  e  da  un  direttore  sanitario  di
     ospedale avente sede nel capoluogo di Provincia;
   - da un primario medico e un primario chirurgo ospedaliero;
   - da  tre  dottori  in  medicina    e  chirurgia  di  cui  uno
     particolarmente competente in pediatria;
   - da una persona esperta nelle materie amministrative;
   - da   due   ingegneri   esperti  in    ingegneria  sanitaria,
     urbanistica e in edilizia ospedaliera;
   - da  un rappresentante  per ciascuno  degli Ordini  e Collegi
     sanitari;
   - da   un    rappresentante  dell'Istituto  nazionale  per  la
     previdenza sociale;
   - da     un   rappresentante dell'Istituto  nazionale per  gli
     infortuni sul lavoro;
   - da     un    rappresentante     dell'Istituto  nazionale per
     l'assicurazione contro le malattie.

I componenti non di diritto sono nominati con deliberazione della
Giunta regionale,  durano in  carica tre  anni e  possono  essere
riconfermati".

ARTICOLO 5

L'art. 14 del DPR 11 febbraio 1961, n. 257 è così sostituito:

   "Le  funzioni  di  segretario  del  Consiglio  provinciale  di
   sanità sono  disimpegnate  da  un  funzionario  o  assistente
   amministrativo   della   Regione,   designato   dalla   Giunta
   regionale".

ARTICOLO 6

L'ultimo comma  dell'art. 15  del predetto DPR n. 257/61 è così
sostituito:

   "Straordinariamente il  predetto consesso  può essere riunito
   dal suo  Presidente tutte le volte che sia ritenuto necessario
   o  quando   ne  sia  richiesto  dal  Presidente  della  Giunta
   regionale".

ARTICOLO 7

Le funzioni  di cui  all'art. 1  della presente legge sono svolte
dalla Giunta regionale ai sensi dell'art. 4 della legge regionale
5-6-1972, n. 11.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 luglio 1974.

La presente  legge è  stata approvata dal Consiglio regionale il
10-6-1974 ed  è stata vistata dal Commissario del Governo il 12-
7-1974.



ORGANI
ASSISTENZA SANITARIA
ATTRIBUZIONI DELEGHE

