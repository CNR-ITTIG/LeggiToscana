Norme transitorie  per  l'assunzione  di  mano  d'opera  ai  fini
dell'esecuzione in amministrazione diretta dei lavori concernenti
le opere di bonifica idraulico - forestali, idraulico - agrarie e
di forestazione.

Il Consiglio Regionale ha approvato il 22-7-1974
Il Presidente  della Giunta  Regionale promulga la seguente legge
regionale:

ARTICOLO UNICO

In via  transitoria, e  comunque non  oltre l'entrata  in  vigore
delle norme  per la  disciplina organica  della gestione dei beni
agrari e  forestali della  Regione e  della delega riguardante le
funzioni amministrative  in materia  di foreste  e di bonifica di
cui al  DPR 15-1-1972, n. 11, gli Amministratori incaricati della
gestione dei  suddetti beni  e  gli  Ispettori  ripartimentali  e
distrettuali delle  foreste possono  impiegare, per la esecuzione
in amministrazione  diretta dei  lavori concernenti  le opere  di
bonifica,  idraulico  -  forestali,  idraulico  -  agrarie  e  di
forestazione,  lavoratori   assunti  con   contratto  di  diritto
privato, nell'osservanza  delle norme  sul collocamento  e  delle
leggi previdenziali  in agricoltura  e dei  contratti  e  accordi
collettivi sindacali di categoria.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 settembre 1974.

La presente  legge è  stata approvata dal Consiglio Regionale il
22 luglio  1974 e viene promulgata ai sensi e per gli effetti del
combinato  disposto   dall'articolo  127   della  Costituzione  e
dall'art. 27 dello Statuto.



ASSETTO IDROGEOLOGICO
FORESTE
PERSONALE

