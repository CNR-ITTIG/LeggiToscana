Norme integrative  della legge regionale 6 settembre 1973, n. 54,
sullo stato  giuridico ed  economico del  personale della regione
Toscana.

Il Consiglio Regionale ha approvato il 29-71974
Il Presidente  della Giunta  Regionale promulga la seguente legge
regionale:

ARTICOLO 1

La data del 30 aprile 1973 indicata nel primo comma dell'art. 100
della legge  regionale 6  settembre 1973, n. 54 è posticipata al
30 giugno  1974 per  i dipendenti  trasferiti  o  comandati  alla
Regione entrati  in servizio  successivamente al  1 novembre 1972
che continuino  a svolgere,  alla data di entrata in vigore della
presente  legge,   mansioni  proprie  di  una  fascia  funzionale
superiore a quella di inquadramento.

I dipendenti  che nel termine indicato al secondo comma dell'art.
100 della  citata  legge  regionale  non  abbiano  presentato  la
domanda di  inquadramento in  una fascia  funzionale superiore in
quanto alla  data del 30 aprile 1973 non avevano ancora svolto le
mansioni proprie  di una  fascia funzionale superiore a quella di
inquadramento per  il richiesto periodo continuativo di sei mesi,
possono presentare  la relativa  domanda, entro  quindici  giorni
dall'entrata in  vigore della  presente legge,  con le  modalità
stabilite al  secondo comma  dell'art. 97  e  dal  secondo  comma
dell'art. 100 della legge n. 54 del 1973.

L'inquadramento nella fascia funzionale spettante è disposto con
le modalità  indicate nel  terzo e  quarto comma  dell'art.  100
della legge sopra citata.

ARTICOLO 2

La data  del 31  dicembre 1972 indicata nell'art. 101 della legge
regionale 6  settembre 1973,  n. 54 è posticipata al 31 dicembre
1973.

La domanda di inquadramento dovrà essere presentata entro trenta
giorni dalla  data di  entrata in vigore della presente legge con
le modalità  di cui  al secondo  comma dell'art.  97 della legge
regionale 6  settembre 1973,  n. 54,  sempre che la consulenza di
cui all'art.  101 della  predetta legge  sia  stata  prestata  in
collaborazione diretta  con gli  uffici regionali,  non sia stata
interrotta e  perduri  alla  data  di  entrata  in  vigore  della
presente legge.

ARTICOLO 3

La data  del 31  marzo 1973  indicata nell'art.  102 della  legge
regionale 6  settembre 1973,  n. 54 è posticipata al 31 dicembre
1973, per  il personale  che  a  questa  data  prestava  servizio
continuativo da almeno sei mesi e continui a svolgere il servizio
alla data di entrata in vigore della presente legge.

La domanda di inquadramento dovrà essere presentata entro trenta
giorni dalla  data di  entrata in vigore della presente legge con
le modalità  di cui  al secondo  comma dell'art.  97 della legge
regionale 6 settembre 1973, n. 54.

ARTICOLO 4

All'art. 107  della legge  regionale 6  settembre 1973,  n. 54 è
aggiunto, dopo  i primi  due commi  dei quali  è costituito,  il
comma seguente:

   "Per il  personale inquadrato  ai sensi  degli articoli  96  e
   seguenti nella  seconda e  terza fascia  funzionale  la  prima
   classe di  stipendio, conseguibile  al terzo anno di servizio,
   è determinata  nella misura,  rispettivamente, del  35% e del
   27,50% dello stipendio iniziale".

ARTICOLO 5

L'articolo unico  della legge regionale 7 dicembre 1973, n. 62 è
sostituito dal seguente:

   "Il diritto  all'inquadramento nei  ruoli regionali,  ai sensi
   degli artt. 97 e 99 della legge regionale 6 settembre 1973, n.
   54 compete  anche al  personale che  abbia  assunto  o  assuma
   servizio presso  la Regione entro il 31 dicembre 1973 in forza
   di provvedimento  di comando  o di provvisoria assegnazione in
   attesa di  formale procedura  di comando,  ovvero al personale
   nei cui  confronti l'Amministrazione regionale abbia inoltrato
   entro il  31 dicembre 1973 la richiesta nominativa di comando,
   anche  se   il  relativo   provvedimento  di  comando  risulta
   perfezionato successivamente,  purchè l'effettiva  assunzione
   del servizio  presso la  Regione sia  avvenuta non oltre il 30
   giugno 1974  semprechè le  unità di  personale di  cui sopra
   siano  contenute   nell'ambito  dei   contingenti  di  cui  ai
   provvedimenti deliberativi  adottati dal  Consiglio  regionale
   anteriormente all'entrata  in vigore  della legge  stessa,  ai
   sensi del  terzo comma  dell'art. 65  della legge  10 febbraio
   1953, n. 62.

   Per il  suddetto personale  la domanda di inquadramento dovrà
   essere presentata  entro 30  giorni dalla  data  di  effettivo
   inizio del  servizio presso la Regione e comunque non oltre il
   quindicesimo giorno  successivo all'entrata  in  vigore  della
   presente legge,  con le  modalità previste  al secondo  comma
   dell'art. 97 della legge regionale 6 settembre 1973, n. 54".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 settembre 1974.

La presente  legge è  stata approvata dal Consiglio Regionale il
29 luglio  1974 e viene promulgata ai sensi e per gli effetti del
combinato disposto  dal l'art. 127 della Costituzione e dall'art.
27 dello Statuto.



ENTE REGIONE
PERSONALE

