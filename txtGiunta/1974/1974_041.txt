Modifica alla  legge regionale  2 gennaio  1973, n. 2, contenente
norme  sulla   estensione   dell'assistenza   farmaceutica   agli
artigiani e commercianti.

Il Consiglio Regionale ha approvato il 17-6-1974
Il Commissario del Governo ha apposto il visto il 12-7-1974
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 5  della legge  regionale 2 gennaio 1973, n. 2, contenente
norme  sulla   "Estensione  dell'assistenza   farmaceutica   agli
artigiani ed ai commercianti", è sostituito dal seguente:

   "Entro il  31 gennaio  di ciascun  anno, i Comuni producono al
   Presidente  della   Giunta  regionale  debita  documentazione,
   comprovante  le   spese  da   essi  effettivamente   sostenute
   nell'anno decorso,  ai sensi  e per  gli effetti  di cui  agli
   articoli precedenti".

I commi  1 e  2 dell'art.  6 della  detta  legge  regionale  sono
sostituiti come segue:

   "La Giunta  regionale è  autorizzata ad  erogare  ai  Comuni,
   entro il  successivo mese  di febbraio,  a titolo  di  acconto
   sulle spese  per l'anno  in corso,  una somma  pari al 90% del
   contributo di  cui all'art.  3 sulle spese sostenute nell'anno
   precedente, quali  risultano dalla  documentazione prodotta ai
   sensi dell'art.  5 che  precede, debitamente controllata dagli
   uffici regionali in sede contabile.

   Ai Comuni  che hanno erogato l'assistenza di cui alla presente
   legge solo per alcuni mesi dell'anno precedente, l'acconto sul
   contributo regionale  è erogato  sulla base della spesa media
   mensile ragguagliata all'intero anno.

   Ai  Comuni  che  attuano  per  la  prima  volta  il  servizio,
   l'acconto viene  erogato sulla base del numero degli assistiti
   e della  presunta spesa  media pro-capite,  determinata  dalla
   Giunta regionale.

   Entro il  detto mese  di febbraio,  e sempre  sulla base della
   documentazione sopra  richiamata, la Giunta regionale provvede
   contestualmente   alla    liquidazione   finale   per   l'anno
   precedente, a  conguaglio delle somme già erogate a titolo di
   acconto".

La presente  legge produce  i suoi  effetti con  decorrenza dal 1
gennaio 1975.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 luglio 1974.

La presente  legge è  stata approvata dal Consiglio regionale il
17-6-1974 ed  è stata vistata dal Commissario del Governo il 12-
7-1974.



FARMACI
ARTIGIANATO
COMMERCIO

