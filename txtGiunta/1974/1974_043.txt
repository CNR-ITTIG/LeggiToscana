Intervento regionale per l'assistenza farmaceutica ai mutilati ed
invalidi di guerra.

Il Consiglio Regionale ha approvato il 17-6-1974
Il Commissario del Governo ha apposto il visto il 17-7-1974
Il Presidente  della Giunta  Regionale promulga la seguente legge
regionale:

ARTICOLO 1

La Regione Toscana eroga un contributo secondo le disposizioni di
cui all'art.  2  e  seguenti  per  l'assistenza  farmaceutica  ai
mutilati  e  invalidi  di  guerra  disoccupati  dalla  2a  all'8a
categoria e  rispettivi familiari, conviventi e a carico, purchè
non godano di altra forma di assistenza.

L'assistenza farmaceutica viene erogata dal primo giorno del mese
successivo all'entrata in vigore della presente legge.

ARTICOLO 2

Il contributo  è erogato  ai Comuni della Regione per assicurare
l'assistenza farmaceutica  esclusivamente alle categorie indicate
al precedente art. 1.

Il contributo  è erogato  nella misura  del 100%  del costo  dei
medicinali quale risulta dal prezzo segnato in fustella.

Sono ammesse a contributo solo le spese per medicinali acquistati
su  prescrizione   medica  nominativa   in  data   non  anteriore
all'entrata in vigore della presente legge.

ARTICOLO 3

Il contributo  di cui  all'art. 1  viene corrisposto per il primo
anno dalla Regione ai Comuni in rate semestrali posticipate.

I Comuni  renderanno conto  alla  fine  di  ogni  semestre  delle
erogazioni   effettuate,    trasmettendo   alla    Regione   ogni
documentazione necessaria relativa alle stesse.

La Giunta  regionale per  gli anni  successivi è  autorizzata  a
corrispondere     ai     Comuni     interessati     anticipazioni
complessivamente non  superiori  al  90%  delle  spese  sostenute
nell'anno precedente,  quali risultano  dalla documentazione,  di
cui al  precedente comma,  debitamente controllata  dagli  Uffici
regionali in sede contabile.

Entro  il   31  gennaio  la  Giunta  regionale  provvederà  alla
liquidazione finale  per l'anno  precedente  a  conguaglio  delle
somme già erogate a titolo di acconto.

ARTICOLO 4

Il contributo  della Regione  viene corrisposto  fino a quando la
spesa per  l'assistenza farmaceutica  agli aventi  diritto di cui
all'art. 1  sarà assunta  totalmente dallo  Stato direttamente o
nel quadro del servizio sanitario nazionale.

ARTICOLO 5

La spesa  di L. 10.000.000, derivante dalla presente legge, farà
carico,  per   l'anno  1974,   al  cap.   16550  "Contributi  per
l'assistenza farmaceutica  ai mutilati  e invalidi di guerra" che
viene istituito  con la variazione di bilancio di cui al seguente
articolo.

L'onere derivante  dalla presente  legge per gli anni successivi,
nei  limiti  previsti  dal  comma  precedente,  farà  carico  al
corrispondente capitolo dello stato di previsione della spesa dei
bilanci medesimi.

ARTICOLO 6

Nello  stato   di  previsione   del  bilancio   per   l'esercizio
finanziario 1974 sono apportate le seguenti variazioni:

Capitolo da ridurre:

Titolo I - SPESE CORRENTI
Sez. 5a - Oneri non ripartibili
Rubr. 6a - Fondo globale

Cap. 26000
   Fondo per il finanziamento di provvedimenti
   legislativi in corso di adozione            L.      10.000.000

Capitolo di nuova istituzione:

Sez. 3a - Azione ed interventi in campo sociale
Rubr. 3a - Assistenza sanitaria ed ospedaliera

Cap. 16550
   Contributo per l'assistenza farmaceutica ai
   mutilati e invalidi di guerra               L.      10.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 20 luglio 1974.

La presente  legge è  stata approvata dal Consiglio regionale il
17-6-1974 ed  è stata vistata dal Commissario del Governo il 17-
7-1974.



FARMACI
DISABILI

