Riforma della  disciplina relativa a mostre, fiere ed esposizioni
e delega delle funzioni amministrative agli enti locali.

Il Consiglio Regionale ha approvato il 14-10-1974
Il Commissario del Governo ha apposto il visto il 16-11-1974
Il Presidente  della Giunta  Regionale promulga la seguente legge
regionale:

TITOLO I
RIFORMA DELLA DISCIPLINA

Capo I
FIERE, MOSTRE, ESPOSIZIONI INTERNAZIONALI, NAZIONALI, REGIONALI E
INTERPROVINCIALI.

ARTICOLO 1
(Autorizzazioni e vigilanza)

Sono sottoposte ad autorizzazione:

a) le  esposizioni e    mostre  d'arte  a  scopo  commerciale  di
   carattere    internazionale,     nazionale,    regionale     e
   interprovinciale;
b) le  esposizioni e  mostre agricole, artigianali, industriali e
   commerciali   di    carattere    nazionale,    regionale    ed
   interprovinciale;
c) le   fiere   interprovinciali,   regionali,    nazionali    ed
   internazionali purchè  queste ultime, non organizzate da enti
   riconosciuti ai  sensi dell'art. 2 del RDL 29 gennaio 1934, n.
   454 convertito nella legge 5 luglio 1934, n. 1607;
d) le   esposizioni    interprovinciali,    regionali,  nazionali
   concernenti i  prodotti della  moda e  dei suoi  accessori,  a
   carattere prettamente  commerciale  od  anche  artistico,  che
   presuppongono la  presenza di  pubblico, anche  se accessibili
   solo per invito.

Le domande di autorizzazione per fiere, mostre ed esposizioni, da
effettuarsi nell'anno  successivo a quello di presentazione della
domanda, dovranno essere inviate, mediante raccomandata, entro il
termine del  31 agosto di ogni anno, a tal fine fa fede il timbro
postale di presentazione della raccomandata all'ufficio postale.

Autorizzazione per  fiere, mostre  ed esposizioni  la cui domanda
sia  stata   presentata  oltre   il  termine  indicato  al  comma
precedente o  da effettuarsi  nello stesso  anno di presentazione
della domanda  stessa, saranno  concesse in casi eccezionali e di
evidente opportunità.

Le fiere,  mostre ed  esposizioni di  cui  al  primo  comma  sono
sottoposte a  vigilanza. L'autorizzazione  concessa  può  essere
revocata qualora  risulti che alcuno dei requisiti presi in esame
in sede di autorizzazione sia venuto meno.

Le mostre  ed esposizioni  di opere di artisti viventi o di opere
la cui  esecuzione non  risalga ad  oltre cinquant'anni  non sono
soggette ad autorizzazione.

ARTICOLO 2
(Enti  per   l'organizzazione   periodica   di   fiere,   mostre,
esposizioni)

Gli Enti  costituiti per  l'organizzazione  periodica  di  fiere,
mostre ed  esposizioni di  carattere interprovinciale, regionale,
nazionale   ed    internazionale   debbono    essere   legalmente
riconosciuti.

Le mostre,  fiere ed  esposizioni a  carattere interprovinciale e
regionale possono  essere organizzate anche da enti pubblici già
riconosciuti.

La promozione  del riconoscimento  di nuovi enti organizzatori di
fiere,  mostre   ed  esposizioni  periodiche  internazionali,  da
effettuarsi  nel   territorio  regionale,   spetta  al  Consiglio
regionale.

Per gli  enti organizzatori  di  fiere,  mostre,  esposizioni  di
carattere nazionale,  che  si  effettuano  nel  territorio  della
Regione,  l'iniziativa   per  la   emanazione  del   decreto   di
riconoscimento  del   Presidente  della   Repubblica  spetta   al
Consiglio regionale.

Il Consiglio  Regionale, sentito  il parere  del Comune  nel  cui
territorio avrà  sede l'ente,  della Provincia  e del Comune nel
cui territorio sarà effettuata la manifestazione fieristica, dei
Comuni limitrofi  a quest'ultimo,  nonchè  dei  Comuni  nel  cui
territorio  si   svolgono  manifestazioni  relative  allo  stesso
settore  merceologico,  delibera  il  riconoscimento  degli  enti
organizzatori di  fiere, mostre  ed esposizioni che si effettuano
nel territorio  regionale ed  aventi carattere interprovinciale e
regionale.

Per l'esercizio  dei poteri  di cui ai precedenti terzo, quarto e
quinto comma,  il Consiglio  Regionale previa  pubblicazione  nel
Bollettino Ufficiale  della proposta  di deliberazione esamina le
osservazioni dei soggetti comunque interessati pervenute entro il
termine di 30 giorni.

In caso  di mancato  o impossibile  funzionamento e  nei casi  di
gravi   irregolarità,   tali   da   compromettere   il   normale
funzionamento degli  enti di  cui al  primo  comma,  può  essere
nominato un  commissario straordinario che, in sostituzione degli
organi   statutari    dell'ente,   provvede   all'amministrazione
ordinaria e straordinaria per un periodo non superiore a 6 mesi.

Qualora risulti  che gli  enti  costituiti  per  l'organizzazione
periodica di  fiere, mostre  ed  esposizioni  interprovinciali  e
regionali non  dispongano di  mezzi adeguati  agli scopi  che  si
propongono il Consiglio regionale, su proposta del Comune nel cui
territorio  si   effettua  la   manifestazione  fieristica,  può
deliberare il loro scioglimento.

Per gli  enti  organizzatori  di  fiere,  mostre  ed  esposizioni
periodiche di carattere nazionale, il Consiglio regionale, sempre
su  proposta  del  Comune  nel  cui  territorio  si  effettua  la
manifestazione fieristica  e qualora  si verifichi il presupposto
di cui al comma precedente, ne promuove lo scioglimento.

ARTICOLO 3
(Statuto degli Enti)

Lo Statuto  degli Enti  costituiti per l'organizzazione periodica
di fiere,  mostre ed  esposizioni di  carattere interprovinciale,
regionale e nazionale deve indicare:

a) lo scopo che l'ente si propone;
b) il capitale di fondazione;
c) gli organi dell'amministrazione.

Oltre ai  requisiti di  cui  al  primo  comma,  lo  Statuto  deve
prevedere, nel Consiglio di Amministrazione, due membri designati
dal Comune  nel cui  territorio si  effettua la  fiera, mostra od
esposizione, e, nel collegio dei revisori, un membro con funzioni
di presidente,  designato dalla  Provincia nel  cui territorio si
effettua la fiera, mostra, esposizione.

Lo Statuto  degli enti  costituiti per l'organizzazione periodica
di fiere, mostre ed esposizioni nazionali deve prevedere inoltre,
ai sensi dell'art. 3, terzo comma
DPR  15  gennaio  1972,  n.  7,  come  membri  del  Consiglio  di
amministrazione, tre  componenti  designati  dal  Presidente  del
Consiglio dei Ministri, tra i quali viene scelto il Presidente.

Nel collegio  dei revisori  dei conti  degli enti di cui al comma
precedente è  incluso  un  componente  designato  dal  Ministero
dell'industria, del commercio e dell'artigianato.

Il segretario  generale dell'ente,  di cui  al  primo  comma,  è
nominato su  proposta del  consiglio di amministrazione dell'ente
stesso.

Il consiglio  di amministrazione  provvede inoltre alla nomina di
un vice  presidente cui affidare gli stessi poteri del Presidente
in casi di assenza o impedimento di quest'ultimo.

ARTICOLO 4
(Enti   organizzatori    di   fiere,    mostre   ed   esposizioni
internazionali)

A norma dell'art. 3, primo comma del DPR 15 gennaio 1972, n. 7 il
Consiglio  regionale  designa  due  componenti  nei  consigli  di
amministrazione  degli   enti  costituiti   per  l'organizzazione
periodica di  fiere, mostre  ed esposizioni internazionali che si
effettuano  nel  territorio  regionale.  Uno  dei  rappresentanti
regionali fa parte della giunta esecutiva dell'ente.

Dei collegi dei revisori dei conti fa parte un revisore designato
dalla Giunta regionale.

ARTICOLO 5
(Controllo sugli enti)

Il bilancio,  preventivo e  consuntivo, degli  enti previsti  dal
primo comma  dell'art. 3  e le  deliberazioni  che  impegnano  il
bilancio per oltre un esercizio sono sottoposti ad approvazione.

ARTICOLO 6
(Calendario regionale)

Le  fiere,   mostre  ed  esposizioni  internazionali,  nazionali,
regionali ed  interprovinciali, autorizzate ai sensi dell'art. 1,
primo comma,  o deliberate dagli enti delegati ai sensi dell'art.
10, secondo  comma, sono  inserite nel  calendario regionale,  il
quale indicherà  separatamente le  esposizioni e mostre d'arte e
le esposizioni concernenti i prodotti della moda.

Tutte le  altre manifestazioni  sono comprese  nelle due seguenti
categorie:

a) mostra,  se la  manifestazione ha  lo scopo  di  segnalare  al
   pubblico le  novità ed i pregi della produzione, con funzione
   di  propaganda   tecnica,  scientifica   ed  economica,  senza
   attività di commercio;
b) fiera, se la manifestazione ha funzione commerciale.

Le fiere, sono distinte come segue:

a) fiera generale, se aperta a diversi settori merceologici;
b) fiera specializzata, se aperta ad un solo settore di attività
   economica.

Le fiere  di cui  al comma precedente sono ulteriormente distinte
in:

a) fiere  merci, quando  sia autorizzata la vendita immediata dei
   prodotti esposti;
b) fiera campionaria, quando siano esposti solo campioni finiti o
   prodotti  semilavorati   e   su   di   essi   si   svolga   la
   contrattazione.

Il calendario  regionale pone in evidenza il carattere tipologico
e territoriale e contiene inoltre le seguenti indicazioni:

a) luogo di cui si effettua la manifestazione;
b) data di inizio e di chiusura;
c) estremi dell'atto di autorizzazione;
d) settori merceologici interessati.

Il calendario  regionale è  emanato entro il 15 novembre di ogni
anno dalla  Giunta regionale  ed  è  pubblicato  sul  Bollettino
Ufficiale della Regione.

Le manifestazioni di cui al primo comma del presente articolo non
possono essere  effettuate qualora non autorizzate e non inserite
nel calendario regionale.

La Giunta  regionale trasmette  l'elenco delle  manifestazioni  a
carattere nazionale  ed  internazionale  ai  sensi  dell'art.  8,
quarto comma del DPR 15 gennaio 1972, n. 7.

ARTICOLO 7
(Contributi)

Possono essere erogati contributi a favore delle fiere, mostre ed
esposizioni previste dalla presente legge.

Capo II
FIERE, MOSTRE, ESPOSIZIONI PROVINCIALI E LOCALI.

ARTICOLO 8
(Autorizzazioni e vigilanza)

Fermo restando  quanto  stabilito  dall'art.  131,  n.  12  RD  4
febbraio 1915, n. 148, sono sottoposte ad autorizzazione:

a) le  esposizioni e  mostre  d'arte  a  scopo    commerciale  di
   carattere provinciale e locale;
b) le esposizioni e mostre agricole, industriali e commerciali di
   carattere provinciale e locale;
c) le fiere provinciali e locali;
d) le  esposizioni provinciali  e locali  concernenti i  prodotti
   della moda  e  dei  suoi  accessori  a  carattere  prettamente
   commerciale od  anche artistico, che presuppongono la presenza
   di pubblico, anche se accessibili solo per invito.

Le domande di autorizzazione per fiere, mostre ed esposizioni, da
effettuarsi nell'anno  successivo a quello di presentazione della
domanda, dovranno essere inviate, mediante raccomandata, entro il
termine del  31 agosto di ogni anno, a tal fine fa fede il timbro
postale di presentazione della raccomandata all'ufficio postale.

Autorizzazioni per  fiere, mostre  ed esposizioni  la cui domanda
sia  stata   presentata  oltre   il  termine  indicato  al  comma
precedente o  da effettuarsi  nello stesso  anno di presentazione
della domanda  stessa, saranno  concesse in casi eccezionali o di
evidente opportunità.

Le fiere,  mostre ed  esposizioni, di  cui al  primo comma,  sono
sottoposte a vigilanza.

L'autorizzazione concessa  può essere  revocata qualora  risulti
che alcuno dei requisiti presi in esame in sede di autorizzazione
sia venuto meno.

La Giunta  regionale inserisce  nel calendario  regionale di  cui
all'art. 6  le fiere,  mostre ed esposizioni provinciali e locali
autorizzate ai  sensi del  primo comma  o deliberate  dagli  enti
delegati ai sensi dell'art. 10, secondo comma.

Le mostre  ed esposizioni  di opere di artisti viventi o di opere
la cui  esecuzione non  risalga ad  oltre cinquant'anni  non sono
soggette ad autorizzazione.

TITOLO II
DELEGA DELLE FUNZIONI

ARTICOLO 9
(Funzioni delegate ed indirizzi)

Le funzioni di cui all'art. 1, primo, terzo e quarto comma;  art.
2, settimo comma;  art. 3, quinto comma;
art. 5,  art. 7  e art.  8, primo,  quarto e  quinto comma  della
presente legge,  sono delegate  ai Comuni che le eserciteranno, a
norma dell'art. 65 dello Statuto, secondo i seguenti indirizzi:

a) in  sede di  rilascio  di  autorizzazione  gli  enti  delegati
   valutano:
   - la   validità   dell'iniziativa,   avuto   riguardo    alle
     manifestazioni che già si svolgono nel territorio regionale
     ed al  programma regionale  di sviluppo economico o piano di
     intervento settoriale;
   - l'idoneità  della iniziativa,  avuto   riguardo ai soggetti
     promotori,  alle   strutture  organizzative   ed  ai   mezzi
     finanziari apprestati;
   - la  corrispondenza tra  carattere  territoriale    richiesto
     nelle domande  di  autorizzazione  ed  ambito  di  effettivo
     svolgimento  della   precedente  manifestazione   fieristica
     autorizzata. Per  le  manifestazioni  fieristiche  di  nuova
     istituzione  si   avrà  riguardo   alla  congruità   della
     previsione formulata nella domanda di autorizzazione;

b) nell'esercizio  delle attività di vigilanza e controllo sugli
   enti organizzatori,  gli enti  delegati  verificano  anche  la
   conformità tra  finalità statutarie  dell'ente  e  attività
   effettivamente   svolta,    nonchè   la    rispondenza    tra
   denominazione della manifestazione e le modalità di effettivo
   svolgimento;
c) con   l'erogazione  di   contributi   finanziari  ai  soggetti
   organizzatori  delle   manifestazioni,   gli   enti   delegati
   favoriscono  quelle  che,  in  relazione  agli  obiettivi  del
   programma regionale  di sviluppo  economico  o  del  piano  di
   intervento settoriale,  siano suscettibili  di contribuire  in
   misura maggiore allo sviluppo della produzione e degli scambi.

Gli enti  delegati esercitano  le funzioni  di cui  alla presente
legge con  riferimento alle  fiere, mostre  ed esposizioni che si
effettuano nel rispettivo territorio.

La vigilanza ed il controllo sono esercitati dal Comune in cui ha
sede l'Ente  organizzatore  nel  caso  che  lo  stesso  organizzi
manifestazioni in differenti ambiti comunali.

ARTICOLO 10
(Attribuzioni di funzioni agli enti delegati)

Nel caso  che i  Comuni intendano organizzare direttamente fiere,
mostre ed esposizioni sottoposte ad autorizzazione ai sensi degli
artt. 1 ed 8, dovranno essere osservati, in quanto applicabili, i
criteri di cui alla lett. a) dell'articolo precedente.

Entro il  15 ottobre  di ogni  anno gli  enti delegati comunicano
alla  Giunta   regionale  le   autorizzazioni   concesse   e   le
manifestazioni fieristiche  non  soggette  ad  autorizzazione  ai
sensi del secondo comma.

La revoca  dell'autorizzazione prevista all'art. 1, quarto comma,
e all'art. 8, quinto comma, è comunicata alla Giunta regionale e
comporta la  cancellazione dal calendario regionale. La revoca di
manifestazioni  fieristiche   nazionali   o   internazionali   è
comunicata dalla Giunta regionale agli organi statali, ai sensi e
per gli effetti dell'art. 8 del DPR 15 gennaio 1972, n. 7.

ARTICOLO 11

Per l'esercizio  delle funzioni  delegate dalla  presente legge i
Comuni hanno  facoltà di  unirsi in  consorzi fra  loro o con le
Province ai  sensi degli articoli 156 e seguenti RD 3 marzo 1934,
n. 383 e successive modificazioni.

TITOLO III
MODALITA' DI FINANZIAMENTO

ARTICOLO 12
(Finanziamento delle funzioni delegate)

I mezzi  finanziari assegnati  agli enti delegati per l'esercizio
delle funzioni  delegate della  presente legge sono ripartiti con
le seguenti modalità:

a) in  base al  numero,  all'ambito    territoriale,  al  settore
   merceologico  ed   alle  presenze  degli  espositori,  per  le
   manifestazioni fieristiche  autorizzate ai sensi degli artt. 1
   e 8  o deliberate  dagli enti  delegati ai sensi dell'art. 10,
   secondo comma  ed effettuate  nell'anno precedente nell'ambito
   territoriale dell'ente delegato, con i seguenti criteri:
   1) L.  150.000 per  ogni manifestazione a carattere locale, L.
      300.000 per ogni manifestazione a carattere provinciale, L.
      500.000 per  le manifestazioni a carattere interprovinciale
      e  regionale,   Lire  700.000  per  ogni  manifestazione  a
      carattere nazionale,  L. 900.000  per ogni manifestazione a
      carattere internazionale;
   2) per  le manifestazioni agricole, artigianali e industriali,
      le cifre  di cui al numero precedente sono aumentate del 25
      per cento  se il numero degli espositori non è superiore a
      15, del 50 per cento se è compreso tra 16 e 25, del 75 per
      cento se  è compreso  fra 26 e 50, del 100 per cento se è
      compreso tra 51 e 100, del 150 per cento se è compreso tra
      101 e 500, del 200 per cento se è superiore a 500;

b) sulla  base delle  richieste motivate,  relative alle spese di
   primo  impianto   o  di   potenziamento  delle  manifestazioni
   fieristiche, presentate  dagli enti  delegati entro il 1 marzo
   di ogni  anno, tenendo  conto degli obbiettivi prioritari che,
   nel quadro  della programmazione  regionale,  dovranno  essere
   perseguiti.

Le somme  di  cui  alla  lett.  a)  del  comma  precedente,  sono
ripartite fra  gli enti  delegati con  deliberazione della Giunta
regionale  entro  il  30  aprile  di  ogni  anno,  in  base  alla
certificazione di cui al successivo articolo.

La Giunta propone all'approvazione del Consiglio regionale, entro
il  30  aprile  di  ogni  anno,  il  piano  di  ripartizione  dei
finanziamenti sulla base delle richieste di cui alla lett. b).

In sede  di prima applicazione, la Giunta regionale ripartisce le
somme di  cui  alla  lett.  a)  e  propone  all'approvazione  del
Consiglio regionale il piano di ripartizione di cui alla lett. b)
entro il  30 aprile,  previa trasmissione  da  parte  degli  enti
delegati  dei   dati  di   cui  alla   lett.  a)   relativi  alle
manifestazioni fieristiche dell'anno precedente e delle richieste
di cui alla lett. b).

ARTICOLO 13
(Rendiconto delle spese per le funzioni delegate)

Gli enti  delegati trasmettono entro il 1 marzo di ogni anno alla
Giunta regionale  una relazione,  con  allegati  i  prospetti  di
informazione  statistica   che  saranno  richiesti  dalla  Giunta
medesima, sui  risultati raggiunti  nell'esercizio delle funzioni
delegate nonchè  il rendiconto  delle spese  sostenute nell'anno
precedente.

Alla relazione  di cui al comma precedente dovrà essere allegata
una certificazione  del Sindaco  attestante i  dati di  cui  alla
lett. a) dell'art. 12 precedente e le somme non impegnate.

Le relazioni ed i prospetti allegati contengono altresì, al fine
di una  più organica informazione, i dati relativi alle funzioni
proprie degli enti delegati nella stessa materia.

Le somme  non impegnate  dagli enti  delegati sono computate, per
l'esercizio successivo,  in diminuzione  di quelle spettanti agli
stessi enti  ed in  aumento delle  disponibilità ai  fini  della
ripartizione di cui alle lettere a) e b) dell'art. 12.

ARTICOLO 14
(Relazione annuale al Consiglio)

La  Giunta   presenta  annualmente  al  Consiglio  regionale  una
relazione contenente  i dati  informativi, contabili e statistici
sull'esercizio  delle   funzioni  delegate,   nonchè  tutti  gli
elementi,  anche   relativi  alle  funzioni  proprie  degli  enti
delegati  nella   stessa  materia,   che  possano  consentire  al
Consiglio la più completa valutazione dei risultati raggiunti.

ARTICOLO 15
(Oneri finanziari aggiuntivi)

Gli oneri  finanziari aggiuntivi di funzionamento di cui all'art.
13, ultimo  comma, della  legge regionale  30 aprile  1973, n. 30
sono stabiliti in una quota pari ad un sesto dei finanziamenti di
cui al primo comma dell'art. 12.

La Giunta  elabora annualmente  uno schema  di  ripartizione  dei
mezzi finanziari  di cui  al primo  comma da  assegnare agli enti
delegati, e lo sottopone al loro esame.

Tale ripartizione  assicura agli  enti delegati  una  somma  pari
almeno al  10 per  cento delle  somme ripartite  ai  sensi  delle
lettere a) e b) dell'art. 12 della presente legge.

Il piano  è sottoposto  all'approvazione del  Consiglio e  viene
eseguito dalla Giunta regionale.

ARTICOLO 16

La presente legge entra in vigore a decorrere dal 1-1-1975.

ARTICOLO 17
(Imputazione della spesa)

Gli oneri  derivanti dall'applicazione  della presente legge sono
previsti, per  l'esercizio 1975,  in L.  360.000.000, di  cui  L.
300.000.000  per   l'esercizio  delle   funzioni  delegate  e  L.
60.000.000 per  oneri finanziari  aggiuntivi di  funzionamento di
cui all'articolo  15. Tali  importi saranno  iscritti in bilancio
come segue:

   Cap. - Contributi a Comuni, loro Consorzi e
   Consorzi fra Comuni e Provincie per mostre,
   fiere ed esposizioni.

 - Art. 10 - Per esercizio funzioni delegate   L.     300.000.000
 - Art. 20 - Per  oneri  finanziari aggiuntivi
             di funzionamento                  L.      60.000.000

Totale                                         L.     360.000.000

All'onere di  cui  al  comma  precedente  si  fa  fronte  per  L.
75.000.000 con  la eliminazione  nel bilancio  1975 del  capitolo
24800 previsto nel bilancio 1974 e per L. 285.000.000 disponibili
al cap.  26000 del  bilancio 1974  "Fondo per il finanziamento di
provvedimenti legislativi  in corso di adozione" che nel bilancio
1975 saranno previsti nel capitolo di cui al primo comma.

La spesa prevista dalla presente legge per gli anni successivi al
1975,  nell'importo   stabilito  al   primo  comma  del  presente
articolo,  sarà   prevista  nei   corrispondenti  capitoli   dei
rispettivi bilanci.

ARTICOLO 18
(Ambito di applicazione della legge)

Cessa di  avere applicazione  nel territorio della Regione il RDL
29 gennaio  1934, n.  454, convertito, senza modificazioni, nella
legge  5   luglio  1934,  n.  1607,  relativamente  alle  materie
disciplinate dalla presente legge.

Sono abrogate  tutte le disposizioni in materia di fiere, mostre,
esposizioni e  manifestazioni di  cui  alla  legge  regionale  30
giugno 1972,  n. 16  incompatibili con  le norme  della  presente
legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 21 novembre 1974.

La presente  legge è  stata approvata dal Consiglio Regionale il
14-10-1974 ed è stata vistata dal Commissario del Governo il 16-
11-1974.



ATTRIBUZIONI DELEGHE
COMMERCIO

