Attività promozionali  della  Regione  e  contributi  agli  Enti
locali e  agli operatori per la partecipazione a fiere, mostre ed
esposizioni.

Il Consiglio Regionale ha approvato il 22-4-1974
Il Commissario del Governo ha apposto il visto il 25-5-1974
Il Presidente  della Giunta  Regionale promulga la seguente legge
regionale:

ARTICOLO 1

Al fine  di valorizzare  la produzione  e le iniziative regionali
relativamente ai  settori di  attività di cui all'art. 117 della
Costituzione, il  Consiglio regionale,  su proposta della Giunta,
approva programmi  annuali  di  partecipazione  della  Regione  a
fiere,  mostre,   esposizioni,  convegni  e  di  altre  attività
promozionali in Italia ed all'estero.

Allo stesso fine la Giunta Regionale promuove ed attua iniziative
di propaganda e di pubblicità.

ARTICOLO 2

Sulla base  dei programmi  annuali di  cui all'art.  1, la Giunta
Regionale  concede   contributi  agli  Enti  locali,  altri  Enti
pubblici, istituti  ed organismi  per la  loro  partecipazione  a
fiere, mostre ed esposizioni.

La  domanda   per  la  concessione  dei  contributi  deve  essere
accompagnata dai  programmi di  partecipazione e  deve  pervenire
entro il  31 ottobre  dell'anno precedente la realizzazione delle
manifestazioni fieristiche.

Il contributo  verrà liquidato  a consuntivo  sulla  base  della
documentazione  delle   spese  effettivamente  sostenute  per  la
realizzazione dell'iniziativa.

ARTICOLO 3

La Regione,  al fine della valorizzazione delle attività e delle
produzioni  tipiche   regionali,  concede   contributi   per   la
partecipazione a  fiere,  mostre  ed  esposizioni  alle  imprese,
singole o associate, aventi sede nel territorio regionale.

ARTICOLO 4

I contributi  di cui  all'articolo precedente  sono concessi, con
deliberazione della Giunta Regionale, nei seguenti casi:

a) partecipazione   alle    fiere,    mostre    ed    esposizioni
   internazionali, nazionali e interprovinciali classificate come
   specializzate dai  calendari fieristici  di cui  alle  vigenti
   leggi;
b) partecipazione  a fiere,  mostre ed  esposizioni  promosse  ed
   organizzate in  Italia e  all'estero, qualora  le stesse siano
   riconosciute,  con   delibera  del   Consiglio  Regionale,  di
   particolare importanza  per la valorizzazione della produzione
   regionale o per lo sviluppo del turismo.

ARTICOLO 5

Per la  partecipazione a  fiere, mostre  ed  esposizioni  che  si
svolgono nel  territorio nazionale non regionale, i contributi di
cui all'art. 3 sono concessi nelle seguenti misure:

a) per   imprese    singole,    limitatamente  alle    prime  due
   partecipazioni ad una stessa manifestazione, il 70% delle sole
   spese sostenute  per l'affitto  dell'area espositiva  e  quota
   d'iscrizione, fino  all'importo massimo di L. 500.000;  per le
   successive tre  partecipazioni, il  50% delle  spese suddette,
   con l'importo massimo per ciascuna di L. 350.000;
b) per  i Consorzi  e Cooperative tra imprese, limitatamente alle
   prime due partecipazioni ad una stessa manifestazione, il 100%
   delle spese  di cui  al precedente  punto a), fino all'importo
   massimo di  lire 3.000.000;   per le successive partecipazioni
   l'80% di tale spesa fino all'importo di L. 2.000.000.

Per  le   partecipazioni  a  manifestazioni  fieristiche  che  si
svolgono nel  territorio regionale,  la  Giunta  Regionale  fissa
preventivamente per ogni singola manifestazione il numero massimo
di imprese  da ammettere  a contributo  e il  limite  percentuale
dello stesso.

Per  le   partecipazioni  a  manifestazioni  fieristiche  che  si
svolgono all'estero,  sono considerate,  oltre alle  spese di cui
alla lett.  a), le  spese di  trasporto e  di assicurazione delle
merci ed  il contributo  è concesso  per importi  massimi pari a
quelli previsti dal primo comma aumentati del 25%.

I contributi  previsti dalla presente legge sono concessi ad ogni
impresa singola  o associata  per non  più di due partecipazioni
all'anno.

ARTICOLO 6

Le domande  per la  concessione dei  contributi di cui all'art. 3
sono indirizzate  alla Giunta Regionale e devono pervenire almeno
90 giorni  prima dell'apertura  della manifestazione per la quale
il contributo viene richiesto.

Alle domande,  da presentarsi  in  carta  legale,  devono  essere
allegati un  dettagliato preventivo  della  spesa  ammissibile  a
contributo, la  certificazione dei  requisiti soggettivi  per  la
concessione, nonchè  in quanto compatibile, la dichiarazione che
la merce esposta è di propria produzione.

Al  fine   della  liquidazione  del  contributo  gli  interessati
dovranno  presentare,   entro  30  giorni  dalla  chiusura  della
manifestazione, la  documentazione  della  spesa  sostenuta.  Gli
interessati potranno  altresì fornire  una relazione sugli esiti
della partecipazione.

ARTICOLO 7

Per le  spese e  la concessione  dei  contributi  previsti  dalla
presente legge  è autorizzata, per l'esercizio 1974, la spesa di
L. 370.000.000.

La predetta  spesa farà  carico per  le somme  sottoindicate  ai
seguenti capitoli  dello stato  di  previsione  della  spesa  per
l'esercizio 1974:

Tit. I - Spese correnti - Sez. I - Amministrazione Generale.
Rubrica 2a - Giunta Regionale.

Cap. 04300
   "Spese   per    l'organizzazione    o    la
   partecipazione   a   congressi,   convegni,
   seminari,    celebrazioni    pubbliche    e
   manifestazioni varie  di rappresentanza  di
   interesse    regionale,     nazionale    ed
   internazionale,    nonchè     spese    per
   iniziative di propaganda e di pubblicità   L.      35.000.000

che viene così mutato nella descrizione:

   "Tit. I  - Spese  correnti - Sez. IV - Azione di interventi in
   campo economico.
   Rubrica 2a - Agricoltura, foreste e bonifica."

Cap. 20800                                     L.      60.000.000

che viene così mutato nella descrizione:

   "Spese  per   attività  promozionali,   di  propaganda  e  di
   pubblicità, nonchè  spese e contributi per la partecipazione
   a fiere, mostre, esposizioni, convegni e spese per ricerche di
   mercato per  orientare e  valorizzare  le  produzioni  tipiche
   dell'agricoltura regionale".

Rubrica 10a - Industria ed artigianato.

Cap. 23600                                     L.     150.000.000

che viene così mutato nella descrizione:

   "Spese  per   attività  promozionali,   di  propaganda  e  di
   pubblicità, nonchè  spese e contributi per la partecipazione
   a fiere,  mostre, esposizioni,  convegni  diretti  a  favorire
   l'incremento dell'artigianato e delle piccole industrie".

Rubrica 11a - Turismo e industria alberghiera.

Cap. 24600                                     L.      75.000.000

che viene così mutato nella descrizione:

   "Spese  e contributi per la partecipazione
   a  fiere,  mostre,   esposizioni, convegni
   diretti a favorire lo sviluppo turistico".

Rubrica 12a - Fiere, mercati ed attività commerciali.

Cap. 24900                                     L.      25.000.000

Cap. 25000                                     L.      25.000.000

L'onere derivante  dalla presente  legge per  gli anni successivi
farà carico ai corrispondenti capitoli dello stato di previsione
della spesa per gli esercizi medesimi.

Le somme stanziate ai sensi della presente legge ed eventualmente
non  impegnate   nell'esercizio  di  riferimento  possono  essere
utilizzate  nell'esercizio   successivo,  a   condizione  che  si
riferiscano ad attività svolte nell'anno precedente.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 30 maggio 1974.

La presente  legge è  stata approvata dal Consiglio Regionale il
22-4-1974 ed  è stata vistata dal Commissario del Governo il 25-
5-1974.



COMMERCIO

