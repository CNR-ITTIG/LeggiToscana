LEGGE REGIONALE   N. 4 DEL 19-01-1974
REGIONE TOSCANA
Interventi straordinari sui porti di competenza
della Regione.
Fonte: BOLLETTINO UFFICIALE DELLA REGIONE TOSCANA
N. 4
del 25 gennaio 1974
Il Consiglio Regionale ha approvato
Il Presidente della Giunta promulga
la seguente legge:

              
                
TITOLO I. DISCIPLINA DEGLI INTERVENTI

              
            

ARTICOLO 1

La Regione è  autorizza all' esecuzione a suo totale
carico di un programma di opere marittime per
l' ammontare complessivo di L. 2.600.000.000 nei
seguenti porti di seconda e terza classe della seconda
categoria e negli importi a fianco di ciascuno indicati:
  - Porto di Carrara  L. 820.000.000
  - Porto di Piombino  L. 870.000.000
  - Porto di Viareggio  L. 730.000.000
  - Altri porti  L. 180.000.000
  Il Consiglio regionale approva il programma delle
opere, con facoltà  di apportare modifiche alla suddivisione
dei fondi di cui al primo comma, nella
misura del 15 per cento in più  o in meno dei singoli
importi.

              
                

              
            

ARTICOLO 2

Alla progettazione e alla esecuzione dei lavori
si provvederà  a mezzo degli Uffici del Genio Civile
di Livorno, Lucca e Massa Carrara.

L' attuazione dei lavori potrà  essere affidata anche
ai Comuni e Province interessate, che provvederanno,
quindi, alla progettazione, direzione e ad ogni
altro adempimento tecnico inerente ai lavori, come
pure all' indizione e all' esperimento delle gare di appalto
secondo le disposizioni vigenti.

Nei progetti delle opere la cui esecuzione è  affidata
agli Enti suddetti può  includersi fra le somme
a disposizione dell' amministrazione una aliquota non
superiore al 6 per cento dell' importo complessivo
della spesa, da destinare alla corresponsione forfettaria
di compensi agli Enti stessi per le spese tecniche
sostenute.

Gli Enti suddetti sono tenuti a procedere alla
conduzione dei lavori con le modalità  che saranno
indicate dalla Giunta regionale nel provvedimento di
affidamento, sotto l' alta sorveglianza e con l' assistenza
tecnica degli uffici regionali competenti.

Gli interventi avranno luogo secondo le norme
che regolano l' attuazione delle opere pubbliche dello
Stato, fino all' entrata in vigore della normativa regionale
in materia.

              
                

              
            

ARTICOLO 3

Gli elaborati esecutivi da finanziare in base alla
presente legge riguarderanno opere funzionali, per
natura idonee a soddisfare il servizio cui sono destinate.

Tra le opere cui si riferisce la legge stessa sono
compresi gli impianti e i mezzi meccanici fissi e mobili
per il carico, lo scarico, il deposito, il trasporto
di merci e il traffico dei passeggeri.

              
                

              
            

ARTICOLO 4

L' approvazione dei progetti ha luogo con deliberazione
della Giunta, in conformità  al programma
approvato dal Consiglio regionale, ai sensi dell' art. 1,
e, per progetti di importo superiore a L. 100.000.000
su parere della CRTA Sezione Lavori Pubblici.

In sede di approvazione dei progetti è  consentito
alla Giunta di apportare variazioni in più  o in meno
agli importi delle singole opere programmate, nel limite
di un quinto.

L' approvazione dei progetti implica dichiarazione
di pubblica utilità , indifferibilità  ed urgenza delle
relative opere.

Y003

              
                

              
            

ARTICOLO 5

La nomina dei collaudatori e l' approvazione dei
collaudi è  di competenza della Giunta Regionale.

Per i lavori non eccedenti l' importo di Lire 50 milioni
e tranne nel caso che la Giunta regionale non
disponga diversamente, non si procederà  alla collaudazione,
ma basterà  un certificato dell' Ingegnere direttore
che ne attesti la regolare esecuzione, purchè 
detto Ingegnere, nel caso in cui la esecuzione sia
affidata ai Comuni e Province, sia da essi dipendente.

Per l' emissione del certificato di regolare esecuzione
nel caso suddetto valgono le disposizioni di cui
all' art. 116 del RD 25- 5- 1895, n. 350 salvo quanto
previsto dall' ultimo comma dell' art. 2 della presente
legge.

              
                
TITOLO II DISCIPLINA DEL FINANZIAMENTO

              
            

ARTICOLO 6

Per il finanziamento delle opere di cui all' art. 1
della presente legge, la Giunta regionale è  autorizzata
a contrarre, con le Sezioni Autonome per il
finanziamento di opere pubbliche e di impianti di
pubblica utilità  della Banca Nazionale del Lavoro e
del Monte dei Paschi di Siena, tesorieri regionali,
un mutuo di L. 2.600.000.000.

Il mutuo sarà  costituito da due quote uguali da
somministrarsi dalle Sezioni anzidette e verrà  ammortizzato
in 35 anni a decorrere dal 1º maggio 1974.

Il tasso effettivo per il mutuo di cui sopra non
dovrà  essere superiore a 7,50 per cento.

Nessuna variazione del tasso medesimo sarà  ammessa
durante l' intero periodo di ammortamento.

Gli oneri fiscali derivanti dalla contrazione del
predetto mutuo e le spese necessarie per il suo perfezionamento
faranno carico all' Amministrazione Regionale.

              
                

              
            

ARTICOLO 7

Le rate di ammortamento del mutuo sopra richiamato,
per capitali ed interessi, devono trovare
capienze, giusto il disposto del 2º comma dell' art. 10
della legge 16 maggio 1970, n. 281, nei limiti del
20 per cento dell' ammontare complessivo delle entrate
tributarie della Regione.

              
                

              
            

ARTICOLO 8

A garanzia del pagamento delle quote di ammortamento
del mutuo a contrarre, previsto dall'
art. 6, La Giunta Regionale è  autorizzata a rilasciare
delegazioni per il corrispondente ammontare a favore
delle suindicate Sezioni della Banca Nazionale
del Lavoro e del Monte dei Paschi di Siena.

              
                

              
            

ARTICOLO 9

L' importo del mutuo di cui sopra sarà  introitato
al Titolo V, cat. 1a, cap. 06200 << Entrate per contrazioni
mutui >> dello stato di previsione delle entrate
del Bilancio per l' anno finanziario 1973.

              
                

              
            

ARTICOLO 10

Le spese necessarie per il perfezionamento del
mutuo medesimo faranno carico al Cap. 04200 << Spese
contrattuali ed oneri a carico della Regione >> dello
stato di previsione della spesa del Bilancio per l' anno
1973.

La spesa di L. 105.927.783, pari al 50 per cento
della rata di ammortamento, sarà  fronteggiata, per
gli anni 1974- 2009, con gli stanziamenti di appositi
capitoli istituiti nei corrispondenti bilanci di previsione
nella sezione delle spese correnti, per ciò  che
riguarda gli interessi, ed al Titolo III << Spese per
rimborso di prestiti >> per quanto riguarda le quote
capitali.

La spesa annua di L. 211.855.566 pari alla rata
di ammortamento graverà  sugli stanziamenti dei capitoli
che verranno appositamente istituiti nella sezione
delle spese correnti, perciò  che riguarda gli interessi
ed al Titolo III << Spese per rimborso di prestiti >>
per quanto riguarda le quote capitali, nei bilanci
relativi agli anni dal 1975 al 2008.

La spesa relativa trova la sua copertura nella
maggiore entrata derivante dall' aumento pari al 100
per cento della tassa di circolazione che dal 1974
passa da L. 5.500.000.000 a L. 11.000.000.000
ai sensi del penultimo comma dell' art. 4 della legge
16 maggio 1970, n. 281 e del 1º comma dell' art. 18
della legge regionale n. 2 del 30 dicembre 1971.

Le spese sopra richiamate sono dichiarate obbligatorie.
 La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 19 gennaio 1974.
 La presente legge è  stata approvata dal Consiglio
Regionale l' 11 dicembre 1973 ed è  stata vistata
dal Commissario di Governo il 14 gennaio 1974.

