LEGGE REGIONALE   N. 9 DEL 21-01-1974
REGIONE TOSCANA
Provvidenze nel settore dei pubblici servizi di
trasporto - Nuove incentivazioni per l' ammodernamento
e il potenziamento del parco rotabile.
Fonte: BOLLETTINO UFFICIALE DELLA REGIONE TOSCANA
N. 4
del 25 gennaio 1974
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Al fine di favorire ulteriormente l' ammodernamento
e il potenziamento del parco rotabile dei
soggetti indicati dall' art. 2 della legge regionale
19- 4- 1973, n. 23, la Regione Toscana concede contributi
straordinari per iniziative non già  ammesse
a contributo in attuazione della predetta legge.

              
                

              
            

ARTICOLO 2

I contributi suddetti vengono concessi per 10
anni, a decorrere dall' esercizio 1973 entro i limiti
finanziari di cui al successivo art. 6 in proporzione
del fondo di ammortamento del materiale rotabile
delle singole Aziende, Enti, Imprese e Società  cooperative
da determinare secondo le modalità  di cui al
successivo art. 3.

I contributi potranno essere concessi soltanto nel
caso in cui i soggetti richiedenti versino in stato di
disavanzo nell' esercizio dei pubblici servizi di trasporto
gestiti.

              
                

              
            

ARTICOLO 3

La determinazione del fondo di ammortamento
del materiale rotabile avverrà  con riferimento alla
consistenza del materiale stesso alla data del 31 dicembre
1972.

Il fondo sarà  costituito dalla somma delle quote
di ammortamento dei singoli veicoli, già  maturate
alla suddetta data e calcolate prendendo a base:
  a) il prezzo originario di acquisto, aumentato
delle spese sostenute per la ricostruzione o per l' ammodernamento
del mezzo;
  b) una durata del veicolo di 10 anni;
  c) un tasso di interesse del 7 per cento.

              
                

              
            

ARTICOLO 4

Al fine della concessione dei contributi di cui
alla presente legge, per l' esercizio 1973, i soggetti
aventi diritto dovranno inoltrare domanda al Presidente
della Giunta Regionale entro 30 giorni dalla
data di entrata in vigore della legge stessa.

Le domande dovranno essere corredate dalla seguente
documentazione:
  1 - copia del conto economico da cui risulti
la passività  dell' esercizio per l' anno 1972;
  2 - elenco in doppia copia del materiale rotabile
di proprietà  del richiedente, alla data del 31 dicembre
1972, con l' indicazione, per ciascun veicolo:
  a) della data della prima immatricolazione;
  b) della data di acquisto da parte del richiedente;
  c) del relativo prezzo di acquisto;
  d) delle spese sostenute dal richiedente per
l' eventuale ricostruzione o ammodernamento del mezzo
nei primi 10 anni di vita.

              
                

              
            

ARTICOLO 5

Entro 30 giorni dalla data di comunicazione da
parte della Giunta regionale della quota di stanziamento
spettante a ciascuna impresa ai sensi del precedente
art. 2, i soggetti beneficiari presentano i rispettivi
piani di investimento decennali.

I contributi di cui alla presente legge verranno
erogati sulla base del programma di spesa approvato
dal Consiglio regionale in relazione ai piani di investimento
di cui al comma precedente e resteranno vincolati
alla effettiva spesa sostenuta in attuazione di
detti piani.

I contributi saranno erogati con decreto del Presidente
della Giunta regionale, all' atto dell' assunzione
degli impegni di spesa da parte dei soggetti beneficiari.

Per gli esercizi successivi, la concessione dei relativi
contributi si intende tacitamente rinnovata in
ordine ai soggetti che ne hanno beneficiato per l' esercizio
1973, salvo presentazione da parte degli stessi,
entro il 30 aprile, di copia del conto economico da
cui risulti la passività  di esercizio relativa all' anno
precedente.

              
                

              
            

ARTICOLO 6

Per l' attuazione della presente legge per l' anno
1973 è  autorizzata la spesa complessiva di Lire 100
milioni a carico del capitolo 30600 del bilancio di
previsione per l' esercizio finanziario 1973.

Le somme eventualmente non impiegate nel corrente
anno potranno essere utilizzate nel prossimo
esercizio finanziario.

L' onere derivante dai finanziamenti per i successivi
esercizi fino all' anno 1982, farà  carico al corrispondente
capitolo dello Stato di previsione della
spesa per ogni singolo esercizio finanziario.
 La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 21 gennaio 1974.
 La presente legge è  stata approvata dal Consiglio
regionale il 17- 12- 1973 ed è  stata vistata dal Conmissario
di Governo il 17- 1- 1974.


Le Leggi Regionali
