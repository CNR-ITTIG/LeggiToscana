Adesione della  Regione  Toscana  al  Centro  Internazionale  dei
Congressi di  Firenze ed erogazione di un contributo annuale allo
stesso.

Il Consiglio Regionale ha approvato il 5-11-1974
Il Commissario del Governo ha apposto il visto il 9-12-1974
Il Presidente  della Giunta  Regionale promulga la seguente legge
regionale:

ARTICOLO 1

Nel quadro  dello sviluppo delle attività turistiche regionali e
dell'elevamento sociale  e culturale  della comunità toscana, la
Regione Toscana  eroga, a  partire dall'anno  1974, un contributo
annuale  ricorrente  di  L.  50  milioni  a  favore  del  "Centro
Internazionale dei Congressi", ente morale (DPR 31 marzo 1972, n.
228) con sede in Firenze.

ARTICOLO 2

La Giunta  regionale è  autorizzata a  compiere tutti  gli  atti
conseguenti volti a perfezionare l'adesione della Regione Toscana
al "Centro Internazionale dei Congressi".

Il Consiglio  regionale, ai  sensi dell'art.  58  dello  Statuto,
provvederà a  designare i  rappresentanti della  Regione Toscana
nel Consiglio  di Amministrazione  del "Centro Internazionale dei
Congressi".

ARTICOLO 3

La spesa  di L.  50 milioni, derivante dalla presente legge farà
carico,  per  l'anno  1974,  al  Cap.  04890,  istituito  con  le
variazioni di bilancio di cui all'articolo seguente.

L'onere derivante  dalla presente  legge per  gli anni successivi
farà carico al corrispondente capitolo dello stato di previsione
della spesa dei bilanci medesimi.

ARTICOLO 4

Sono autorizzate  le seguenti variazioni allo stato di previsione
della spesa del bilancio per il 1974:

Capitoli in diminuzione:

Tit. I - SPESE CORRENTI
Sez. 5a - Oneri non ripartibili
Rubr. 6a - Fondo globale

Cap. 26000
   Fondo per  i provvedimenti  legislativi  in
   corso di adozione                           L.      50.000.000

Capitoli di nuova istituzione:

Sez. 1a - Amministrazione generale
Rubr. 2a - Giunta Regionale

Cap. 04890
   Contributo annuale al Centro Internazionale
   dei Congressi di Firenze                    L.      50.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 dicembre 1974.

La presente  legge è  stata approvata dal Consiglio Regionale il
5-11-1974 ed  è stata  vistata dal Commissario del Governo il 9-
12-1974.



ORGANIZZAZIONI
TURISMO

