Modifiche ed  integrazioni alla  legge regionale 29 gennaio 1973,
n. 9  recante "Interventi  per il  miglioramento degli alberghi e
delle pensioni classificate nelle categorie minori, delle locande
e dei locali adibiti all'esercizio di affittacamere".

Il Consiglio Regionale ha approvato il 21-10-1974
Il Commissario del Governo ha apposto il visto il 21-11-1974
Il Presidente  della Giunta  Regionale promulga la seguente legge
regionale:

ARTICOLO 1

L'art. 3  della  legge  regionale  29  gennaio  1973,  n.  9,  è
sostituito con il seguente:

   "I contributi  di cui  alla lett.  a) dell'art.  1 non possono
   superare il  30%  della  spesa  e  comunque  l'importo  di  L.
   2.500.000. Nel caso che i lavori di miglioramento e di rinnovo
   dell'arredamento siano effettuati congiuntamente, i contributi
   non possono  superare il  30% della spesa e comunque l'importo
   di L. 4.000.000.

   I contributi  di cui  alla lett.  b) dell'art.  1 non  possono
   superare il  50%  della  spesa  e  comunque  l'importo  di  L.
   1.500.000."

ARTICOLO 2

L'art. 8 della legge regionale 29-1-1973, n. 9, è sostituito con
il seguente:

   "I contributi  sono concessi  con deliberazione  della  Giunta
   Regionale con  la quale  viene liquidato il 50% del contributo
   stesso e  sono fissati  i termini  entro i  quali  le  singole
   iniziative o i lavori devono essere portati a compimento.

   La liquidazione  finale ha luogo previo accertamento, da parte
   dei  Comuni   competenti  per  territorio,  della  regolare  e
   puntuale esecuzione dei lavori o attuazione delle iniziative.

   La Giunta Regionale per quanto previsto al comma 2 dell'art. 4
   accerterà, in  ordine ai beneficiari la eventuale sussistenza
   di  altri  contributi  concessi  per  analoghe  provvidenze  e
   l'ammontare degli stessi."

ARTICOLO 3

La misura  della percentuale  a carico del bilancio regionale per
le spese conseguenti agli accertamenti da liquidare ai Comuni, ai
sensi dell'art.  9 della  legge regionale  29-1-1973,  n.  9,  è
elevato al 3% dell'ammontare del contributo stesso.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 27 novembre 1974.

La presente  legge è  stata approvata dal Consiglio Regionale il
21-10-1974 ed è stata vistata dal Commissario del Governo il 21-
11-1974.



TURISMO

