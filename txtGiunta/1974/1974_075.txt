Prestiti agevolati  per lo  sviluppo  della  meccanizzazione  del
settore zootecnico.

Il Consiglio Regionale ha approvato il 5-11-1974
Il Commissario del Governo ha apposto il visto il 9-12-1974
Il Presidente  della Giunta  Regionale promulga la seguente legge
regionale:

ARTICOLO 1

Per  l'acquisto   di  macchine   e   attrezzature   inerenti   la
coltivazione, la  raccolta,  il  trasporto  e  conservazione  dei
foraggi, la preparazione razionale degli alimenti per il bestiame
e le  necessarie attrezzature  di stalla, può essere concesso un
concorso regionale  negli interessi  sui prestiti contratti dagli
operatori  agricoli   con  gli   Istituti  ed   Enti  autorizzati
all'esercizio del credito agrario.

ARTICOLO 2

I  prestiti  sono  concessi  in  alternativa  a  quelli  previsti
dall'art. 12  della legge  27-10-1966, n. 910 e avranno la durata
massima di  cinque anni  ed il  tasso a carico dei beneficiari è
stabilito nella  misura base  del 2% salvo le variazioni previste
dall'art. 34  della legge  2-6-1961, n.  454 e  dalla legge 17-8-
1974, n.  397. Resta  a carico della Regione la differenza fra il
tasso a carico del beneficiario e quello di riferimento stabiliti
come sopra.

I prestiti  saranno concessi  nella misura  massima del 75% della
spesa  ammissibile,  elevabili  fino  al  90%  per  gli  acquisti
effettuati da  coltivatori diretti  singoli e  al 100% per quelli
effettuati da  coltivatori diretti  associati  e  da  cooperative
zootecniche a  prevalente partecipazione  di coltivatori diretti.
Ai coltivatori  diretti associati ed alle cooperative zootecniche
è riservata la priorità assoluta.

ARTICOLO 3

La concessione  di prestiti,  oltre a  tutti i requisiti previsti
dalle  leggi   nazionali  in   materia,   è   subordinata   alla
presentazione della  domanda  direttamente  dall'avente  diritto,
all'ufficio territorialmente  competente, e  alla condizione  che
l'acquisto sia  effettuato dopo l'assunzione del previsto impegno
di  finanziamento  da  parte  della  Giunta  regionale  o  da  un
componente della Giunta stessa, all'uopo delegato.

Alla  liquidazione  del  concorso  regionale,  nei  limiti  delle
assegnazioni disposte  a favore  degli Istituti  di  credito,  si
provvede sulla  base di  appositi rendiconti trimestrali prodotti
dagli Istituti medesimi.

ARTICOLO 4

I prestiti  di cui  alla  presente  legge  sono  assistiti  dalla
garanzia sussidiaria del Fondo Interbancario ai termini dell'art.
56 della  legge 27 ottobre 1966, n. 910, fino all'ammontare della
complessiva perdita  che gli Istituti di Credito dimostreranno di
aver sofferto  dopo l'esperimento  delle procedure di riscossione
coattiva.

ARTICOLO 5

Per quanto  non  espressamente  stabilito  dalla  presente  legge
regionale, purchè  non in  contrasto con  essa, si  applicano le
norme di  cui alle  leggi n. 1760 del 5 luglio 1928, n. 454 del 2
giugno  1961,   n.  910   del  27   ottobre  1966   e  successive
modificazioni ed integrazioni.

ARTICOLO 6

Per i  prestiti di  cui all'art. 1 è autorizzata per l'anno 1974
la spesa  di L.  200.000.000 prevista  al Cap.  28060  che  viene
istituito con  la variazione  di bilancio di cui al seguente art.
8. E'  altresì  autorizzata  la  spesa  di  L.  200.000.000  per
ciascuno  degli   anni  dal  1975  al  1978,  alla  quale  verrà
provveduto  mediante   iscrizione  nei   rispettivi  bilanci   di
previsione.

ARTICOLO 7

Le somme stanziate ai sensi della presente legge ed eventualmente
non impegnate  nell'anno di riferimento possono essere utilizzate
nei due esercizi successivi a quello dello stanziamento.

ARTICOLO 8

Allo stato  di previsione  della spesa  di  bilancio  per  l'anno
finanziario 1974 sono apportate le seguenti variazioni:

In diminuzione:

Tit. II - SPESE IN CONTO CAPITALE
Sez. IV - Azione ed interventi in campo economico
Rubr. 2a - Agricoltura, foreste e bonifiche

Cap. 29800
   Fondo per  il  finanziamento  di  programmi
   regionali di  sviluppo (legge 16-5-1970, n.
   261 e legge 7-8-1973, n. 512)               L.     200.000.000

Di nuova istituzione:

Cap. 28060
   Contributo   per    lo    sviluppo    della
   meccanizzazione nelle aziende zootecniche   L.     200.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 dicembre 1974.

La presente  legge è  stata approvata dal Consiglio regionale il
5-11-1974 ed  è stata  vistata dal Commissario del Governo il 9-
12-1974.



ZOOTECNIA
CREDITO

