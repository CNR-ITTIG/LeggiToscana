Accensione di  un mutuo  per l'acquisto  attrezzature  tecnico  -
scientifiche per  la rilevazione  dell'inquinamento ambientale ed
il controllo  igienico -  sanitario degli  alimenti e delle acque
minerali.

Il Consiglio Regionale ha approvato il 17-4-1974
Il Commissario del Governo ha apposto il visto il 20-5-1974
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

Al fine  di poter  sviluppare un'efficace  azione di  prevenzione
primaria nell'ambiente  e nei  luoghi  di  lavoro  ed  assicurare
altresì una migliore attività di controllo igienico - sanitario
e merceologico  nel settore alimentare e delle acque minerali, la
Regione      provvede   all'acquisto   di  attrezzature tecnico -
scientifiche e  di impianti  per la  rilevazione ed  il controllo
dell'inquinamento ambientale.

Le attrezzature e gli impianti di cui al comma precedente saranno
affidati in  uso ai Laboratori provinciali di igiene e profilassi
della Toscana.

La Giunta  regionale provvederà, secondo le procedure di legge e
previa deliberazione  del Consiglio  regionale, ove  occorra,  ai
sensi  dell'art.  1,  lett.  c)  delle  norme  transitorie  dello
Statuto, all'acquisto  della strumentazione;    attenendosi  alle
caratteristiche generali,  al tipo  ed alla quantità che saranno
determinati dal  Consiglio regionale con successivo provvedimento
amministrativo.

ARTICOLO 2
(Autorizzazione alla  Giunta regionale  per la  contrazione di un
mutuo)

Per il  finanziamento necessario  all'acquisto delle attrezzature
di cui  all'art. 1  della presente  legge, la Giunta regionale è
autorizzata  a   contrarre  con   le  sezioni   autonome  per  il
finanziamento di  opere  pubbliche  e  di  impianti  di  pubblica
utilità della  Banca Nazionale del Lavoro e del Monte dei Paschi
di Siena, Tesorieri Regionali, un mutuo di L. 800.000.000.

Il mutuo  sarà costituito  da due quote uguali da somministrarsi
dalle sezioni di cui al precedente comma e verrà ammortizzato in
35 anni a decorrere dal 1 maggio 1974.

Il tasso  effettivo per  il mutuo  di cui sopra non dovrà essere
superiore al  7,50%. Nessuna  variazione del tasso medesimo sarà
ammessa durante l'intero periodo di ammortamento.

Gli oneri  fiscali derivanti dalla contrazione del predetto mutuo
e le  spese necessarie  per il suo perfezionamento faranno carico
all'amministrazione regionale.

ARTICOLO 3
(Limiti delle  rate di ammortamento e garanzie per la contrazione
del mutuo)

Le rate  di ammortamento  del  mutuo,  di  cui  all'art.  2,  per
capitali ed  interessi, trovano  capienza, ai  sensi del  comma 2
dell'art. 10  della legge  16 maggio 1970, n. 281, nei limiti del
20 per  cento dell'ammontare complessivo delle entrate tributarie
della Regione.

Il pagamento  delle annualità  di ammortamento  dei mutui  sarà
garantito dalla Regione mediante la iscrizione nei propri bilanci
delle somme  occorrenti al  servizio  del  mutuo  stesso  per  il
rimborso del  capitale per  interessi ed  accessori negli importi
indicati nel successivo articolo 5.

La Giunta  regionale, con  proprio provvedimento,  darà  inoltre
incarico irrevocabilmente  all'attuale Tesoriere,  per il periodo
della sua gestione ed a ciascun Tesoriere pro-tempore, singolo od
associato, per  tutta la  residua  durata  dell'ammortamento  del
mutuo, la  quota delle  entrate tributarie  di  competenza  della
Regione o  del "fondo  comune" di  cui all'art.  8 della legge 16
maggio  1970,   n.  281,   occorrente  al   versamento  a  favore
dell'Istituto mutuante  delle  rate  semestrali  comprensive  del
rimborso del capitale, dell'interesse e degli accessori del mutuo
alle stabilite  scadenze, che  si intende pertanto vincolare alla
detta destinazione,  con  prelazione  su  ogni  altro  pagamento,
affinchè lo  stesso Tesoriere (singolo od associato) provveda ai
detti pagamenti,  autorizzandolo anche  e sempre irrevocabilmente
ad accantonare  sul totale  di tutte  le entrate riscosse in ogni
esercizio finanziario  ed in  via prioritaria  rispetto  ad  ogni
altra disposizione, le somme all'uopo occorrenti.

Per  l'accettazione   delle  obbligazioni   poste  a  suo  carico
l'attuale Tesoriere  interverrà nella stipulazione del contratto
di mutuo  fra l'Istituto  mutuante e l'Amministrazione regionale,
la  quale   ultima  resta  altresì  obbligata  ad  inserire  nei
contratti di  tesoreria che  saranno stipulati durante il periodo
di ammortamento  del mutuo,  clausole  che  impongano  ai  futuri
Tesorieri le medesime obbligazioni di cui sopra.

ARTICOLO 4
(Imputazione delle somme introitate)

L'importo del  mutuo di cui all'art. 2 della presente legge sarà
introitato al  Titolo V,  cat.  1a  -  cap.  06900  "Entrate  per
contrazione mutui"  dello stato  di previsione  dell'entrata  del
bilancio per  l'anno finanziario  1974, e la corrispondente spesa
sarà  prevista  al  cap.  27600,  che  viene  istituito  con  la
variazione di cui all'articolo 6 della presente legge.

ARTICOLO 5
(Imputazione delle spese di ammortamento)

Le spese  necessarie per  il perfezionamento  del  mutuo  faranno
carico al  cap. 03800  "Spese  per  contrazione  mutui,  prestiti
obbligazionari e  concessione  di  garanzie  fidejussorie"  dello
stato di previsione della spesa del bilancio per l'anno 1974.

La spesa di L. 32.593.164 pari al 50% della rata di ammortamento,
sarà imputata,  per l'anno  1974, per  la quota  interessi di L.
30.000.000  al  cap.  17800  "Interessi  passivi  compresi  nelle
annualità di  ammortamento di  mutui" e per la quota capitale di
L. 2.593.164  al cap. 36400 "Quota capitale per estinzione mutui"
del bilancio  1974 che vengono integrati con la variazione di cui
all'articolo seguente.

Per l'anno  2009 le  spese di  cui al  comma  precedente  faranno
carico   agli    stanziamenti   degli   appositi   capitoli   del
corrispondente bilancio di previsione.

La spesa  annua di L. 65.186.328, pari alla rata di ammortamento,
graverà   sugli   stanziamenti   dei   capitoli   che   verranno
appositamente istituiti  nella sezione  delle spese correnti, per
quanto riguarda  gli  interessi  ed  al  Titolo  III  "Spese  per
rimborso di prestiti", per quanto riguarda le quote capitali, nei
bilanci relativi agli anni dal 1975 al 2008.

La maggiore  spesa relativa  agli anni  dal 1975  al 2008,  sarà
fronteggiata con  la maggiore  entrata del  "fondo comune" di cui
all'art. 8 della legge 16 maggio 1970, n. 281.

Le spese sopra richiamate sono dichiarate obbligatorie.

ARTICOLO 6
(Variazione agli  stati di  previsione del  bilancio  per  l'anno
1974)

Sono autorizzate  le seguenti variazioni agli stati di previsione
del bilancio regionale per l'anno finanziario 1974:

                             Entrata

In aumento:

TITOLO V  - Entrate  provenienti da  assunzione di  prestiti,  di
anticipazioni ed ogni altra operazione di credito.
Cat. 1a - Accensione di prestiti.

Cap. 06900
   Contrazione di mutui                        L.     800.000.000

                              Spesa

In diminuzione:

TITOLO I - Spese correnti.
Sez. V - Oneri non ripartibili.
Rubrica 6a - Fondo globale.

Cap. 26000
   Fondo per il finanziamento di provvedimenti
   legislativi in corso di adozione            L.      32.593.164

In aumento:

TITOLO I - Spese correnti.
Sez. III - Azione ed interventi in campo sociale.
Rubrica 6a - Interessi passivi.

Cap. 17800
   Interessi passivi compresi nelle annualità
   di ammortamento di mutui                    L.      30.000.000

TITOLO III - Spese per il rimborso di prestiti.
Rubrica 1a - Estinzione dei prestiti.

Cap. 36400
   Quota capitale per estinzione mutui         L.       2.593.164

Totale in aumento                              L.      32.593.164

Di nuova istituzione:

TITOLO II - Spese in conto capitale.
Sez. III - Azione ed interventi in campo sociale.

Cap. 27600
   Acquisto     attrezzature     tecnico     -
   scientifiche  da   destinarsi  in   uso  ai
   laboratori   provinciali    di   igiene   e
   profilassi                                  L.     800.000.000

Riepilogo
- In diminuzione                               L.      32.593.164
- In aumento                                   L.      32.593.164
- Di nuova istituzione                         L.     800.000.000
Differenza                                     L.     800.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 27 maggio 1974.

La presente  legge è  stata approvata dal Consiglio Regionale il
17-4-1974 ed  è stata vistata dal Commissario del Governo il 20-
5-1974.



TUTELA AMBIENTALE
SICUREZZA
CONTROLLI

