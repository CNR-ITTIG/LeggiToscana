Interventi straordinari  per l'acquisizione  dei pubblici servizi
di trasporto di linea extraurbane per viaggiatori.

Il Consiglio Regionale ha approvato il 29-4-1974
Il Commissario del Governo ha apposto il visto il 25-5-1974
Il Presidente  della Giunta  Regionale promulga la seguente legge
regionale:

ARTICOLO 1

Ai fini  di agevolare ed incentivare l'acquisizione alla gestione
pubblica degli  autoservizi di linea extraurbani per viaggiatori,
la Regione può concedere agli Enti pubblici che, ai sensi del TU
15-10-1925, n.  2578, abbiano  assunto od  assumano  in  gestione
pubblica servizi  di trasporto,  un contributo  in conto capitale
nella misura  e con  le modalità  di cui ai successivi articoli,
per l'acquisto  dalle imprese  private che gestiscono autoservizi
di  linea,   di  materiale  rotabile,  attrezzature  ed  immobili
ritenuti necessari per l'esercizio dei servizi.

Tale contributo può essere concesso anche:

1) alle  società cooperative  di  lavoro  costituite  da    soci
   lavoratori ai sensi dell'art. 23 del DLCPS 14-12-1947, n. 1577
   e successive  modifiche, costituite  ed operanti  alla data di
   entrata in vigore della presente legge;
2) alle  imprese di  diritto privato  costituite ed operanti alla
   data di  entrata in  vigore della presente legge e nelle quali
   gli Enti  pubblici abbiano  una partecipazione  finanziaria di
   maggioranza.

ARTICOLO 2

Il contributo  di cui  all'art. 1  potrà essere  concesso  nella
misura massima  del 60%  sulle spese  riconosciute ammissibili in
relazione agli scopi di cui alla presente legge ed effettuate nel
periodo 1  aprile -  31 dicembre  1972 e  negli anni 1973, 1974 e
1975.

Agli Enti  che rilevano beni di aziende o di linea di autoservizi
operanti nelle  zone montane, definite dalla legge regionale 2-1-
1973, n. 1, il contributo può essere concesso fino al 100%. Agli
Enti che  hanno situazioni di bilancio gravemente deficitarie, il
contributo può essere concesso nella misura massima dell'80%.

ARTICOLO 3

Gli Enti e le Imprese che intendono chiedere il contributo di cui
all'art. 1  per il  periodo 1  aprile -  31 dicembre  1972 e fino
all'entrata in  vigore della  presente  legge,  devono  inoltrare
domanda al Presidente della Giunta regionale, entro il termine di
trenta giorni dalla predetta data di entrata in vigore.

Alle domande dovranno essere allegati:

1) copia  della deliberazione  di acquisto  dei competenti organi
   degli Enti o delle Società richiedenti;
2) relazione tecnica finanziaria sui beni acquistati;
3) ogni  altro atto  che documenti  la  rispondenza  delle  spese
   sostenute alle finalità della legge.

I contributi  di cui  al presente  articolo, saranno concessi con
decreto del  Presidente della Giunta, sulla base del programma di
spesa deliberato dal Consiglio regionale.

ARTICOLO 4

Dall'entrata in vigore della presente legge e fino al 31-12-1975,
l'erogazione  del   contributo  è  subordinata  alla  preventiva
verifica  della   rispondenza  delle   singole  operazioni   agli
indirizzi programmatici stabiliti dal Consiglio regionale.

A tal  fine, gli  Enti e  le Imprese  che aspirano  al contributo
dovranno  preventivamente  produrre  i  relativi  programmi  alla
Giunta regionale.

Il Consiglio  regionale delibera  sulle proposte  motivate  della
Giunta circa l'assegnazione delle somme stanziate.

I contributi  saranno erogati  con decreto  del Presidente  della
Giunta regionale.

Per le  operazioni  riconosciute  ammissibili,  l'erogazione  del
contributo  è  subordinata  alla  presentazione  della  relativa
domanda corredata dei documenti di cui all'articolo 3.

ARTICOLO 5

All'onere derivante  dall'applicazione della  presente legge  per
gli interventi  riferiti al  periodo 1-4-1972-31-12-1974,  per un
ammontare di  L. 2.000.000.000 si fa fronte con la contrazione di
un mutuo di pari importo.

Per gli  interventi relativi  all'anno 1975  si  provvederà  con
successivo e separato provvedimento legislativo.

ARTICOLO 6

La Giunta  regionale è  autorizzata a  contrarre, con le sezioni
autonome per il finanziamento di opere pubbliche e di impianti di
pubblica utilità  della Banca  Nazionale del  Lavoro e del Monte
dei  Paschi  di  Siena,  Tesorieri  regionali,  il  mutuo  di  L.
2.000.000.000 di cui al comma 1 del precedente articolo 5.

Il mutuo  sarà costituito  da due quote uguali da somministrarsi
dalle sezioni  anzidette e  verrà  ammortizzato  in  35  anni  a
decorrere dal 1 maggio 1974.

Il tasso  effettivo per  il mutuo  di cui sopra non dovrà essere
superiore al 7,50%.

Nessuna variazione  del  tasso  medesimo  sarà  ammessa  durante
l'intero periodo di ammortamento.

Gli oneri  fiscali derivanti dalla contrazione del predetto mutuo
e le  spese necessarie  per il suo perfezionamento faranno carico
all'Amministrazione regionale.

ARTICOLO 7

Le rate  di ammortamento  del  mutuo,  di  cui  all'art.  5,  per
capitali ed  interessi, trovano  capienza, ai  sensi del  comma 2
dell'art. 10  della legge  16 maggio 1970, n. 281, nei limiti del
20% dell'ammontare  complessivo delle  entrate  tributarie  della
Regione.

Il pagamento  delle annualità  di ammortamento  del mutuo  sarà
garantito dall'Ente mutuatario mediante l'iscrizione nel bilancio
della Regione  per tutta  la durata dell'ammortamento delle somme
relative  alle   quote  interessi   e  capitali   occorrenti  per
effettuare  il  pagamento  stesso,  negli  importi  indicati  nel
successivo art. 9.

La Giunta  regionale con  proprio  provvedimento  darà  incarico
all'attuale Tesoriere,  per il  periodo della  sua gestione, ed a
ciascun Tesoriere pro-tempore (singolo od associato) per tutta la
residua  durata   dell'ammortamento,  il   versamento  a   favore
dell'istituto mutuante delle rate semestrali di ammortamento, per
interessi   e    quote   capitali,   alle   stabilite   scadenze,
autorizzandolo  irrevocabilmente  ad  accantonare  in  ogni  anno
finanziario, con  precedenza su  ogni altro pagamento, sul totale
di tutte  le entrate tributarie riscosse, le somme necessarie per
il pagamento  delle rate  di competenza di ogni singolo anno, che
s' intendono così vincolate a favore dell'istituto mutuante.

Per accettazione  degli obblighi  posti a  loro carico, l'attuale
Tesoriere interverrà  nella stipulazione  del contratto di mutuo
tra l'istituto  mutuante e  l'Amministrazione regionale, la quale
ultima resta  altresì obbligata  ad inserire  nei  contratti  di
tesoreria  che   saranno  stipulati   durante   il   periodo   di
ammortamento  del   mutuo,  clausole   che  impongono  ai  futuri
tesorieri i medesimi obblighi di cui sopra.

ARTICOLO 8

L'importo del  mutuo di  cui sopra  sarà introitato al Titolo V,
cat. 1a,  cap. 06900  "Entrate per contrazione mutui" dello stato
di previsione  dell'entrata del  bilancio per  l'anno finanziario
1974 e  la corrispondente  spesa sarà prevista al capitolo 33550
che viene  istituito con  la variazione  di cui all'art. 10 della
presente legge.

ARTICOLO 9

Le spese  necessarie per  il perfezionamento  del mutuo  medesimo
faranno carico  al  cap.  03800  "Spese  per  contrazione  mutui,
prestiti obbligazionari  e concessione  di garanzie fidejussorie"
dello stato  di previsione  della spesa  del bilancio  per l'anno
1974.

La  spesa   di  L.   81.482.910,  pari   al  50%  della  rata  di
ammortamento, sarà  imputata, per  l'anno  1974,  per  la  quota
interessi di  L. 75.000.000  al capitolo 25400 "Interessi passivi
compresi nelle  annualità di  ammortamento di  mutui" e  per  la
quota capitale  di L. 6.482.910 al cap. 36400 "Quota capitale per
estinzione mutui"  del bilancio 1974 che vengono integrati con la
variazione di cui all'articolo seguente.

Per l'anno  2009 le  spese di  cui al  comma  precedente  faranno
carico   agli    stanziamenti   degli   appositi   capitoli   del
corrispondente bilancio di previsione.

La spesa annua di L. 162.965.820, pari alla rata di ammortamento,
graverà   sugli   stanziamenti   dei   capitoli   che   verranno
appositamente istituiti  nella sezione  delle spese correnti, per
ciò che  riguarda gli  interessi, ed  al Titolo  III "Spese  per
rimborso di  prestiti" per quanto riguarda le quote capitali, nei
bilanci relativi agli anni dal 1975 al 2008.

La maggiore  spesa relativa  agli anni  dal 1975  al  2008  sarà
fronteggiata con  la maggiore  entrata del  "fondo comune" di cui
all'art. 8 della legge 16-5-1970, n. 281.

Le spese sopra richiamate sono dichiarate obbligatorie.

ARTICOLO 10

Gli  stati   di  previsione   del  bilancio   della  Regione  per
l'esercizio finanziario 1974, sono così modificati:

                             Entrata

In aumento:

TITOLO V  - Entrate  provenienti da  assunzione di  prestiti,  di
anticipazioni ed ogni altra operazione di credito.
Cat. 1a - Accensione di prestiti.

Cap. 06900
   Contrazione di mutui                        L.   2.000.000.000

                              Spesa

In diminuzione:

TITOLO I - spese correnti.
Sez. V - Oneri non ripartibili.
Rubr. 6a - Fondo globale.

Cap. 26000
   Fondo per il finanziamento di provvedimenti
   legislativi in corso di adozione            L.      81.482.910

In aumento:

TITOLO I - Spese correnti.
Sez. IV - Azione ed interventi in campo economico.
Rubr. 16a - Servizio interessi su mutui e debiti in ammortamento.

Cap. 25400
   Interessi passivi compresi nelle annualità
   di ammortamento dei mutui                   L.      75.000.000

TITOLO III - Spese per rimborso di prestiti.
Rubr. 1a - Estinzione di prestiti.

Cap. 36400
   Quota capitale per estinzione di mutui      L.       6.482.910

Totale                                         L.      81.482.910

Di nuova istituzione:

TITOLO II - Spese in conto capitale.
Sez. IV - Azione ed interventi in campo economico.
Rubr. 10a - Trasporti.

Cap. 33550
   Interventi straordinari  per l'acquisizione
   dei pubblici  servizi di trasporto di linea
   extraurbani per viaggiatori                 L.   2.000.000.000

Riepilogo
- In diminuzione                               L.      81.482.910
- In aumento                                   L.      81.482.910
- Di nuova istituzione                         L.   2.000.000.000
Differenza                                     L.   2.000.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 28 maggio 1974.

La presente  legge è  stata approvata dal Consiglio Regionale il
29-4-1974 ed  è stata vistata dal Commissario del Governo il 25-
5-1974.



TRASPORTI

