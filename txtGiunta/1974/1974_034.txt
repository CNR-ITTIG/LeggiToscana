Provvedimenti  intesi   a  garantire  l'efficienza  dei  pubblici
servizi  di   linea  automobilistici  e  filoviari  -  Contributi
straordinari per  assicurare la  continuità dei  servizi gestiti
dalle imprese private.

Il Consiglio Regionale ha approvato il 20-5-1974
Il Commissario del Governo ha apposto il visto il 21-6-1974
Il Presidente  della Giunta  Regionale promulga la seguente legge
regionale:

ARTICOLO 1

Nell'attesa di provvedere per l'anno 1974 ad una nuova disciplina
di  interventi   nel  settore   dei  pubblici  servizi  di  linea
automobilistici e filoviari soggetti alla sorveglianza regionale,
considerata l'urgenza  di garantire l'efficienza e la continuità
di tali  servizi ancora  esercitati  dalle  imprese  private,  la
Regione Toscana  concede a  dette imprese un contributo pari a L.
460.000 per  ciascun  dipendente  iscritto  nei  libri  matricola
dell'impresa alla  data del 30-6-1974 ed in servizio fino dall'1-
1-1973.

Detto contributo, nel caso di dipendenti che prestino servizio da
data   posteriore    all'1-1-1973,   è    ridotto    di    tanti
ventiquattresimi quante  sono le  mensilità intere intercorrenti
tra l'1-1-1973 e la data di assunzione in servizio degli stessi.

ARTICOLO 2

Il contributo è concesso alle imprese di cui all'art. 1:

- che  assicurino la  normale efficienza dei servizi e rispettino
  le clausole  concessionali, i  contratti di  lavoro e  le leggi
  sociali;
- che  applichino  nei  confronti  del  personale  dipendente  il
  trattamento economico e normativo del contratto di lavoro ANAC;
- che alla data di entrata in vigore della presente legge abbiano
  sottoscritto  un   nuovo  contratto   aziendale  di  lavoro  in
  esecuzione dell'accordo tipo stipulato in sede regionale il 19-
  4-1974 tra gli organismi rappresentativi dei datori di lavoro e
  dei lavoratori.

ARTICOLO 3

Il contributo  è erogato  nel caso  che risulti passivo il conto
economico di  esercizio per  l'anno 1973,  relativo al  complesso
dell'attività aziendale dei trasporti dell'impresa richiedente.

ARTICOLO 4

Le imprese  che intendano ottenere il contributo devono inoltrare
al presidente  della Giunta  regionale, entro  il termine  di  10
giorni dalla  data di  entrata in  vigore della  presente  legge,
domanda in bollo corredata della seguente documentazione:

1) dichiarazione,  del legale rappresentante dell'impresa, che ai
   dipendenti  viene   corrisposto  il  trattamento  economico  e
   normativo  del   contratto  di   lavoro  nazionale   ANAC;  la
   dichiarazione deve  essere  controfirmata  dai  rappresentanti
   delle organizzazioni sindacali aziendali;
2) copia  conforme  dell'originale  del    contratto  integrativo
   aziendale di lavoro in vigore;
3) elenco  del personale in servizio alla data del 30-6-1974, con
   l'indicazione per  ciascun nominativo della data di assunzione
   in servizio e del numero di matricola;
4) copia del conto economico di esercizio relativo all'anno 1973.

Alla erogazione  dei contributi  stabiliti dalla  presente  legge
sarà data  esecuzione da  parte della  Giunta Regionale  a norma
dell'art. 46 dello Statuto.

ARTICOLO 5

Per l'attuazione  della presente  legge è  autorizzata la  spesa
complessiva di  L. 900.000.000  a carico  del capitolo  23550 del
bilancio di  previsione per  l'esercizio  finanziario  1974,  che
viene istituito con la variazione di cui al successivo articolo.

ARTICOLO 6

Nello stato di previsione della spesa, tabella n. 2, del bilancio
per l'anno finanziario 1974 è apportata la seguente variazione:

Capitolo in diminuzione

Tit. I - Spese correnti
Sez. V - Oneri non ripartibili
Rubrica 6a - Fondo globale

Cap. 26000
   Fondo per il finanziamento di provvedimenti
   legislativi in corso di adozione            L.     900.000.000

Capitolo di nuova istituzione

Tit. I - Spese correnti
Sez. IV - Azione ed interventi in campo economico
Rubrica 9a - Trasporti

Cap. 23550
   Contributo straordinario  per assicurare la
   continuità  dei   servizi  gestiti   dalle
   imprese private                             L.     900.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 21 giugno 1974.

La presente  legge è  stata approvata dal Consiglio Regionale il
20-5-1974 ed  è stata vistata dal Commissario del Governo il 21-
6-1974.



TRASPORTI

