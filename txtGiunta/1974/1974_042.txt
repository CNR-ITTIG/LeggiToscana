Indennità, rimborso spese e trattamento economico di missione al
Presidente, ai  membri ed  al  Segretario  del  Comitato  Tecnico
Regionale per  la concessione  del contributo nel pagamento degli
interessi sulle  operazioni di  credito artigiano  effettuate  ai
sensi  della   legge  27-5-1952,   n.  949  sull'Artigiancassa  e
successive modificazioni.

Il Consiglio Regionale ha approvato il 17-6-1974
Il Commissario del Governo ha apposto il visto il 12-7-1974
Il Presidente  della Giunta  Regionale promulga la seguente legge
regionale:

ARTICOLO 1

L'indennità ed  il rimborso  delle spese, nonchè il trattamento
economico di  missione per  il  Presidente,  i  componenti  e  il
Segretario del  Comitato regionale  previsto  dall'art.  1  della
legge 7  agosto 1971,  n. 685  sono disciplinate  dalla  presente
legge.

Per i  membri del  Comitato che  siano  consiglieri  regionali  o
dipendenti dalla  Regione o dipendenti dallo Stato si provvede ai
sensi, rispettivamente, della legge regionale 4 febbraio 1972, n.
4, della  legge regionale  6 settembre  1973, n.  54, del  DPR 30
giugno 1972, n. 748 e della legge 15 novembre 1973, n. 734.

ARTICOLO 2

Ai componenti  il Comitato Tecnico Regionale di cui al precedente
articolo  ed   al  Segretario   dello  stesso  e  attribuita  una
indennità per  ogni giornata di seduta, fino ad un massimo di 48
giornate di seduta all'anno, nella misura di:

- L. 20.000 al Presidente;
- L. 15.000 agli altri componenti;
- L. 10.000 al segretario.

Le indennità indicate nel precedente comma si intendono al lordo
delle ritenute  fiscali e  la loro  corresponsione decorre  dalla
prima seduta  alla quale  ciascun componente del Comitato Tecnico
Regionale ha partecipato.

Alla liquidazione  delle indennità  provvede  periodicamente  la
Giunta regionale  sulla base  di  prospetti  riepilogativi  delle
presenze  sottoscritti   dal  Presidente  e  dal  segretario  del
Comitato Tecnico Regionale.

ARTICOLO 3

Ai componenti  che risiedono  in un Comune diverso da quello sede
del Comitato  Tecnico Regionale,  spetta, quando  si rechino alla
seduta del  Comitato, un trattamento economico di trasferta di L.
15.000 per  ogni 24 ore, e, per le trasferte di durata inferiore,
di un ventiquattresimo della diaria intera per ogni ora.

Ai componenti  di cui al comma precedente è altresì corrisposto
un rimborso  delle spese  di viaggio  nella misura  di lire 40 al
chilometro, calcolando  la distanza  ferroviaria  dal  Comune  di
residenza a quello dove ha sede il Comitato Tecnico Regionale.

ARTICOLO 4

Ai componenti ed al Segretario del Comitato Tecnico Regionale che
per ragioni del loro ufficio si recano fuori dalla sede presso la
quale sono  nominati, compete il trattamento di missione, secondo
le norme della legge regionale n. 3 del 31 gennaio 1972.

La missione  deve essere  autorizzata dal Presidente del Comitato
Tecnico Regionale.

ARTICOLO 5

La corresponsione  del gettone  di presenza,  della indennità di
trasferta ed  il rimborso  delle spese  di viaggio, decorre dalla
data di insediamento della Commissione Tecnica.

La Giunta regionale provvederà al conguaglio fra le somme dovute
al Presidente,  ai  componenti  ed  al  Segretario  del  Comitato
Tecnico  Regionale   a  norma   della  presente  legge  e  quelle
anticipate  a   qualsiasi  titolo   per  il   periodo   anteriore
all'entrata in vigore della presente legge.

ARTICOLO 6

Alla spesa  di  cui  alla  presente  legge  si  provvede  con  lo
stanziamento all'uopo  previsto al capitolo 48 del Bilancio della
Regione per  l'esercizio 1972,  al capitolo 23800 per l'esercizio
1973 ed  ai corrispondenti  capitoli di bilancio per gli esercizi
successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 luglio 1974.

La presente  legge è  stata approvata dal Consiglio Regionale il
17-6-1974 ed  è stata vistata dal Commissario del Governo il 12-
7-1974.



ORGANI
CREDITO
ARTIGIANATO

