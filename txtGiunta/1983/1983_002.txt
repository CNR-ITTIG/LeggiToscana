Contributo straordinario  della Regione  Toscana  alle  spese  di
liquidazione  dell'Associazione  Italiana  Diffusione  Educazione
Musicale (AIDEM) di Firenze.

Il Consiglio Regionale ha approvato il 30-11-1982
Il Commissario del Governo ha apposto il visto il 3-1-1983
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, in  relazione  alla  messa  in  liquidazione
dell'Associazione Italiana Diffusione Educazione Musicale (AIDEM)
di Firenze,  annotata nel  registro delle  persone giuridiche del
Tribunale di  Firenze, al  fine di  contribuire al  pagamento dei
residui crediti  privilegiati  del  personale  dipendente  e  dei
collaboratori artistici e quello delle spese di gestione, stanzia
la somma  di L.  300.000.000 che  verrà erogata  al collegio dei
Liquidatori dell'AIDEM.

ARTICOLO 2

Per il finanziamento della spesa prevista dalla presente legge si
provvede con  i  fondi  disponibili  sul  Cap.  16200  che  viene
istituito nel  bilancio del  corrente esercizio con la variazione
di cui al successivo comma.

Agli stati  di previsione  di competenza  e di  cassa della parte
"SPESA"  del  bilancio  per  l'esercizio  finanziario  1982  sono
apportate, per analoghi importi, le seguenti variazioni:

- in diminuzione
Cap. 70160
   Fondo di riserva per spese obbligatorie         L. 300.000.000

- di nuova istituzione
Cap. 16200
   Contributo straordinario nella liquidazione
   dell'Associazione   Italiana    Diffusione,
   Educazione Musicale (AIDEM)                     L. 300.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 10 gennaio 1983.

La presente  legge è  stata approvata dal Consiglio Regionale il
30-11-1982 ed  è stata vistata dal Commissario del Governo il 3-
1-1983.



ATTIVITA' ARTISTICHE

