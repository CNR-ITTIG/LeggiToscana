Piano regionale dei mercati all'ingrosso.

Il Consiglio Regionale ha approvato il 29-6-1983
Il Commissario del Governo ha apposto il visto il 27-7-1983
Il Presidente  della Giunta  Regionale promulga la seguente legge
regionale:

ARTICOLO 1
(Piano regionale dei mercati all'ingrosso)

La presente  legge disciplina  gli  interventi  nel  settore  dei
mercati all'ingrosso.

Le norme  della presente  legge e  le tabelle  "A" e  "B" ad essa
allegate   costituiscono   il   piano   regionale   dei   mercati
all'ingrosso di  cui all'art.  2 della legge regionale 21-5-1975,
n. 46.

ARTICOLO 2
(Finalità e obiettivi del Piano regionale)

Al  fine   di  razionalizzare   la  rete  regionale  dei  mercati
all'ingrosso e  di armonizzare  la presenza  dei diversi circuiti
all'interno del  sistema distributivo,  nonchè di determinare la
riduzione  dei   costi  di   distribuzione,  sono  fissati  quali
obiettivi del Piano regionale:

a) la ordinata diffusione dei mercati all'ingrosso nel territorio
   regionale in relazione alla produzione reale e potenziale e in
   relazione ai consumi ed alla loro presumibile evoluzione;
b) la trasformazione degli attuali mercati all'ingrosso in centri
   annonari polivalenti;
c) lo  sviluppo del    sistema  di    offerta  dei  beni  di  cui
   all'articolo 1  della  LR  21-5-1975,  n.  46  e  di  servizi,
   attraverso l'incremento  delle interrelazioni  funzionali  fra
   centri alimentari  e  imprese  grossiste  operanti  fuori  dai
   centri stessi.

ARTICOLO 3
(Centro Annonario Polivalente)

Il Centro  Annonario Polivalente  è il  principale strumento  di
politica annonaria  dell'ente locale.  Esso è  costituito  dalle
strutture  e   dai  servizi  per  la  raccolta,  conservazione  e
commercializzazione all'ingrosso dei prodotti di cui all'articolo
1 della LR 21-5-1975, n. 46.

Il Centro  Annonario Polivalente  ha  lo  scopo  di  adeguare  le
strutture  mercantili  all'ingrosso  alle  attuali  esigenze  del
sistema distributivo,  con l'ampliamento della gamma dei prodotti
e dei servizi, l'efficienza e l'economicità della gestione e una
diretta azione  di controllo commerciale. Viene altresì favorita
l'azione  delle  competenti  autorità  per  quanto  concerne  il
controllo igienico  - sanitario  con particolare riferimento alla
tutela dei consumatori.

ARTICOLO 4
(Nuove localizzazioni,  trasferimenti e  superficie massima delle
strutture mercantili)

Agli effetti  della presente  legge, il  territorio regionale  è
suddiviso nelle  zone di  cui all'allegata  tabella "A".  Le zone
individuano l'ambito territoriale dei flussi commerciali che, per
consistenza  e   dislocazione,  possono   essere  soddisfatti  da
un'unica struttura mercantile polivalente.

Per  ciascuna  zona  l'individuazione  dell'area  del  territorio
comunale  in  cui  dovrà  realizzarsi  la  struttura  mercantile
polivalente  e   le  aree  destinate  alle  localizzazioni  delle
attività  di   commercio  all'ingrosso   fuori  mercato  vengono
effettuate d'intesa  fra i  comuni ricadenti  nella zona  stessa,
sulla  base   di  un   documento  tecnico   -  programmatico.  Le
Associazioni    intercomunali     territorialmente    interessate
promuovono il  perfezionamento delle intese fra i comuni, dandone
atto con propria deliberazione.

Ai fini  dell'individuazione di cui al comma precedente, i comuni
tengono conto  in particolare  dei  caratteri  di  accessibilità
dell'area, del  suo grado  di infrastrutturazione  nonchè  della
consistenza e della distribuzione territoriale della domanda.

Per ciascuna  struttura mercantile  si applicano  gli standars di
superficie massima  destinabile alla  vendita di cui all'allegata
tabella "B".

ARTICOLO 5
(Localizzazione delle  attività di  commercio all'ingrosso fuori
mercato)

Ai fini  dell'integrazione funzionale tra le strutture mercantili
previste  dalla  presente  legge  e  le  attività  di  commercio
all'ingrosso  fuori   mercato,  i  comuni  individuati  ai  sensi
dell'articolo 4  delimitano le aree contigue a quelle del mercato
da destinare  alla localizzazione  delle attività  di  commercio
all'ingrosso dei prodotti di cui all'art. 1 della legge regionale
21-5-1975, n. 46, svolte al di fuori del mercato stesso.

Limitatamente ai  comuni nel cui territorio già esistono mercati
all'ingrosso, il vincolo è subordinato alla disponibilità delle
aree contigue alla sede del mercato.

I comuni  adottano  le  necessarie  determinazioni  normative  ed
attuative ai  sensi della  vigente disciplina urbanistica;  salva
l'applicazione delle  disposizioni di cui al comma successivo nel
caso di  adozione del piano per gli insediamenti produttivi (pip)
o del piano particolareggiato di esecuzione (ppe).

Le deliberazioni di adozione del pip o del ppe costituiscono, ove
necessario, variante  dello strumento urbanistico generale. I pip
ed i  ppe sono approvati con le modalità previste dagli articoli
6 e  seguenti della  legge 18  aprile 1962,  n. 167  e successive
modificazioni e  integrazioni. Per  l'adozione  del  pip  non  è
necessaria la preventiva autorizzazione regionale.

La Regione  emana il  decreto di  approvazione del  pip o del ppe
entro 60 giorni dal ricevimento degli atti.

I comuni non sede di mercato all'ingrosso valutano l'opportunità
di realizzare  aree per  l'insediamento di attività di commercio
all'ingrosso fuori mercato sulla base degli indirizzi di politica
di settore contenuti nel documento tecnico - programmatico di cui
all'art.  4,  con  particolare  riferimento  alle  compatibilità
territoriali  ed   economiche  fra   tali  aree  e  le  strutture
mercantili all'ingrosso previste dalla presente legge.

ARTICOLO 6
(Finanziamento degli interventi)

Fino all'entrata  in vigore  della disciplina  dei  finanziamenti
regionali a  sostegno delle attività produttive non agricole, il
finanziamento degli  interventi previsti  dalla presente legge è
disposto con  atto del  Consiglio  regionale  su  proposta  della
Giunta.

Con lo stesso atto il Consiglio regionale:

a) accerta  la conformità  delle    iniziative  alle  condizioni
   stabilite dalla presente legge;
b) valuta  le iniziative in termini di adeguamento agli obiettivi
   di cui  alla presente  legge, in  relazione alla fattibilità,
   anche dal  punto  di  vista  del  concreto  reperimento  delle
   risorse finanziarie,  ed al  rendimento sociale  ed economico,
   con indicazione delle relative priorità;
c) stabilisce  per ciascuna  iniziativa la natura e la misura dei
   finanziamenti,  nonchè   le  modalità   ed  i   termini  per
   l'erogazione degli stessi.

La Giunta  regionale acquisisce,  entro il  termine perentorio di
sei mesi  dalla data  del provvedimento consiliare suindicato, il
piano  di   copertura  finanziaria  dell'iniziativa  redatto  dal
soggetto  beneficiario   sulla  base  delle  complessive  risorse
utilizzabili e  delle previsioni circa l'inizio, lo svolgimento e
la conclusione  dei  lavori,  ne  verifica  la  rispondenza  alle
condizioni  fissate  dal  Consiglio  regionale  e,  se  conforme,
provvede   all'erogazione    dei   finanziamenti   concessi,   da
effettuarsi per stati di avanzamento dei lavori.

Alle domande  di finanziamento,  da presentarsi  entro il mese di
ottobre di ogni anno, devono essere allegati:

a) il  documento tecnico  programmatico di  cui all'art.  4 della
   presente legge;
b) il  progetto tecnico di massima delle opere, comprensivo delle
   indicazioni dell'area di ubicazione, o i bandi di concorso per
   gli   appalti,    purchè   contenenti   l'indicazione   delle
   ubicazioni,    delle    dimensioni    e    delle    principali
   caratteristiche tecniche delle opere;
c) una  relazione  illustrativa  delle  caratteristiche  e  delle
   finalità   dei    singoli   interventi   in   rapporto   alla
   organizzazione complessiva  delle  attività  e  dei  servizi,
   nonchè  l'indicazione   dei  tempi   di  realizzazione  degli
   interventi stessi;
d) l'atto  di concessione  dell'ente istitutore  del mercato, nel
   caso dei soggetti di cui alla lett. b) del successivo articolo
   7.

E' soppresso l'art. 3 della LR 21-5-1975, n. 46.

ARTICOLO 7
(Realizzazione e gestione dei mercati all'ingrosso)

L'articolo 4 della legge regionale 21-5-1975, n. 46 è sostituito
dal seguente:

   "Alla realizzazione e gestione dei mercati all'ingrosso di cui
   all'articolo 1 della presente legge provvedono:

   a) gli enti che hanno istituito il mercato;
   b) società  o altre forme associative costituite fra gli enti
      pubblici  che  hanno  istituito  il  mercato  ed  operatori
      economici  privati,   nelle   quali   sia   assicurata   la
      partecipazione maggioritaria di capitale pubblico.

   Nel caso  di cui alla lettera b) alla realizzazione e gestione
   del mercato  si provvede  sulla base di un atto di concessione
   dell'ente istitutore del mercato.

   Nell'atto di  concessione, oltre ai casi ed alle modalità per
   la revoca  e la  decadenza della concessione, dovrà essere in
   particolare previsto  che la  gestione del  mercato avvenga in
   conformità del regolamento di mercato.

   La subconcessione  è vietata  e comporta  la decadenza  della
   concessione. Per  la gestione  del mercato  l'ente gestore  si
   avvale   di    una   commissione   consultiva   composta   dai
   rappresentanti delle  associazioni e degli operatori economici
   della produzione,  della  distribuzione,  della  cooperazione,
   degli altri  enti interessati,  nonchè  delle  organizzazioni
   sindacali più rappresentative dei lavoratori.

   La gestione  dei mercati non può perseguire fini di lucro;  i
   canoni e  le tariffe  dovranno essere  fissati in  modo che  i
   proventi  della   gestione  siano   commisurati  a   sostenere
   esclusivamente  le   spese  necessarie  al  funzionamento  del
   mercato, all'ammortamento  ed al  miglioramento  dei  relativi
   impianti.

   La vigilanza  svolta  dalla  commissione  provinciale  di  cui
   all'articolo 4,  primo comma, della legge 25-3-1959, n. 125 è
   soppressa.

   Gli enti  gestori sono  tenuti a fornire alla Giunta regionale
   informazioni  e   dati   concernenti   la   gestione   ed   il
   funzionamento del mercato".

Il quinto  comma dell'articolo  5 della legge regionale 21 maggio
1975, n. 46 è sostituito dal seguente:

   "Il regolamento  di mercato e le sue modifiche sono deliberati
   dall'ente che  ha istituito il mercato, sentita la commissione
   consultiva di cui all'art. 4".

ARTICOLO 8
(Finanziamento e imputazione della spesa)

Agli oneri  derivanti dall'applicazione  della presente  legge è
fatto fronte,  per l'anno  1983, con  i fondi  di cui al capitolo
14000 del  bilancio di  previsione per l'anno finanziario 1983 la
cui denominazione è così modificata:

   "Contributi  finanziari   per  l'attuazione  degli  interventi
   previsti dal  piano regionale dei mercati all'ingrosso (LR 29-
   6-1983 n. 52)".

Al finanziamento  per gli anni successivi sarà provveduto con le
relative leggi di bilancio.

ARTICOLO 9
(Abrogazione)

La  LR   12-1-1974,  n.  3  recante  "Contributi  ai  Comuni  per
l'ammodernamento e  la ristrutturazione dei mercati all'ingrosso"
è abrogata.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 agosto 1983.

La presente  legge è  stata approvata dal Consiglio Regionale il
29-6-1983 ed  è stata vistata dal Commissario del Governo il 27-
7-1983.

Allegato A
ZONE DI INTERVENTO E RELATIVE STRUTTURE MERCANTILI

ZONA N. 1
     Comuni che  compongono  la  Zona:  Campagnatico,  Castiglion
     della Pescaia,  Cinigiano, Civitella,  Gavorrano,  Grosseto,
     Magliano in Toscana, Roccastrada, Scansano.
     
     Struttura prevista: Centro Alimentare.
     
ZONA N. 2
     Comuni che  compongono la  Zona: Campiglia  Marittima, Campo
     nell'Elba,   Capoliveri,   Capraia,   Castagneto   Carducci,
     Marciana, Marciana Marina, Porto Azzurro, Porto Ferraio, Rio
     Marina, Rio  nell'Elba, San  Vincenzo, Suvereto,  Follonica,
     Scarlino, Piombino.
     
     Strutture previste: Centro Alimentare - Mercato Ittico.
     
ZONA N. 3
     Comuni che  compongono la  Zona: Capannoli,  Casciana Terme,
     Castellina  Marittima,  Chianni,  Crespina,  Fauglia,  Lari,
     Lorenzana, Orciano  P., Ponsacco,  Rosignano  Marittimo,  S.
     Luce, Terricciola, Collesalvetti, Livorno, Cecina, Bibbona.
     
     Strutture previste: Centro Alimentare - Mercato Ittico.
     
ZONA N. 4
     Comuni che  compongono la  Zona: Calci,  San Giuliano Terme,
     Vecchiano,  Bientina,   Buti,  Calcinaia,   Cascina,   Pisa,
     Pontedera, Vicopisano.
     
     Struttura prevista: Centro Alimentare.
     
ZONA N. 5
     Comuni che  compongono la  Zona: Aulla,  Carrara, Fosdinovo,
     Licciana  Nardi,   Massa,  Montignoso,  Podenzana,  Tresana,
     Villafranca Lunigiana.
     
     Struttura prevista: Centro Alimentare.
     
ZONA N. 6
     Comuni che  compongono la  Zona: Altopascio, Bagni di Lucca,
     Barga, Borgo  a Mozzano,  Capannori, Castelnuovo Garfagnana,
     Coreglia A.,  Fabbriche di  Vallico, Fosciandora, Gallicano,
     Lucca, Montecarlo, Pescaglia, Porcari, Villa Basilica.
     
     Struttura prevista: Centro Alimentare.
     
ZONA N. 7
     Comuni  che   compongono  la   Zona:  Agliana,   Cutigliano,
     Lamporecchio,   Larciano,   Marliana,   Massa   e   Cozzile,
     Monsummano Terme,  Montale, Montecatini Terme, Pescia, Pieve
     a Nievole,  Pistoia, Piteglio,  Ponte Buggianese,  Quarrata,
     San Marcello  Pistoiese, Serravalle  Pistoiese,  Montemurlo,
     Vinci, Buggiano, Chiesina Uzzanese, Uzzano.
     
     Strutture previste: Centro Alimentare - Mercato Ittico.
     
ZONA N. 8
     Comuni che  compongono la Zona: Bagno a Ripoli, Barberino di
     Mugello,  Borgo  San  Lorenzo,  Calenzano,  Campi  Bisenzio,
     Capraia e  Limite, Carmignano,  Dicomano, Fiesole,  Figline,
     Firenze, Greve,  Impruneta, Incisa, Lastra a Signa, Marradi,
     Montelungo, Montespertoli,  Palazzuolo  sul  Senio,  Pelago,
     Poggio a  Caiano,  Pontassieve,  Prato,  Reggello,  Rignano,
     Rufina, San  Casciano,  San  Godenzo,  San  Piero  a  Sieve,
     Scandicci, Scarperia,  Sesto Fiorentino,  Signa, Tavarnelle,
     Vaglia, Vaiano, Vicchio, San Giovanni Valdarno.
     
     Struttura prevista: Centro Alimentare.
     
ZONA N. 9
     Comuni che  compongono la  Zona: Anghiari, Arezzo, Bibbiena,
     Bucine, Capolona, Caprese Michelangelo, Castiglion Fibocchi,
     Castiglion Fiorentino,  Cavriglia, Civitella  Val di Chiana,
     Cortona, Foiano  della  Chiana,  Laterina,  Loro  Ciuffenna,
     Lucignano,  Marciano   della  Chiana,   Monte  San   Savino,
     Montevarchi,   Pergine,    Sabbiano,    Talla,    Terranuova
     Bracciolini, Sinalunga.
     
     Struttura prevista: Centro Alimentare.
     
ZONA N. 10
     Comuni che compongono la Zona: Asciano, Buonconvento, Casole
     d'Elsa, Castellina in Chianti, Castelnuovo Berardenga, Colle
     Val d'Elsa,  Gaiole in  Chianti, Montalcino,  Monteriggioni,
     Monteroni d'Arbia,  Monticiano, Murlo,  Pienza,  Poggibonsi,
     Radda in  Chianti, Rapolano  Terme, San Giovanni d'Asso, San
     Quirico d'Orcia,  Siena, Sovicille, Trequanda, Barberino Val
     d'Elsa.
     
     Struttura prevista: Centro Alimentare.
     
ZONA N. 11
     Comuni  che   compongono  la   Zona:  Camaiore,   Massarosa,
     Pietrasanta,   Stazzema,   Viareggio,   Forte   dei   Marmi,
     Seravezza.
     
     Strutture previste:  Centro Alimentare  - Mercato  Ittico  -
     Mercato Floricolo.
     
Allegato B
SUPERFICI  DELLE   AREE  DI  VENDITA  PER  COMPARTO  MERCEOLOGICO
COMPARTI MERCEOLOGICI

Zona n.  1: Ortofrutticolo  mq 4.600,  Delle carni  mq 400, Alim.
     vari mq 1.200;

Zona n.  2: Ortofrutticolo mq 4.600, Delle carni mq 400 Ittico mq
     2.300, Alim. vari mq 1.400;

Zona n.  3: Ortofrutticolo  mq 10.900,  Delle carni mq 900, Alim.
     vari mq 3.000;

Zona n.  4: Ortofrutticolo  mq 8.600,  Delle carni  mq 700, Alim.
     vari mq 2.500;

Zona n.  5: Ortofrutticolo  mq 7.300,  Delle carni  mq 600, Alim.
     vari mq 2.200;

Zona n. 6: Ortofrutticolo mq 9.200, Delle carni mq 800, Ittico mq
     400, Alim. vari mq 2.700;

Zona n. 7: Ortofrutticolo mq 9.000, Delle carni mq 800, Ittico mq
     400, Alim. vari mq 2.700;

Zona n. 8: Ortofrutticolo mq 45.800, Delle carni mq 3.200, Ittico
     mq 1.600, Alim. vari mq 11.000;

Zona n. 9: Ortofrutticolo mq 9.300, Delle carni mq 800, Ittico mq
     400, Alim. vari mq 2.600;

Zona n.  10: Ortofrutticolo  mq 6.300, Delle carni mq 500, Ittico
     mq 300, Alim. vari mq 1.700;

Zona n.  11: Ortofrutticolo  mq 5.000,  Delle carni mq 500, Alim.
     vari mq 1.500.

                              NOTE

COMPARTO ITTICO

Nelle  zone   n.  2   -  3   e  11   si  prevede   che   per   la
commercializzazione dei  prodotti  ittici  vengano  realizzate  o
permangano  in   attività  strutture  mercantili  specializzate,
stanti le funzioni che devono assolvere rispetto alla produzione.

La superficie  è comunque  indicata solo  per la  Zona n.  2  in
quanto, per  quanto riguarda  le Zone n. 3 e 11, le strutture ivi
esistenti  in   Livorno  e   Viareggio  sono   considerate   già
sufficientemente dimensionate,  essendo di recente e recentissima
realizzazione.

In relazione  alla localizzazione  di tali  strutture  mercantili
specializzate, non  si prevede  l'attivazione dei comparti ittici
nei centri  alimentari di  quelle zone  (n. 1  - 4 - 5 e 6) dalle
quali risulta  possibile un  approvvigionamento diretto  presso i
luoghi di produzione.

Di conseguenza  le superfici di vendita per il comparto ittico di
tali centri alimentari non compaiono.

COMPARTO FLORICOLO

Stante la scarsa rilevanza dei valori di superficie determinabili
per il comparto floricolo all'interno dei centri alimentari sulla
base dei  consumi espressi dalle singole zone, viene indicata, in
quanto la  sola significativa,  unicamente la superficie relativa
alla Zona n. 8, calcolata in 1.700 mq.

Per quanto  riguarda i  mercati floricoli specializzati esistenti
nelle Zone  n. 7  (Pescia) e  n. 11 (Viareggio), le superfici non
vengono indicate  in quanto  tali mercati  sono considerati  già
congruentemente dimensionati,  salvo la  previsione di interventi
di ristrutturazione  e di  ammodernamento per  il mercato  di cui
alla Zona n. 11.

COMMERCIO

