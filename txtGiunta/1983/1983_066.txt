Modifiche alla  LR  n.  29/1979.  "Disciplina  transitoria  della
promozione  e   della  gestione   di  interventi   di  educazione
permanente".

Il Consiglio Regionale ha approvato il 19-7-1983
Il Commissario del Governo ha apposto il visto il 18-8-1983
Il Presidente  della Giunta  Regionale promulga la seguente legge
regionale:

ARTICOLO 1

Fino all'entrata  in vigore  della nuova  legislazione  regionale
relativa  alla   disciplina  sostanziale   delle   attività   di
promozione educativa delle comunità locali e alla disciplina dei
finanziamenti regionali  a sostegno  delle  attività  culturali,
educative e  sportive, il primo e secondo comma dell'art. 2 della
LR 28 giugno 1979 n. 29 sono sostituiti dai seguenti:

   "Il finanziamento  regionale di  cui al successivo articolo 9,
   detratta la  quota di cui all'art. 6, è assegnato sotto forma
   di  contributo,   mediante  piano  di  riparto  approvato  dal
   Consiglio regionale  su proposta  della Giunta  regionale,  ai
   comuni singoli  o  associati  in  relazione  ai  programmi  di
   attività educative da essi presentati.

   Tali  programmi   devono  indicare,   pena  l'esclusione   dal
   contributo regionale,  le attività  da  realizzare,  la  loro
   durata  nel  tempo,  i  destinatari,  le  spese  previste  per
   ciascuna attività'  e la  somma stanziata  dal Comune  per il
   complesso delle  iniziative programmate  nell'anno  solare  di
   riferimento".

ARTICOLO 2

Il terzo comma dell'art. 2 è abrogato.

ARTICOLO 3

L'articolo 4 è abrogato.

ARTICOLO 4

L'articolo 8 è abrogato.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'articolo 28 dello Statuto entra in vigore il
giorno stesso della sua pubblicazione.

Firenze, 23 agosto 1983.

La presente  legge è  stata approvata dal Consiglio Regionale il
19-7-1983 ed  è stata vistata dal Commissario del Governo il 18-
8-1983.



SISTEMA EDUCATIVO

