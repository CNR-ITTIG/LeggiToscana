Contributo finanziario  della Regione Toscana a favore del Comune
di Stazzema  per interventi  rivolti alla  esaltazione dei valori
della resistenza.

Il Consiglio Regionale ha approvato il 29-11-1983
Il Commissario del Governo ha apposto il visto il 27-12-1983
Il Presidente  della Giunta  Regionale promulga la seguente legge
regionale:

ARTICOLO 1

Per il  completamento delle  opere e delle iniziative di cui alla
LR 3 febbraio 1975 n. 9, la Regione concede al Comune di Stazzema
un ulteriore contributo di L. 60.000.000 (sessantamilioni).

Per la  erogazione e  la utilizzazione del predetto contributo si
applicano le norme di cui alla succitata legge regionale.

ARTICOLO 2

Il contributo di L. 5.000.000 accordato annualmente dalla Regione
al Comune di Stazzema, dall'art. 2 della LR 12 aprile 1979 n. 16,
quale concorso  nelle spese  di rappresentanza  del Comune stesso
nelle cerimonie  celebrative della  "Resistenza", è elevato a L.
10.000.000 a decorrere dall'anno 1984.

ARTICOLO 3

Agli oneri  derivanti dall'applicazione  della presente  legge si
farà fronte  con appositi  stanziamenti stabiliti dalle leggi di
bilancio per l'anno 1984 e successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 dicembre 1983.

La presente  legge è  stata approvata dal Consiglio Regionale il
29-11-1983 ed è stata vistata dal Commissario del Governo il 27-
12-1983.



STORIA
CELEBRAZIONI

