Programmi per la costruzione di alloggi da assegnare in locazione
ad equo - canone.

Il Consiglio Regionale ha approvato il 23-2-1983
Il Commissario del Governo ha apposto il visto il 25-3-1983
Il Presidente  della Giunta  Regionale promulga la seguente legge
regionale:

ARTICOLO 1
(Finalità della legge)

Al fine  di contribuire  al risolvere  il problema dell'emergenza
casa, la  presente legge  detta norme  per  la  realizzazione  di
programmi,  per   la  costruzione  di  alloggi  da  assegnare  in
locazione ad equo - canone.

Gli  alloggi   sono   assegnati,   attraverso   bandi   pubblici,
prioritariamente agli  sfrattati, agli  anziani, alle  coppie  di
nuova  formazione,   agli  assegnatari  di  alloggi  di  edilizia
residenziale pubblica, oggetto del provvedimento di revoca di cui
all'art. 17,  lett. d) del DPR  30.12.1972,  n. 1035 e successive
modificazioni ed integrazioni.

ARTICOLO 2
(Risorse finanziarie)

Alla realizzazione dei programmi di cui al precedente articolo si
provvede con:

- le  disponibilità   finanziarie dei   soggetti  attuatori  dei
  programmi,  ivi   comprese   quelle   derivanti   anche   dalla
  alienazione del  patrimonio non  abitativo o comunque costruito
  senza i finanziamenti dello Stato;
- i  proventi derivanti  dal canone di locazione degli alloggi da
  costruire;
- l'intervento  finanziario della  Regione di  cui al  successivo
  articolo 3.

Possono essere  utilizzati  altresì  per  la  realizzazione  dei
programmi di  cui alla  presente  legge  i  contributi  in  conto
interesse da  concedere ai comuni ed agli IACP ai sensi dell'art.
18 della legge 5.8.1978, n. 457.

Le  eventuali   economie  che  dovessero  realizzarsi  sui  fondi
stanziati per  l'attuazione dei  programmi di  cui al  precedente
articolo saranno  reimpiegate per le finalità e con le modalità
della presente legge.

ARTICOLO 3
(Intervento finanziario regionale)

Per la  realizzazione dei programmi di cui alla presente legge la
Regione concede  contributi in  conto capitale  destinati  a  far
fronte  alla   differenza  tra  costo  dell'intervento  al  netto
dell'eventuale  apporto   finanziario  dell'Ente   attuatore,   e
l'entità del  mutuo contraibile  con le  somme  derivanti  dalla
locazione degli alloggi ad equo - canone.

ARTICOLO 4
(Garanzia mutui)

I mutui  concessi dagli  Istituti di  Credito per  la costruzione
degli alloggi  di cui  al precedente  art. 1  sono  garantiti  da
ipoteca di  primo grado  sull'area e  sulla  costruzione  e  sono
assistiti  dalle   garanzie  sussidiarie  della  Regione  per  il
rimborso integrale  del capitale,  degli interessi  e degli oneri
necessari;   dette garanzie si intendono prestate con l'emissione
del provvedimento  regionale di  concessione  dei  contributi  in
conto capitale.

ARTICOLO 5
(Soggetti, modalità e procedure per la formazione del programma)

I Comuni  e  gli  IACP  che  hanno  proprie  risorse  finanziarie
derivanti anche  dalla alienazione del patrimonio non abitativo o
comunque costruito  senza i finanziamenti dello Stato, presentano
apposita richiesta  - programma diretta ad ottenere finanziamenti
integrativi di cui alla presente legge.

Tale richiesta - programma da inoltrare alla Giunta regionale nel
termine da questa fissato, deve contenere:

- l'indicazione delle somme disponibili;
- il  numero degli  alloggi che si intendono realizzare e la loro
  locazione.

ARTICOLO 6
(Programma straordinario di intervento)

Sulla base delle richieste di cui al precedente articolo e tenuto
conto   delle    disponibilità   finanziarie    complessivamente
attivabili,  la  Giunta  regionale  elabora  la  proposta  di  un
programma straordinario  biennale di  intervento,  da  sottoporre
all'approvazione del Consiglio.

Il programma deve contenere:

a) l'indicazione   dell'importo   complessivo  degli investimenti
   attivabili e le modalità del loro reperimento;
b) l'entità  dell'intervento finanziario regionale; che non può
   comunque superare il 50% degli investimenti attivabili;
c) il numero degli alloggi realizzabili e la loro localizzazione;
d) i soggetti incaricati dell'attuazione degli interventi;
e) i soggetti cui compete la gestione degli alloggi;
f) le  procedure   ed   i   criteri   per  l'individuazione degli
   assegnatari.

ARTICOLO 7
(Erogazione contributi regionali)

I contributi  regionali che  concorrono  alla  realizzazione  del
programma sono messi a disposizione dell'ente beneficiario con le
seguenti modalità:

- il 10% dei contributi al momento dell'approvazione del piano di
  ripartizione;
- 40%  dei  contributi  al  momento  dell'inizio  dei  lavori  da
  comunicarsi da parte dell'ente beneficiario;
- 50%  dei contributi al momento dell'avvenuta esecuzione del 70%
  dei lavori  e comunque  non prima dell'anno 1985. Dell'avvenuta
  esecuzione del  70% dei  lavori ne  dà  certificazione  l'ente
  beneficiario.

L'Ente     beneficiario      resta     esclusivo     responsabile
dell'utilizzazione dei  fondi nel  rispetto del  loro vincolo  di
destinazione.

ARTICOLO 8
(Imputazione al bilancio regionale)

Gli oneri  per l'anno 1983 sono determinati in Lire 3.000.000.000
e fanno  carico al Cap. 13300 del Bilancio del corrente esercizio
che viene  istituito con  la variazione di cui al successivo art.
9.

Per gli  anni  successivi  le  quote  saranno  determinate  dalle
singole leggi di bilancio.

ARTICOLO 9
(Variazione al bilancio di previsione 1983)

Gli stati  di previsione  di competenza  e di  cassa della  parte
"spesa" del  Bilancio di  previsione per  l'anno finanziario 1983
sono modificati come segue:

in diminuzione
Cap. 50060
   Fondo globale per il finanziamento di spese per
   ulteriori  programmi   di  sviluppo  (spese  di
   investimento)
   competenza                                       3.000.000.000
   cassa                                            1.500.000.000

di nuova istituzione
Cap. 13300
   Intervento finanziario  a favore  degli IACP  e
   Comuni  per  la  realizzazione  di  alloggi  da
   locare ad  equo canone secondo esigenze sociali
   prioritarie
   competenza                                        3.00.000.000
   cassa                                            1.500.000.000

ARTICOLO 10
(Norma transitoria)

Il programma  straordinario 1982/83  è realizzato  utilizzando i
proventi derivanti  dai contributi regionali in conto capitale di
cui al  precedente articolo 3 e dai contributi in conto interesse
concessi per  il quadriennio 1982/85 agli Enti pubblici, ai sensi
dell'art. 18 della legge 5.8.1978 n. 457.

In deroga  alle procedure  stabilite dal  precedente  art.  5  il
Consiglio  Regionale,  su  proposta  della  Giunta,  delibera  il
programma straordinario 1983/83 con i contenuti di cui al comma 2
lett. a),  b), c),  d), dell'art. 6  affidandone la realizzazione
agli IACP.

In data  successiva e comunque con congruo anticipo rispetto alla
ultimazione dei  lavori  il  Consiglio  regionale  provvederà  a
definire le  procedure e  i criteri  di cui alle lettere e) ed f)
del precedente articolo 6.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 1 aprile 1983.

La presente  è stata  approvata dal Consiglio Regionale il 23-2-
1983 ed  è stata  vistata dal  Commissario del  Governo il 25-3-
1983.



EDILIZIA

