Indennità e rimborso spese ai consiglieri regionali.

Il Consiglio Regionale ha approvato il 3-5-1983
Il Presidente  della Giunta  Regionale promulga la seguente legge
regionale:

ARTICOLO 1

L'indennità e  il rimborso  delle spese spettanti ai consiglieri
regionali, a  norma dell'art.  11 dello  Statuto,  sono  regolati
dalla presente legge.

ARTICOLO 2

L'indennità  dei   consiglieri  regionali,   in  relazione  alle
funzioni e alle attività svolte nel Consiglio e nella Giunta, è
stabilita  mensilmente   e  per  dodici  mensilità  in  rapporto
percentuale all'indennità  mensile lorda spettante ai membri del
Parlamento nazionale, nella misura di:

a) Presidente del Consiglio e Presidente della Giunta         90%
b) Componente della Giunta regionale e Vice Presidente
   del Consiglio                                              80%
c) Consigliere  Segretario del  Consiglio e Presidente
   di Commissione                                             75%
d) Vice Presidente e Consigliere Segretario di Commissione    70%
e) Consigliere regionale                                      65%

Qualora  l'indennità  mensile  lorda  spettante  ai  membri  del
Parlamento  non   sia  uguale  nelle  due  Camere,  l'Ufficio  di
Presidenza decide  a quale  fare riferimento  per  l'applicazione
delle percentuali  di cui  al comma  precedente. Le indennità di
cui al  precedente comma  non  sono  tra  loro  cumulabili  e  si
intendono al lordo delle ritenute fiscali.

ARTICOLO 3

L'indennità di  cui all'art.  2 della  presente legge  non  può
cumularsi  con  assegni  o  indennità,  medaglie  o  gettoni  di
presenza   comunque   derivanti   da   incarichi   di   carattere
amministrativo, conferiti  dallo  Stato,  da  enti  pubblici,  da
banche di  diritto pubblico,  da enti  privati  concessionari  di
pubblici servizi,  da enti  privati con  azionariato statale e da
enti privati  aventi rapporti di affari con lo Stato, le Regioni,
le Province e i Comuni.

Ogni consigliere  è tenuto  a dichiarare  ogni sei mesi le somme
eventualmente percepite  per i titoli di cui al comma precedente.
L'Ufficio di  Presidenza provvede alle conseguenti ritenute sulle
indennità.

Ai consiglieri  che  siano  dipendenti  dello  Stato  o  di  enti
pubblici si  applicano le  norme della  legge 12 dicembre 1966 n.
1078 e eventuali modificazioni.

ARTICOLO 4

Il rimborso delle spese previsto dall'art. 1 della presente legge
è stabilito in misura pari all'ammontare di 15 presenze per ogni
mese alle  sedute del Consiglio, delle Commissioni di cui ciascun
consigliere fa  parte e della conferenza di cui all'art. 14 dello
Statuto.

Il rimborso per ogni presenza è stabilito in L. 27.000.

Ogni assenza  alle sedute del Consiglio e degli organi consiliari
di cui sopra comporta una detrazione di L. 27.000.

Ai consiglieri  viene inoltre corrisposto un rimborso spese fisso
mensile di  L. 50.000.  Detto rimborso è aumentato di L. 125.000
per il Presidente della Giunta e il Presidente del Consiglio;  di
L. 100.000  per i  componenti la  Giunta;   di L.  50.000  per  i
componenti  l'Ufficio   di  Presidenza;    di  L.  25.000  per  i
Presidenti, Vice  Presidenti e  Segretari  delle  Commissioni,  I
rimborsi di cui al presente comma non sono tra loro cumulabili.

Ai consiglieri  residenti in  località distanti oltre 15 Km. dal
comune dove ha sede il Consiglio Regionale è corrisposto inoltre
un  rimborso   forfettario  mensile  delle  spese  di  trasporto,
determinato, sulla  base del  costo chilometrico di un quinto del
prezzo  di  un  litro  di  benzina  super,  moltiplicato  per  la
percorrenza chilometrica  media mensile  calcolata in 15 volte il
doppio della  distanza tra il luogo di residenza e il comune dove
ha sede  il Consiglio Regionale. La distanza chilometrica massima
per l'applicazione  di cui  al presente comma è stabilita in 120
chilometri.

Le  distanze   di  cui   al  comma  precedente  sono  determinate
dall'Ufficio di  Presidenza sulla  base del  percorso ferroviario
ovvero, in  mancanza o  se  più  breve  del  percorso  di  mezzi
pubblici di linea. Le distanze chilometriche sono arrotondate per
eccesso (da cinque) o per difetto.

Il costo della benzina è arrotondato alle cento lire per eccesso
(da cinquanta)  o per  difetto. Le  variazioni  del  costo  della
benzina sono  conteggiate, ai fini del calcolo di cui al presente
articolo, a  partire dal  primo giorno  del mese  successivo alla
loro entrata in vigore.

I rimborsi  spese previsti dal presente articolo sono corrisposti
per tutti i mesi dell'anno e si intendono al lordo delle ritenute
fiscali.

L'Ufficio di  Presidenza del Consiglio regionale è autorizzato a
stipulare abbonamenti  ferroviari e  autostradali a  spese  della
Regione e sui fondi del Consiglio per tutti i consiglieri.

ARTICOLO 5

La corresponsione  dell'indennità e  del  rimborso  delle  spese
decorre, per  i consiglieri,  dalla data  della proclamazione  ai
sensi dell'articolo 6 dello Statuto;
per il Presidente della Giunta e del Consiglio;  per i componenti
della Giunta e dell'Ufficio di Presidenza;
per i  Presidenti e  Vicepresidenti delle Commissioni, dalla data
delle rispettive elezioni.

La corresponsione  dell'indennità e  del  rimborso  delle  spese
cessa:

a) alla data della prima riunione del Consiglio, per i componenti
   dell'Ufficio di Presidenza;
b) fino  alla   permanenza    nelle  rispettive  cariche,  per  i
   componenti della Giunta;
c) alla data delle elezioni per il rinnovo del Consiglio, per gli
   altri consiglieri.

Ai  consiglieri   che  cessano   dalla  carica  nel  corso  della
legislatura,  l'indennità   ed  il  rimborso  delle  spese  sono
corrisposte fino  a quando  viene meno  il diritto di partecipare
alle sedute del Consiglio.

L'indennità  ed   il  rimborso   delle  spese   cessano,  per  i
consiglieri e  per i  componenti della  Giunta, alla  data  dello
scioglimento del  Consiglio nei casi previsti dall'art. 126 della
Costituzione.

ARTICOLO 6

L'indennità e  il rimborso  delle spese  nella  misura  prevista
dalla presente legge decorrono dal 1 gennaio 1983.

l'Ufficio di  Presidenza provvede  al  conguaglio  tra  le  somme
dovute ai  consiglieri ai  sensi della  presente legge  e  quelle
corrisposte allo  stesso titolo  secondo  quanto  previsto  dalla
legge regionale 4 febbraio 1972 n. 4 e successive modificazioni.

La  legge   regionale  4   febbraio  1972   n.  4   e  successive
modificazioni è abrogata.

ARTICOLO 7

La maggiore spesa per l'attuazione della presente legge prevista,
per il 1983, in L. 160.000.000 fa carico al Cap. 100 del Bilancio
regionale (Cap. 10 del Bilancio del Consiglio regionale 1983).

Per gli  anni successivi  si farà  fronte con  gli  stanziamenti
previsti nella leggi di Bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 13 giugno 1983.

La presente legge è stata approvata dal Consiglio Regionale il 3
maggio 1983  e  deve  considerarsi  vistata  per  decorrenza  dei
termini a norma dell'art. 127 della Costituzione.



ORGANI

