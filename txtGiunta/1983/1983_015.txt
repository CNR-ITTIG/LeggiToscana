Proroga termini  di cui  alle leggi  regionali nn. 22, 23, 24 del
1980, relative  alla disciplina  delle  agevolazioni  finanziarie
regionali per le attività produttive e l'artigianato, in materia
di ricettività turistico - alberghiera e strutture complementari
e per attività di cava.

Il Consiglio Regionale ha approvato il 22-2-1983
Il Commissario del Governo ha apposto il visto il 25-3-1983
Il Presidente  della Giunta  Regionale promulga la seguente legge
regionale:

ARTICOLO 1

I termini  di cui  all'articolo 3,  comma 3,  e agli  articoli 7,
comma 7, delle leggi regionali del 27 marzo 1980, nn. 22, 23 e 24
recanti   norme   rispettivamente   per   la   disciplina   delle
agevolazioni finanziarie  regionali per le attività produttive e
l'artigianato, in materia di ricettività turistico - alberghiera
e strutture  conplementari e  per le  attività di  cava, vengono
prorogati, per l'anno 1983, dal 31 dicembre 1982 al 31 marzo 1983
e dal 31 marzo 1983 al 30 giugno 1983.

Le Associazioni intercomunali deliberano con unico atto per tutti
i piani  aziendali ed  interaziendali o programmi di investimento
pervenuti al  loro esame, con provvedimento preso entro 90 giorni
dalla data del 30 giugno 1983.

I piani aziendali ed interaziendali o i programmi di investimento
pervenuti successivamente  al 30  giugno 1983  saranno  esaminati
nell'anno successivo  alle scadenze ordinariamente previste dalle
leggi regionali del 27 marzo 1980, nn. 22, 23 e 24.

ARTICOLO 2

I   programmi    regionali   degli   interventi   approvati   con
deliberazione del  Consiglio regionale  su proposta della Giunta,
entro il  termine del  31 marzo  1983, ai  sensi dell'articolo  1
della presente legge, dispongono, in attesa del riordino generale
della legislazione  di spesa,  limitatamente agli  interventi  da
agevolare finanziariamente  nel 1983, e assumono come riferimento
finanziario le  disponibilità recate  per tale anno dal bilancio
annuale della Regione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità di  cui al  comma 2  dell'art. 127 della Costituzione e
dell'art. 28  dello Statuto,  entra in  vigore lo  stesso  giorno
della sua pubblicazione.

Firenze, 1 aprile 1983.

La presente  legge è  stata approvata dal Consiglio Regionale il
22-2-1983 ed  è stata vistata dal Commissario del Governo il 25-
3-1983.



SVILUPPO ECONOMICO
TURISMO
CREDITO

