Mostra Convegno dedicata agli ausili tecnici per handicappati.

Il Consiglio Regionale ha approvato il 11-1-1983
Il Commissario del Governo ha apposto il visto il 26-2-1983
Il Presidente  della Giunta  Regionale promulga la seguente legge
regionale:

ARTICOLO 1

Al fine di garantire il pieno diritto all'inserimento lavorativo,
nel contesto  sociale e familiare, nonchè il diritto allo studio
e alla formazione professionale delle persone handicappate ed, in
particolare, nell'intento di assicurare nell'immediato a tutte le
persone  portatrici  di  svantaggio  una  efficace  occasione  di
conoscenze e  di fruizione  di mezzi  per un  tipo di  convivenza
autonoma nel  massimo recupero  funzionale, la  Regione  Toscana,
anche  nell'intento  di  stimolare  la  ricerca  scientifica  nel
settore, finanzia  e promuove  l'organizzazione in  Firenze,  per
l'anno 1983  di una mostra - convegno di ausili tecnici e di beni
strumentali per handicappati denominata "Florentia Auxilia".

La mostra - convegno sarà particolarmente dedicata a quei lavori
e a  quelle opere che, in un contesto di studi interdisciplinare,
abbiano  tenuto  conto  delle  capacità  residue  della  persona
svantaggiata di  compensare in tutto od in parte le minorazioni a
fronte di  reali e concreti obiettivi o inserimenti sociali e nel
lavoro.

ARTICOLO 2

Sono istituiti  un  Comitato  organizzatore  ed  un  Comitato  di
Consulenza Tecnico  - Scientifica  nominati con deliberazione del
Consiglio regionale su proposta della Giunta.

Il Comitato organizzatore è composto come segue:

- Presidente del Consiglio regionale o suo delegato;
- Presidente della Giunta regionale o suo delegato;
- tre Consiglieri regionali;
- Presidente   della    delegazione  regionale  dell'ANCI  o  suo
  delegato;
- Presidente dell'URPT o suo delegato;
- un rappresentante del Ministero della Pubblica Istruzione;
- sei  delegati   regionali  delle    Associazioni  di  categoria
  maggiormente rappresentative;
- tre delegati regionali delle Associazioni del volontariato;
- tre rappresentanti delle Organizzazioni sindacali regionali dei
  lavoratori;
- Presidente  dell'Unione regionale  delle  Camere  di  commercio
  della Toscana o suo delegato.

Il Comitato di consulenza tecnico - scientifica è composto da un
rappresentante per ciascuno dei seguenti Enti o Organismi:

- Università degli studi di Firenze, Pisa e Siena;
- Consiglio Nazionale delle Ricerche;
- Associazioni  delle  categorie    degli  invalidi  maggiormente
  rappresentative;
- Unità  sanitarie locali  della Toscana  con individuazione  su
  base provinciale.

Il Comitato  organizzatore nomina  nel proprio  seno  una  Giunta
esecutiva per  la gestione  tecnica, amministrativa  e  contabile
composta da  cinque membri, di cui almeno un rappresentante della
Regione Toscana con funzioni di Presidente.

La Giunta  esecutiva si  avvarrà dell'assistenza  dei funzionari
dei dipartimenti ed uffici della Regione Toscana.

ARTICOLO 3

Al Comitato  organizzatore della  mostra - convegno è destinato,
per i  fini di cui all'art. 1 della presente legge, un contributo
di L. 200.000.000 della Regione Toscana.

ARTICOLO 4

Ad iniziativa  conclusa, il  Comitato organizzatore  assicura  il
versamento nel  bilancio  regionale  delle  risultanze  contabili
della mostra - convegno previa differenza delle spese sostenute.

Il  Comitato  di  cui  al  precedente  comma,  al  termine  della
manifestazione, trasmette  la  rendicontazione  delle  entrate  e
delle spese  con tutti  gli  atti  relativi,  unitamente  ad  una
documentazione relazione,  alla Giunta regionale la quale informa
il Consiglio sui risultati dell'iniziativa.

ARTICOLO 5

Il contributo  previsto all'art. 3 della presente legge fa carico
al bilancio dell'esercizio 1983 al Cap. 18260 che viene istituito
con la variazione di cui al successivo comma.

Al Bilancio  di  previsione  per  l'anno  finanziario  1983  sono
apportate alla  parte "spese"  per analoghi  importi, le seguenti
variazioni di competenza e di cassa:

In diminuzione
Cap. 50000
   Fondo globale per il finanziamento di spese
   l'adempimento di  funzioni  normali  (Spese
   correnti)                                       L. 200.000.000

Di nuova istituzione
Cap. 18260
   Contributo  per   l'organizzazione  di  una
   mostra convegno  dedicata agli  ausili  per
   gli  handicappati   denominata   "Florentia
   Auxilia"                                        L. 200.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 21 febbraio 1983.

La presente  legge è  stata approvata dal Consiglio Regionale il
11-1-1983 ed  è stata vistata dal Commissario del Governo il 26-
2-1983.



ORGANIZZAZIONI
DISABILI

