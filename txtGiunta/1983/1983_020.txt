Costituzione della Fondazione Mediateca Regionale Toscana.

Il Consiglio Regionale ha approvato il 22-3-1983
Il Commissario del Governo ha apposto il visto il 23-4-1983
Il Presidente  della Giunta  Regionale promulga la seguente legge
regionale:

ARTICOLO 1

Nell'ambito  delle   attività  volte   alla   promozione   della
iniziativa culturale  in Toscana, in riferimento all'art. 4 dello
Statuto ed  all'art. 49  del DPR  24-7-1977 n.  616,  la  Regione
Toscana promuove  la  costituzione  della  Fondazione  "MEDIATECA
REGIONALE TOSCANA - MRT" con sede in Firenze.

La  Mediateca   Regionale  Toscana   viene  costituita   per   la
realizzazione dei seguenti compiti:

- conservazione, restauro e diffusione del patrimonio audiovisivo
  toscano;
- assistenza   tecnica    a    sostegno  di  attività  culturali
  audiovisive  realizzate   in  Toscana   da  Enti,  Istituti  ed
  organismi aventi finalità culturali ed educative;
- ricerca e sperimentazione audiovisiva;
- documentazione  audiovisiva di  attività culturali prodotte in
  Toscana.

ARTICOLO 2

Il Consiglio  Regionale  approva  con  propria  deliberazione  lo
Statuto della  Fondazione;   la Giunta Regionale ed il Presidente
della Regione,  nell'ambito delle rispettive competenze, compiono
gli atti  necessari per  la costituzione e il funzionamento della
Fondazione stessa.

ARTICOLO 3

La Regione  Toscana eroga  L. 100.000.000  (cento milioni) per la
costituzione del patrimonio della Fondazione.

La  Regione   eroga  un   contributo  annuale  per  le  spese  di
funzionamento di  L. 20.000.000  (venti milioni) per l'anno 1982;
per gli  anni successivi il contributo per il funzionamento sarà
erogato a  norma e  con le  modalità di cui alla LR 28-1-1980 n.
11.

La  Regione   può  altresì   assegnare  proprio  personale  per
l'espletamento dei compiti della Fondazione.

ARTICOLO 4

L'onere complessivo  di L.  120.000.000 derivante  dalla presente
legge trova  copertura finanziaria,  ai sensi  e per  gli effetti
dell'art. 134  della LR 6-5-77, n. 28, nelle quote non utilizzate
dei fondi  globali iscritte per L. 20.000.000 al Cap. 60000 e per
Lire  100.000.000  al  Cap.  60100  del  bilancio  di  previsione
dell'anno finanziario 1982.

Ai sensi dell'art. 135 della legge regionale citata al precedente
capoverso, gli  stanziamenti delle  nuove spese sono assegnate al
bilancio del corrente esercizio ai seguenti capitoli:

Cap. 16100
   Costituzione da parte della Regione Toscana
   del patrimonio  della Fondazione "Mediateca
   Regionale Toscana - MRT"                        L. 100.000.000

Cap. 16120
   Contributo annuo  della Regione Toscana per
   il funzionamento  della Mediateca Regionale
   Toscana - MRT                                    L. 20.000.000

ARTICOLO 5

L'articolo 10 della LR 28 gennaio 1980 n. 11 è così modificato:

   "Nell'ambito del  Dipartimento Istruzione  e  Cultura  vengono
   esercitati i seguenti compiti:

   a) coordinamento   delle    produzioni    cinematografiche  ed
      audiovisive realizzate per iniziativa della Regione;
   b) promozione  e  diffusione  dei  film  e  degli  audiovisivi
      suddetti anche  avvalendosi della struttura della Mediateca
      Regionale Toscana".

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 2 maggio 1983.

La presente  legge è  stata approvata dal Consiglio Regionale il
22-3-1983 ed  è stata vistata dal Commissario del Governo il 23-
4-1983.



ORGANIZZAZIONI
ATTIVITA' ARTISTICHE
ORDINAMENTO

