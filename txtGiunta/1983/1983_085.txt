Contributo   ordinario   annuale   alle   istituzioni   culturali
costituite per iniziativa della Regione.

Il Consiglio Regionale ha approvato il 29-11-1983
Il Commissario del Governo ha apposto il visto il 27-12-1983
Il Presidente  della Giunta  Regionale promulga la seguente legge
regionale:

ARTICOLO 1
(Oggetto della legge)

Nell'ambito delle  finalità di  cui all'art.  49 del Decreto del
Presidente della  Repubblica 24/7/1977 n. 616 e per concorrere al
funzionamento  delle   istituzioni   culturali   costituite   per
iniziativa  della   Regione,  alle   quali  essa   partecipa  con
prevalente  responsabilità   e  che  svolgono  una  funzione  di
rilevante interesse  nei programmi  regionali di promozione delle
attività culturali,  la Regione  eroga un  contributo  ordinario
annuale,  comprensivo   della   quota   associativa,   a   favore
dell'Associazione  Teatro  regionale  Toscano,  della  Fondazione
Orchestra  Regionale   Toscana  e   della  Fondazione   Mediateca
Regionale toscana,  ferma restando  la  applicabilità  della  LR
11/80 per  il finanziamento  dei  programmi  di  attività  delle
istituzioni medesime.

ARTICOLO 2
(Procedure di spesa)

Le istituzioni di cui all'art. 1 presentano alla Giunta regionale
entro il  termine stabilito  annualmente, e comunque non oltre il
31 dicembre  dell'anno precedente  a quello  a cui  si  riferisce
l'esercizio, il  bilancio di  previsione annuale, corredato dalla
relazione sugli  obiettivi da  conseguire  con  l'attività,  dal
programma delle  attività anche  sotto il  profilo  culturale  e
artistico, dal  piano tecnico finanziario, che determina le quote
annuali  dei   contributi  degli   enti  che   partecipano   alla
istituzione correlandolo al programma dell'attività svolta nelle
singole sedi.

Le istituzioni  presentano altresì  alla Giunta regionale, entro
il  termine   da  essa   stabilito  annualmente,   il  rendiconto
consuntivo dell'esercizio  precedente corredato  da una relazione
illustrativa dell'attività  svolta e  dei dati  consuntivi dalla
quale risulti il significato amministrativo ed economico dei dati
stessi ponendo  in particolare  evidenza i  costi sostenuti  e  i
risultati conseguiti.

La Giunta  regionale  esaminati  i  documenti  di  cui  ai  commi
precedenti  e  valutata  la  loro  conformità  agli  atti  della
programmazione regionale  definisce l'entità  del contributo  da
assegnarsi alle  singole istituzioni  e trasmette  la proposta di
deliberazione al Consiglio regionale per l'approvazione.

ARTICOLO 3
(Obblighi dei rappresentanti della Regione)

I  rappresentanti  della  Regione  nominati  negli  organi  delle
istituzioni di cui all'art. 1, nel rispetto delle disposizioni di
cui all'art.  9,  comma 1 della  LR 8/3/1979 n. 11, sono tenuti a
presentare in  tempo utile  alla Giunta regionale la proposta del
bilancio annuale  corredato di tutti gli elementi informativi che
consentano di valutare oggettivamente il rispetto delle finalità
dell'istituzione  secondo  i  criteri  di  buona  amministrazione
nonchè la  conformità dei  programmi della  istituzione con gli
obiettivi indicati negli atti di programmazione della Regione.

ARTICOLO 4
(Norme finanziarie)

Per il  1983 i  contributi  regionali  alle  istituzioni  di  cui
all'art. 1 sono determinati nella seguente misura:

a) all'Associazione Teatro regionale toscano       L. 150.000.000
b) alla Fondazione Orchestra regionale toscana     L. 300.000.000
c) alla Fondazione Mediateca regionale toscana     L.           0

La spesa  complessiva di  L. 450.000.000 derivante dalla presente
legge  farà   carico  all'apposito   capitolo  del  bilancio  di
previsione  1983   istituito  con   la  seguente  variazione  del
bilancio, competenza e cassa, per analogo importo:

In diminuzione
Cap. 50000
   Fondo globale per il finanziamento di spese
   per  l'adempimento   di  funzioni   normali
   (spese correnti)                                L. 450.000.000

Totale in diminuzione                              L. 450.000.000

Di nuova istituzione
Cap. 16150
   Contributo  alle   spese  di  funzionamento
   dell'Associazione Teatro Regionale Toscano,
   della   Fondazione    Orchestra   Regionale
   Toscana  e   della   Fondazione   Mediateca
   regionale toscana (LR n.___)                    L. 450.000.000

Totale di nuova istituzione                        L. 450.000.000

Per gli  anni successivi  al finanziamento  della spesa derivante
dalla presente legge provvedono le singole leggi di bilancio.

ARTICOLO 5
(Norma finale)

Sono soppressi:

a) l'art.  3, lett.  b), della  LR 7/5/1980 n. 44 "Partecipazione
   della  Regione  Toscana  alla  costituzione  della  Fondazione
   Orchestra regionale toscana";
b) l'art.  3,  secondo  comma  della  LR  2  maggio  1983  n.  20
   "Costituzione della Fondazione Mediateca regionale toscana".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 29 dicembre 1983.

La presente  legge è  stata approvata dal Consiglio Regionale il
29-11-1983 ed è stata vistata dal Commissario del Governo il 27-
12-1983.



CULTURA
PARTECIPAZIONI

