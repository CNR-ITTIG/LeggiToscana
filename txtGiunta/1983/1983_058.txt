LR  15-3-1980   n.  17.   Norme  per  la  difesa  della  fauna  e
regolamentazione dell'attività  venatoria -  Modifica  dell'art.
42.

Il Consiglio Regionale ha approvato il 29-6-1983
Il Commissario del Governo ha apposto il visto il 27-7-1983
Il Presidente  della Giunta  Regionale promulga la seguente legge
regionale:

ARTICOLO 1

A partire  dall'anno 1984  le entrate  derivanti dalla  tassa  di
concessione regionale per l'esercizio venatorio vengono destinate
come segue:

a) nella  misura del  5% a  favore dei Comuni per la tutela delle
   produzioni agricole.
   La ripartizione  è effettuata  con le  modalità indicate  al
   precedente art. 39;

b) nella  misura del 5% a favore dei Comuni per l'esercizio delle
   funzioni amministrative delegate.
   La ripartizione  è effettuata  per il  70% in  rapporto  alla
   superficie agricola  e forestale  e per  il 30% in rapporto al
   numero dei cacciatori residenti;

c) nella  misura del  5% a  favore delle Province per l'esercizio
   delle funzioni amministrative delegate.
   La ripartizione  è effettuata  per il  70% in  rapporto  alla
   superficie agricola  e forestale  e per il 30% in relazione al
   numero dei cacciatori residenti.
   Le somme  eventualmente residue  rispetto agli stanziamenti di
   cui alle lettere b) e c) sono utilizzate dai Comuni singoli ed
   associati per interventi di cui alla successiva lett. d);

d) nella misura del 65% a favore delle Associazioni Intercomunali
   e  delle   Comunità  montane   per  interventi   di   tutela,
   incremento, recupero  e ripristino  delle risorse faunistico -
   ambientali nell'ambito  degli  indirizzi  generali  del  piano
   regionale,  e   per  l'attivazione   degli  istituti  e  delle
   strutture previste dalla presente legge.

   L'erogazione   dei    fondi   suddetti    alle    Associazioni
   Intercomunali ed  alle Comunità  Montane è  effettuata dalla
   Giunta Regionale  su progetti approvati dalle stesse, definiti
   per obiettivi, modalità di attuazione, tempi e relative spese
   e   corredati    da   parere    favorevole   espresso    dalla
   Amministrazione Provinciale competente per territorio.

   Le Associazioni  Intercomunali e  le Comunità Montane possono
   utilizzare  i   fondi  loro  assegnati  anche  per  finanziare
   iniziative faunistico - ambientali di altri Enti o di privati,
   singoli ed associati, ricomprese nei rispettivi progetti.

   Per garantire  le necessarie  funzioni di  coordinamento e per
   l'attuazione   dei    rispettivi    piani    faunistici,    le
   Amministrazioni Provinciali  esprimono il  proprio parere  sui
   progetti delle  Associazioni Intercomunali  e delle  Comunità
   Montane al 31 maggio ed al 31 ottobre di ogni anno.

   Al termine di ogni semestre le Associazioni Intercomunali e le
   Comunità Montane  sono tenute  a fornire  all'Amministrazione
   Provinciale competente  ed alla Giunta Regionale il rendiconto
   operativo e finanziario relativo ad ogni singolo progetto. Per
   i progetti  di durata  annuale o  pluriennale dovranno  essere
   forniti i rispettivi stati di avanzamento.

   Ai fini  dell'erogazione dei fondi sono considerati prioritari
   i  progetti,  presentati  da  Enti  pubblici  o  da  operatori
   associati, che siano finalizzati alla difesa, al ripristino ed
   alla valorizzazione dell'ambiente.

e) nella  misura del  2% a  favore  della  Giunta  regionale  per
   iniziative di  interesse regionale  in favore  dell'ambiente e
   della fauna,  per attività di educazione e di propaganda, per
   contributi ad  Enti ed  Associazioni e  per l'espletamento  in
   genere dei  compiti propri  della Giunta stessa ai sensi della
   presente legge.

La  Giunta  regionale  entro  il  30  novembre  di  ciascun  anno
ripartisce le  somme riscosse  a titolo  di tassa  di concessione
regionale per  l'esercizio venatorio  tra  i  diversi  interventi
indicati. Parte delle somme di cui alla lettera e) del precedente
comma  possono  essere  destinate  a  copertura  delle  spese  di
funzionamento istituzionale.

ARTICOLO 2

Per l'anno  1983 le  entrate derivanti dalle tasse di concessione
regionale per  l'esercizio venatorio  non destinate,  al  momento
dell'entrata in  vigore della  presente  legge,  agli  interventi
previsti dall'art.  42 della LR 15-3-1980 n. 17, sono interamente
utilizzate per  gli interventi indicati alla lettera d), comma 1,
dell'art. 1 della presente legge.

A tal  fine al bilancio di previsione per l'esercizio finanziario
del corrente  anno è  aggiunto, nella parte "Spesa", il capitolo
n. 11070  con la  seguente denominazione  "Fondo  di  gestione  e
d'intervento da  erogare, alle  Associazioni Intercomunali e alle
Comunità Montane, per interventi di tutela, incremento, recupero
o  ripristino   delle  risorse   ambientali  e  faunistiche",  da
alimentare in rispondenza alle riscossioni effettuate a titolo di
tassa di concessione regionale per l'esercizio venatorio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 agosto 1983.

La presente legge è stata approvata  dal  Consiglio Regionale il
29-6-1983 ed è stata vistata dal Commissario  del Governo il 27-
7-1983.



CACCIA

