Interventi finanziari per la realizzazione del progetto Etruschi.

Il Consiglio Regionale ha approvato il 3-11-1983
Il Commissario del Governo ha apposto il visto il 6-12-1983
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

La  Regione   Toscana  promuove,  nel  triennio  1983/85  per  la
riscoperta, la  promozione e  la  valorizzazione  del  patrimonio
archeologico  della   Toscana,  la   realizzazione  del  Progetto
Etruschi, di  cui al  Decreto del Ministro per i Beni Culturali e
Ambientali del  18 luglio  1983,  ad  integrazione  del  progetto
"Città e  necropoli d'Etruria  dal Tevere  alla  Valle  Padana",
approvato dal  CIPE nella  seduta  del  12  novembre  85  per  la
riscoperta, la  promozione e la valorizzazione dei beni culturali
nell'Italia centro settentrionale.

Per  l'attuazione  degli  interventi  del  Progetto  Etruschi  la
Regione Toscana collabora con il Ministero per i Beni Culturali e
Ambientali e  con gli  altri enti  che costituiscono  il Comitato
promotore istituito con il Decreto di cui al comma precedente.

ARTICOLO 2
(Contributi al Comitato Promotore per il Progetto Etruschi)

La Regione  Toscana, per  i fini di cui al precedente articolo 1,
eroga al  Comitato promotore costituito presso il Ministero per i
beni culturali  e ambientali  per la programmazione e la gestione
delle iniziative  inerenti il  Progetto Etruschi un contributo di
Lire 100.000.000  per l'anno  1983 e di L. 300.000.000 per l'anno
1984.

ARTICOLO 3
(Informazione e verifica dei risultati delle iniziative)

La  Giunta   regionale  trasmette  per  conoscenza  al  Consiglio
regionale i  programmi operativi elaborati dalla Giunta esecutiva
del Comitato  promotore e  deliberati dal  Comitato stesso,  e  i
rendiconti relativi  ai  provvedimenti  d'urgenza  assunti  dalla
Giunta esecutiva.

ARTICOLO 4
(Oneri finanziari)

All'onere di  spesa derivante  dalla presente  legge si provvede,
per l'esercizio in corso, con la variazione di bilancio di cui al
successivo articolo.

Per l'esercizio  1984 la  legge di bilancio provvede ad iscrivere
lo stanziamento  occorrente per  fare fronte  all'onere  previsto
dalla presente legge.

ARTICOLO 5
(Finanziamento della spesa)

Agli stati  di previsione  di competenza  e di  cassa della parte
"spesa" del bilancio per l'anno finanziario 1983, sono apportati,
per analoghi importi, le seguenti variazioni:

In diminuzione
Cap. 50260
   Fondo di riserva per spese impreviste           L. 100.000.000

Di nuova istituzione
Cap. 16430
   Contributo al  Comitato  promotore  per  la
   programmazione   e    la   gestione   delle
   iniziative inerenti il progetto Etruschi        L. 100.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 12 dicembre 1983.

La presente  legge è  stata approvata dal Consiglio Regionale il
3-11-1983 ed  è stata  vistata dal Commissario del Governo il 6-
12-1983.



BENI CULTURALI

