Interventi finanziari  regionali per l'allestimento e l'esercizio
di impianti  e piattaforme  per lo  smaltimento dei liquami e dei
fanghi residuati  dalle lavorazioni industriali e dai processi di
depurazione.

Il Consiglio Regionale ha approvato il 20-9-1983
Il Commissario del Governo ha apposto il visto il 22-10-1983
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

Sono disciplinati dalla presente legge:

- gli  interventi finanziari  regionali per  la realizzazione  di
  impianti e  piattaforme per  lo smaltimento  dei liquami  e dei
  fanghi residuati  dalle lavorazioni  industriali e dai processi
  di depurazione,  in attuazione  dell'art.  19  della  legge  10
  maggio 1976, n. 319 e successive modificazioni;
- la  determinazione del  contributo annuo  da  corrispondere  ai
  Comuni  ai  sensi  dell'art.  2  del  DL  30-12-1981,  n.  801,
  convertito con modificazioni dalla legge 5-3-1982, n. 62.

ARTICOLO 2
(Interventi  finanziari  regionali  per  la  realizzazione  degli
impianti e delle piattaforme)

Ai  Comuni,   nel  cui   territorio   siano   stati   individuate
dall'apposito piano  regionale,  zone  idonee  ad  effettuare  lo
smaltimento dei  liquami e dei fanghi residuati dalle lavorazioni
industriali  e   dai  processi  di  depurazione,  possono  essere
concessi  contributi   regionali  in   forma   di   anticipazione
finanziarie per  far  fronte  alle  spese  di  realizzazione  dei
relativi impianti e piattaforme.

Le anticipazioni  possono essere  concesse nella  misura del 100%
della spesa  riconosciuta ammissibile  per  la  realizzazione  di
impianti interi  o di parti funzionali di essi e sono rimborsate,
senza interessi,  alla Regione  secondo termini  e  modalità  da
determinare con  apposite convenzioni  stipulate fra  Regione  ed
enti interessati.  Tali convenzioni  stabiliscono il recupero dei
contributi medesimi sulla base dei piani finanziari relativi alla
costruzione ed alla gestione degli impianti e delle piattaforme.

Il Consiglio  regionale delibera la concessione dei contributi di
cui al presente articolo e approva contestualmente le convenzioni
di cui  al comma  precedente; l'erogazione delle anticipazioni è
effettuata dalla  Giunta regionale sulla base della dimostrazione
dell'avvenuto appalto dei lavori.

ARTICOLO 3
(Determinazione del contributo annuo da corrispondere ai Comuni)

Ai comuni  nel cui  territorio sono  o vengono posti in esercizio
impianti e  piattaforme per  lo smaltimento  dei  liquami  e  dei
fanghi residuati  dalle lavorazioni industriali e dai processi di
depurazione in  conformità con  l'apposito piano  regionale  per
l'individuazione delle  zone, è  corrisposto, a  decorrere dalla
data della deliberazione comunale sull'impianto o piattaforma, un
contributo annuo proporzionale al liquame o fango trattato.

Il contributo di cui al comma precedente è determinato in:

- L. 10/mc annuo di liquame o fango trattato
  - nel  caso in  cui l'impianto o la piattaforma siano destinati
    allo smaltimento  dei  liquami  e  dei  fanghi  prodotti  nel
    territorio del comune.
- L. 30 mc annuo di liquame o di fango trattato
  - nel  caso in  cui l'impianto o la piattaforma siano destinati
    allo smaltimento  dei  liquami  o  dei  fanghi  prodotti  nel
    territorio di più comuni.
  
La quantità  annua di  liquami  o  di  fanghi  cui  riferire  il
contributo è  fissata dal  rapporto fra la capacità complessiva
dell'impianto o  della  piattaforma  e  la  sua  durata  in  anni
previste in sede di progetto.

La misura  del contributo,  calcolato a norma dei due precedenti,
è sottoposta annualmente a rivalutazione, secondo l'indice ISTAT
sul costo della vita.

La concessione  dei contributi  di cui  al presente  articolo  è
deliberata dalla  Giunta  regionale  entro  il  mese  di  gennaio
dell'anno successivo a quello cui si riferiscono i contributi.

ARTICOLO 4
(Destinazione del contributo annuo)

I proventi  dei contributi  di cui  all'articolo precedente  sono
vincolati  alla   realizzazione   di   opere   di   miglioramento
ambientale.

ARTICOLO 5
(Oneri finanziari)

Al  finanziamento  dei  contributi  per  la  realizzazione  degli
impianti e  delle piattaforme previsti dall'art. 2 della presente
legge, si  fa fronte  per l'anno  1983 con  lo stanziamento di L.
8.154.300.000 del  cap. 10280  conto residui  destinati ad  opere
inerenti lo  smaltimento dei  fanghi residuati  dai  processi  di
depurazione.

Al  finanziamento  dei  contributi  per  la  realizzazione  degli
impianti e  delle strutture  previsti dall'art.  2 della presente
legge si  provvede con  appositi capitoli del bilancio regionale,
da iscriversi con le seguenti denominazioni rispettivamente nella
parte spesa e nella parte entrata:

   "Contributi ai  comuni per  l'allestimento  degli  impianti  e
   delle piattaforme  per lo smaltimento dei liquami e dei fanghi
   residuati dalle  lavorazioni industriali  o  dai  processi  di
   depurazione (art. 2 della LR ....)";

   "Rimborsi da  parte dei  comuni  dei  contributi  erogati  per
   l'allestimento degli  impianti  e  delle  piattaforme  per  lo
   smaltimento  dei   liquami  e   dei  fanghi   residuati  dalle
   lavorazioni industriali o dai processi di depurazione (art. 2,
   comma 2 della LR .. )".

Al finanziamento  dei contributi annui da corrispondere ai comuni
previsti  dall'art.  3  della  presente  legge  si  provvede  con
apposito capitolo  del bilancio  regionale da  iscriversi con  la
seguente denominazione:

   "Contributi ai  comuni per  l'esercizio degli impianti e delle
   piattaforme per  lo  smaltimento  dei  liquami  e  dei  fanghi
   residuati dalle  lavorazioni industriali  o  dai  processi  di
   depurazione (art. 4 LR ...)".

Le singole  leggi di bilancio stabiliscono, per ciascun anno, gli
stanziamenti occorrenti  per far fronte agli oneri previsti dagli
articolo 2 e 3 della presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e  dall'art. 28  dello Statuto,  entra in  vigore il
giorno stesso della sua pubblicazione.

Firenze, 29 ottobre 1983.

La presente  legge è  stata approvata dal Consiglio Regionale il
20-9-1983 ed  è stata vistata dal Commissario del Governo il 22-
10-1983.



TUTELA AMBIENTALE

