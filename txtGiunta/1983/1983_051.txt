Modifiche  dell'art.  3  della  LR  24/5/80  n.  68  relativa  a:
"Disciplina ed utilizzazione del patrimonio, della contabilità e
dei contratti delle Unità Sanitarie Locali".

Il Consiglio Regionale ha approvato il 31-5-1983
Il Commissario del Governo ha apposto il visto il 2-7-1983
Il Presidente  della Giunta  Regionale promulga la seguente legge
regionale:

ARTICOLO UNICO

Il comma  1 dell'art.  3 della LR 24/5/80 n. 68 è sostituito dal
seguente:

   "Salvo quanto previsto alla sezione II del presente titolo, in
   ordine al  patrimonio di prima dotazione, all'acquisizione dei
   beni mobili  provvede  il  Comitato  di  Gestione  dell'Unità
   sanitaria Locale,  in rispondenza  alle indicazioni  del Piano
   Sanitario Regionale  (PSR) e  dei programmi pluriennali di cui
   all'art. 12, nelle forme contrattuali di cui al titolo III".

Il comma  4 dell'art.  3 della LR 24/5/80 n. 68 è sostituito dal
seguente:

   "E'  fatta  salva  la  competenza  dell'Assemblea  dell'Unità
   Sanitaria   Locale   per   l'acquisizione   di   attrezzature,
   apparecchi e  strumenti sanitari  nonchè  di  attrezzature  e
   macchinari  tecnici   ed  economici,  macchine  per  uffici  e
   automezzi, ove  in  ordine  ad  essi  non  si  disponga  negli
   strumenti di programmazione di cui al successivo art. 12 ed il
   cui costo  sia superiore  all'importo di  30 milioni  di lire.
   Tali atti,  in ogni caso, sono sottoscritti dal Presidente del
   Comitato di  gestione o suo delegato. Resta ferma la eventuale
   competenza degli  uffici all'adozione  e/o alla sottoscrizione
   degli atti,  secondo la  legge regionale  sulla organizzazione
   delle UUSSLL e secondo i loro regolamenti interni."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 luglio 1983.

La presente  legge è  stata approvata dal Consiglio Regionale il
31-5-1983 ed è stata vistata dal Commissario del Governo il 2-7-
1983.



ENTI SANITARI
CONTABILITA' CONTRATTI

