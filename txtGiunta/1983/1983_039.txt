Integrazioni e modifiche alla LR 72/1982 concernente le norme sul
diritto allo studio universitario.

Il Consiglio Regionale ha approvato il 26-4-1983
Il Commissario del Governo ha apposto il visto il 27-5-1983
Il Presidente  della Giunta  Regionale promulga la seguente legge
regionale:

ARTICOLO UNICO

In sede  di prima applicazione della legge regionale n. 72 del 31
agosto 1982  "Norme sul diritto allo studio universitario" e sino
al  termine   dell'anno  accademico  1982-1983,  la  tassa  ed  i
contributi di  cui ai commi primo e secondo dell'art. 30 di detta
legge possono  essere versati  dagli interessati alla Università
di appartenenza  anzichè sull'apposito  conto  corrente  postale
intestato alla Regione Toscana.

Le  Università   provvederanno  con   ricorrenza  bimestrale  ad
accreditare alla Regione Toscana le somme riscosse a tale titolo.

All'Art. 30,  quarto comma,  della legge regionale 31 agosto 1982
n. 72,  le parole  "... dalla legge regionale n. 5 del 18-1-1980"
sono sostituite dalle seguenti: "... dalle vigenti leggi".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 6 giugno 1983.

La presente  legge è  stata approvata dal Consiglio Regionale il
26-4-1983 ed è stata vistata dal Commissario di Governo il 27-5-
1983.



SISTEMA EDUCATIVO
TRIBUTI

