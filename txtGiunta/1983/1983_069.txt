Disposizioni per  l'esercizio delle funzioni in materia di igiene
e sanità  pubblica, veterinaria,  farmaceutica  e  di  vigilanza
sulle farmacie  ai sensi dell'art. 32, secondo comma, della legge
23 dicembre 1978 n. 833.

Il Consiglio Regionale ha approvato il 20-9-1983
Il Commissario del Governo ha apposto il visto il 7-10-1983
Il Presidente  della Giunta  Regionale promulga la seguente legge
regionale:

TITOLO I
COMPETENZE E STRUTTURE

ARTICOLO 1
(Ambiti della legge)

1. La  presente legge  detta norma  per il riordino e l'esercizio
delle  funzioni   in  materia   di  igiene  e  sanità  pubblica,
veterinaria, farmaceutica  e di  vigilanza sulle farmacie, di cui
all'art. 32,  secondo comma,  della L.  23-12-1978  n.  833,  non
riservate allo  Stato, ivi  comprese quelle già esercitate dagli
uffici del  medico provinciale  e del  veterinario provinciale  e
dagli ufficiali  sanitari e  veterinari comunali,  nonchè  delle
funzioni statali  delegate  alla  Regione,  subdelegate  a  norma
dell'art. 7 della LR 19-12-1979 n. 63.

ARTICOLO 2
(Ripartizione delle competenze)

1. I soggetti titolari della gestione dei servizi sanitari di cui
all'art. 2  della legge  regionale 19-12-1979  n. 63 e successive
modificazioni  esercitano   le  funzioni  di  cui  al  precedente
articolo 1  mediante gli  organi previsti  dal  Titolo  IV  della
citata legge  regionale 19-12-1979 n. 63, secondo la ripartizione
di competenze  ivi stabilita  e  mediante  i  competenti  servizi
previsti dalla legge regionale 24-5-1980 n. 71.

2. E'  competenza esclusiva  dell'Assemblea dell'USL l'assunzione
degli atti  di cui  al Titolo  II, art. 7, secondo comma, lettera
a), della presente legge.

ARTICOLO 3
(Competenze del Presidente della Giunta regionale)

1. Il  Presidente della  Giunta regionale con le procedure di cui
al quarto  comma del  successivo articolo  4, emette ordinanze di
carattere contingibile  e urgente  in materia di igiene e sanità
pubblica e  di polizia  veterinaria di  cui all'art. 32, comma 3,
della  legge   23-12-1978  n.  833  con  l'efficacia  sull'intero
territorio regionale o su parte di esso comprendente più Comuni.

2. I  Sindaci provvedono all'esecuzione delle ordinanze di cui al
precedente comma  e, qualora questi risultino inadempienti per le
parti di  loro competenza,  il Presidente  della Giunta regionale
provvede con le modalità di cui al successivo art. 4.

3. In materia di controllo sugli scarichi e sugli insediamenti di
cui  all'art.  4,  lett.  b)  della  legge  10-5-1976  n.  31.  e
successive modificazioni  il Presidente  della  Giunta  regionale
può impartire  direttive ai  Comuni  ed  alle  Unità  Sanitarie
Locali.

ARTICOLO 4
(Competenze del Sindaco)

1. Le  funzioni già  di competenza dell'ufficiale sanitario, del
medico provinciale,  del veterinario provinciale, quali autorità
sanitarie locali,  vengono esercitate  da ciascun  Sindaco per il
rispettivo territorio  comunale il  quale adotta  i provvedimenti
conseguenti,  acquisito   il  parere   dei   competenti   servizi
dell'unità sanitaria  locale o  su proposta  dei medesimi, salvo
quanto previsto nel successivo titolo IV in relazione al servizio
farmaceutico.

2. Il  Sindaco richiede  ed acquisisce  i pareri e le proposte di
cui al  precedente comma attraverso il Presidente del Comitato di
gestione dell'unità  sanitaria locale  ai  cui  servizi  compete
obbligatoriamente l'istruttoria dei provvedimenti.

3. Fuori  dei casi  di cui  al successivo  comma, il Sindaco, ove
adotti un  provvedimento non  conforme al parere od alla proposta
trasmessagli, ne  dà comunicazione al Presidente del Comitato di
gestione dell'Unità sanitaria locale.

4. Per  la disposizione dei trattamenti sanitari obbligatori, per
l'emanazione delle  ordinanze  aventi  carattere  contingibile  e
urgente,  il  Sindaco  si  avvale  direttamente  degli  specifici
servizi delle  Unità sanitarie locali, dandone immediata notizia
al Presidente del Comitato di gestione.

5. I  responsabili dei  servizi competenti, allorchè ricorrano i
presupposti per  l'emanazione degli  atti di  cui  al  precedente
comma, ne informano direttamente il Sindaco.

6. Il  regolamento per  la distrettualizzazione  dei servizi può
prevedere altre ipotesi di accesso diretto seguendo le linee e le
procedure indicate nella presente legge.

7. In  relazione alle  funzioni esercitate  a norma  del presente
articolo, il  Sindaco fornisce  alla Giunta  comunale elementi  e
dati di conoscenza.

8. Il  Sindaco del  Comune  di  Firenze,  per  provvedimenti  che
interessano  l'intero   territorio   comunale,   può   avvalersi
indifferentemente dei  servizi  di  una  delle  Unità  Sanitaria
Locale dell'area comunale.

ARTICOLO 5
(Regolamenti e loro riordino)

1. La  modifica dei  regolamenti di  cui all'art.  344 del  RD 27
luglio 1934 n. 1265 è adottata dai competenti consigli comunali,
acquisito  il  parere  dell'assemblea  dei  soggetti  di  cui  al
precedente articolo  2, primo  comma. Il  parere è deliberato su
proposta del  comitato di  gestione dell'unità  sanitaria locale
cui è  allegata  specifica  relazione  redatta  dall'ufficio  di
direzione.

2. Per  il riordino  della normativa  regolamentare  vigente,  la
assemblea dei  soggetti di  cui al  precedente articolo  2, primo
comma,  approva  specifici  regolamenti  tipo,  su  proposta  del
comitato di gestione dell'unità sanitaria locale. Sulla proposta
il comitato  di  gestione  indice  la  consultazione  dei  comuni
interessati. Entro novanta giorni dall'emanazione del regolamento
tipo, il comune adegua ad esso le norme regolamentari vigenti.

La deliberazione  del consiglio comunale è soggetta al controllo
di cui alla LR 6-7-1972 n. 18 e successive modificazioni.

ARTICOLO 6
(Competenze della Regione)

1. La  Regione, salve  le specifiche  competenze attribuite dalla
presente legge,  ha compiti  di indirizzo,  di organizzazione, di
coordinamento e di verifica delle funzioni in materia di igiene e
sanità pubblica, veterinaria e farmaceutica.

2. I  provvedimenti di cui agli articoli 128, 193, 194, 195 e 201
del RD  27 luglio 1934 n. 1265 e successive modificazioni nonchè
quelli di cui agli articoli 93, 96 e 105 del DPR 13-2-1964 n. 185
sono adottati  dalla Giunta  regionale che  a tale fine si avvale
dei servizi delle unità sanitarie locali con le procedure di cui
al quarto comma del precedente articolo 4.

TITOLO II
IGIENE E SANITA' PUBBLICA

ARTICOLO 7
(Competenze tecniche  del  servizio  di  igiene  pubblica  e  del
territorio dell'Unità  Sanitaria Locale. Norme integrative della
legge regionale 24-5-1980 n. 71)

1.  Le   attività  di  igiene  e  sanità  pubblica  svolte  dal
competente  servizio   di  igiene   pubblica  e   del  territorio
comprendono, in particolare, quelle indicate all'allegato A della
legge  regionale   24-5-1980  n.   71,  come   risulta  dopo   la
integrazione disposta col successivo comma.

2. L'allegato  A di  cui all'art.  3 quarto  comma,  della  legge
regionale 24-5-1980 n. 71, è così modificato:

Il punto  1.  Servizio  di  igiene  pubblica  del  territorio  è
integrato dal seguente terzo comma:

   "Il servizio  svolge inoltre  tutte  le  prestazioni  tecniche
   concernenti le  funzioni di  igiene e  sanità pubblica  ed in
   particolare:

a) la  verifica di  compatibilità di cui all'art. 20, lettera f)
   della legge 23-12-1978 n. 833, mediante espressione di parere;
b) la  tutela igienico - sanitaria dell'ambiente contro i fattori
   di inquinamento  con riferimento  all'inquinamento  dell'aria,
   delle acque,  del suolo, da rumore o da onde elettromagnetiche
   e da altri agenti fisici;
c) il  controllo sull'allontanamento  e smaltimento  dei  rifiuti
   solidi e liquidi, di qualunque origine e composizione, nonchè
   dei fanghi;
d) la  tutela  delle   condizioni  igieniche  degli  edifici,  in
   relazione alla loro specifica destinazione;
e) la   vigilanza  ed  il  controllo  sulle  strutture  sanitarie
   pubbliche e  private anche in relazione all'applicazione delle
   leggi  e   regolamenti  vigenti  nonchè  la  vigilanza  e  il
   controllo igienico  -  sanitario  sugli  istituti  pubblici  e
   privati di  istruzione di  ogni ordine  e grado,  nelle Unità
   sanitarie locali  in cui  non è costituita la apposita unità
   operativa di igiene delle strutture sanitarie";
f) la    vigilanza    igienico  -  sanitaria      sugli  istituti
   penitenziari di  cui al  Capo I, Titolo II, della L. 26 luglio
   1975, n. 354;
g) la tutela igienico - sanitaria degli stabilimenti termali e di
   quelli di produzione di acque minerali naturali e artificiali;
h) le indagini epidemiologiche su base locale anche ai fini della
   determinazione delle mappe di rischio;
i) l'attuazione  dei programmi di  educazione  sanitaria relativi
   all'igiene e sanità pubblica;
l) le funzioni di igiene e di polizia mortuaria;
m) la  vigilanza  igienica  sulle  attività  di    disinfezione,
   disinfestazione e derattizzazione da chiunque svolta".

3. Il  servizio di  igiene pubblica  e del  territorio programma,
coordina ed  organizza tutte  le attività  tecniche attinenti le
funzioni  di   cui  al   precedente  comma,   predisponendo   gli
adempimenti istruttori di vigilanza e di controllo.

4. L'Ufficio  di Direzione,  anche attraverso il Dipartimento per
la tutela della salute dei lavoratori negli ambienti di lavoro di
cui  alla   legge  regionale  24-5-1980  n.  71,  assicura  forme
coordinate  d'intervento   in  relazione   allo  svolgimento   di
attività inerenti funzioni di altri servizi.

ARTICOLO 8
(Norme per  lo svolgimento  della vigilanza  igienico - sanitaria
sugli istituti penitenziari)

1. L'attività  di vigilanza  igienico - sanitaria sugli istituti
penitenziari di  cui  al  precedente  articolo  è  disposta  dal
Presidente del  comitato di gestione dell'Unità sanitaria locale
dove ha  sede  lo  stabilimento  carcerario  a  norma  e  con  le
modalità dell'articolo  11, comma  10 e  dell'art. 67,  comma 1,
lettera f), della Legge 26 luglio 1975, n. 354.

2. Sulle  visite compiute  e  sugli  eventuali  provvedimenti  da
adottare, il  Presidente del  Comitato  di  gestione  informa  la
Direzione dell'Istituto  e il  Giudice di sorveglianza nonchè il
Presidente della  Giunta regionale  ed il sindaco del Comune dove
l'istituto ha sede.

3. Il Presidente della Giunta regionale informa i Ministeri della
Sanità e di Grazia e Giustizia.

ARTICOLO 9
(Norme per lo svolgimento delle attività' di medicina legale)

1. Le  attività di  medicina legale di cui all'allegato A, punto
1, Servizio  di igiene  pubblica e  del territorio,  della  legge
regionale 24-5-1980 n. 71, riguardano, in particolare:

- l'accertamento  medico -  legale di controllo per l'invalidità
  temporanea, ai sensi dell'art. 5 della legge 20-5-1970 n. 300;
- accertamenti  preventivi di idoneità o inidoneità previsti da
  leggi o regolamenti dello Stato o della Regione;
- accertamenti  medico  -  legali  per  invalidità    temporanea
  previsti da leggi o regolamenti dello Stato o della Regione.

ARTICOLO 10
(Organizzazione del Servizio di igiene pubblica e del territorio)

1. Il Comitato di gestione dell'USL assicura che l'organizzazione
del Servizio  di Igiene  pubblica e del territorio sia articolato
tecnicamente e  funzionalmente in modo da perseguire razionalità
e rapidità d'interventi.

Il responsabile  del servizio,  in casi  di  immediato  pericolo,
effettua gli  interventi cautelativi  necessari nell'ambito delle
proprie attribuzioni,  informando e  proponendo al Presidente del
Comitato di  gestione ed al Sindaco i provvedimenti di rispettiva
competenza.

2. Nel  rispetto dell'unitarietà  organizzativa del  Servizio di
Igiene Pubblica  e del territorio il regolamento unificato di USL
di cui  all'articolo 5  disciplina  l'esercizio  delle  attività
individuate  ai  sensi  del  precedente  art.  7  e  dalla  legge
regionale 24-5-1980 n. 71.

3. Per  l'esercizio di  determinate funzioni  da individuarsi  da
parte  del   Comitato  di   Gestione  e  comunque  per  eventuali
interventi   aventi   carattere   di   urgenza,   è   assicurata
un'attività di  guardia igienica  permanente anche  con forme di
reperibilità.

4. Nell'ambito  dell'attività istruttoria, le valutazioni finali
di ordine tecnico nelle attività del Servizio di Igiene Pubblica
e del  Territorio spettano  al responsabile  del Servizio stesso,
ivi  comprese  quelle  già  proprie  del  medico  provinciale  e
dell'Ufficiale   sanitario,   nonchè   ai   responsabili   delle
pertinenti unità  operative per  quanto concerne  le  rispettive
attribuzioni ai sensi del DPR 20-12-1979 n. 761.

5.  Lo  svolgimento  dell'attività  ispettiva,  di  vigilanza  e
controllo è diretta e coordinata dal responsabile del servizio.

6. Per  l'attribuzione della  qualifica di  ufficiale di  polizia
giudiziaria si  provvede secondo  quanto  dispone  il  successivo
articolo 27.

7. Le  attività già  svolte in  materia di  medicina legale dal
medico provinciale e dall'Ufficiale sanitario sono assicurate dal
responsabile del  servizio di  igiene pubblica  e del  territorio
oppure, ove  sia costituita  l'unità operativa, dal responsabile
di medicina  legale oppure,  in caso  di impedimento o assenza di
questi, da altro medico delegato dal titolare della funzione.

8.  Le   attività  già   svolte  in   materia   di   profilassi
internazionale dal  medico provinciale e dall'ufficiale sanitario
sono assicurate  dal responsabile dell'Unità operativa di Igiene
pubblica ed,  in assenza,  dal responsabile  del servizio omonimo
dell'unità sanitaria locale.
L'Assemblea delle  USL del  Comune di Firenze può individuare il
servizio  più  idoneo  di  una  delle  Unità  Sanitarie  Locali
dell'area comunale.

9. L'Assemblea  delle  unità  sanitarie  locali  del  Comune  di
Firenze può  proporre  moduli  organizzativi  integrati  per  la
gestione di  attività di  igiene e sanità pubblica di interesse
comune a tuta l'area secondo le procedure di cui all'art. 8 della
LR 22-3-1982 n. 26.

ARTICOLO 11
(Utenza pubblica dei servizi dell'Unità Sanitaria locale)

1. La  Giunta regionale,  per l'esercizio  dei  compiti  ad  essa
attribuiti dalla  presente legge,  si avvale  dei  servizi  delle
Unità Sanitarie Locali.

2. I  Comuni, nell'esercizio  di funzioni  diverse da quelle già
regolate dalla  legge 23  dicembre 1978  n.  833  e  dalle  leggi
regionali di  attuazione, si  avvalgono dei  servizi  dell'Unità
Sanitaria  Locale   dell'area  nella  quale  sono  compresi,  per
l'acquisizione delle  informazioni e delle consulenze tecniche in
materia igienico - sanitaria.

3. Le  richieste e le risposte sono avanzate ed acquisite tramite
il Presidente  del Comitato  di  gestione  dell'Unità  sanitaria
locale.

4. Le  Amministrazioni provinciali e gli altri enti pubblici, per
l'esercizio delle  funzioni  di  rispettiva  competenza,  possono
avvalersi dei servizi dell'Unità Sanitaria Locale previa stipula
di apposite convenzioni.

ARTICOLO 12
(Accertamenti ed  indagini delle Unità Sanitarie Locali a favore
dei privati)

1. Gli accertamenti e le indagini a favore di privati sono svolte
dai servizi  delle Unità  Sanitarie Locali compatibilmente con i
programmi di attività.

2. Trimestralmente  i responsabili  dei  servizi  trasmettono  al
Coordinatore  sanitario  una  relazione  concernente  l'attività
svolta a  favore dei  privati.  Con  la  stessa  periodicità  il
Presidente informa il Comitato di gestione su detta attività.

ARTICOLO 13
(Obblighi di  denunzia, notifica,  comunicazione, registrazione e
relazione)

1. Tutte  le denunzie,  notifiche e  comunicazioni obbligatorie e
facoltative, delle  quali è  previsto  l'inoltro  ad  organi  od
uffici pubblici  centrali  o  periferici  che  hanno  cessato  le
funzioni o sono stati soppressi a norma di legge, sono inviate al
Presidente del Comitato di Gestione dell'unità sanitaria locale.

2. Il  Presidente del Comitato di gestione comunica al Presidente
della Giunta  regionale ogni  elemento  di  informazione  atto  a
valutare  la  sussistenza  dei  presupposti  per  l'adozione  dei
provvedimenti di cui all'ultimo comma del precedente articolo 3.

3. Le  denunzie nominative  relative alle  malattie  infettive  e
veneree  di   cui  al  legge  prevede  l'inoltro  allo  ufficiale
sanitario ed all'ufficio del medico provinciale sono trasmesse al
responsabile del  servizio d'igiene  pubblica e del territorio il
quale ne cura l'invio, in forma anonima, all'unità operativa del
sistema informativo.

4. Con deliberazione della Giunta Regionale sono stabiliti i dati
necessari   allo    svolgimento   dell'attività   statistico   -
epidemiologica da inviarsi al Presidente della Giunta regionale a
cura  del   Presidente  del   Comitato  di  gestione  dell'unità
sanitaria locale.

5. Le relazioni obbligatorie che la legge prevede per l'ufficiale
sanitario e  per il  medico  provinciale  sono  sostituite  dalla
relazione annuale  di cui all'art. 63, comma 8 del DPR 20-12-1979
n. 761.  Analoga relazione  annuale del responsabile del servizio
di  veterinaria   sostituisce  la   relazione   del   veterinario
provinciale.

6. I  responsabili dei  servizi e  delle unità  operative  delle
Unità  Sanitarie   Locali,  per   quanto  di   loro  competenza,
illustrano nelle  relazioni di  cui al  precedente comma i dati e
gli  elementi   già  contenuti   nelle  relazioni   obbligatorie
soppresse.

TITOLO III
VIGILANZA, IGIENE E PROFILASSI VETERINARIA

ARTICOLO 14
(Competenze tecniche  del Servizio  di veterinaria  delle  Unità
Sanitarie Locali.  Norme integrative  della legge regionale 24-5-
1980 n. 71)

1. Le attività concernenti la vigilanza, l'igiene, la profilassi
e il  controllo in materia veterinaria sono svolte dal competente
Servizio di  veterinaria e  comprendono, in  particolare,  quelle
indicate all'allegato  A della  legge regionale  24-5-1980 n. 71,
come risulta dopo la integrazione disposta col successivo comma.

2. L'allegato  A di  cui all'art.  3, quarto  comma  della  legge
regionale 24-5-1980 n. 71, è così modificato:

Al punto  8. Servizio  di veterinaria dopo il comma 3 è aggiunto
il seguente:

   "Il servizio  svolge  inoltre  tutte  le  competenze  tecniche
   concernenti  le   funzioni  in   materia  veterinaria   ed  in
   particolare:

   a) la  profilassi e  la  polizia  veterinaria  delle  malattie
      infettive  e  infestive  degli  animali  secondo  le  norme
      statali, comunitarie e regionali;
   b) l'ispezione  e la  vigilanza veterinaria  sulle  stalle  di
      sosta,  sui   concentramenti  di   animali  nonchè   sullo
      spostamento degli stessi per ragioni di pascolo;
   c) la   vigilanza   e    il    controllo    sull'importazione,
      esportazione e  transito degli  animali, delle  carni,  dei
      prodotti ed avanzi animali;
   d) l'organizzazione e la vigilanza sull'assistenza zooiatrica;
   e) l'elaborazione  e  l'organizzazione  della  esecuzione  dei
      piani zonali di risanamento degli allevamenti;
   f) la  vigilanza sugli  animali domestici  e selvatici nonchè
      sugli ambulatori per animali;
   g) l'attuazione  di programmi di educazione sanitaria inerenti
      la profilassi e la polizia veterinaria;
   h) la   sorveglianza    epidemiologica,  la  statistica  e  la
      elaborazione  tecnico   -  finanziaria   di  programmi   di
      risanamento degli allevamenti;
   i) la    vigilanza    sui    trattamenti  immunizzanti,  sulle
      inoculazioni  diagnostiche   e  sull'impiego   di  sostanze
      ormonali e  antiormonali in  animali  le  cui  carni  siano
      destinate alla alimentazione umana;
   l) la  vigilanza  sull'utilizzazione    degli    animali    da
      esperimento;
   m) le  funzioni  attribuite ai sensi della LR 15-6-1979; n. 26
      per l'incremento dell'apicoltura;
   n) la  vigilanza igienica  sulle  attività  di  disinfezione,
      disinfestazione e derattizzazione da chiunque svolta;
   o) l'attuazione  degli adempimenti  disposti  dalla  autorità
      sanitaria statale nelle materie di cui all'art. 6, lett. u)
      della legge 23-12-1978 n. 833".

3.  L'Ufficio  di  Direzione  di  cui  all'art.  17  della  legge
regionale 24-5-1980  n. 71 assicura forme coordinate d'intervento
in relazione  allo svolgimento  di attività inerenti funzioni di
altri servizi.

ARTICOLO 15
(Organizzazione del servizio di Veterinaria)

1. Fermo restando quanto previsto dall'art. 16 della Legge 23-12-
1978 n.  833, il servizio di veterinaria tiene conto degli ambiti
di attività  di cui al secondo comma dell'art. 17 del DPR 20-12-
1979 n. 761.

2. Il servizio svolge tutte le attività istruttorie di vigilanza
e di  controllo assolvendo  alla gestione unitaria delle funzioni
di  igiene   e  sanità   pubblica  veterinaria   e  di   polizia
veterinaria.

3. Il  Comitato di Gestione dell'Unità Sanitaria locale, sentito
l'Ufficio  di  Direzione,  può  organizzare  e  disciplinare  il
funzionamento dei  gruppi di lavori nell'ambito delle aree di cui
al primo  comma in  base ad  obiettive esigenze  locali. In  tale
contesto l'attività del servizio può essere organizzata in modo
da garantire turni di reperibilità.

4.  Il  regolamento  tipo  di  cui  all'art.  5,  secondo  comma,
disciplina  l'esercizio  delle  funzioni  di  cui  al  precedente
articolo 14 e della LR 24-5-1980 n. 71.

5. L'Assemblea  delle Unità'  Sanitarie  locali  del  Comune  di
Firenze può  proporre  moduli  organizzativi  integrati  per  la
gestione di  attività di veterinaria di interesse comune a tutta
l'area secondo  le procedure di cui all'art. 8 della LR 22-3-1982
n. 26.

ARTICOLO 16
(Compiti del servizio di veterinaria)

1. Sono  svolti dal  Servizio di  veterinaria dell'USL  tutte  le
attività inerenti  alle funzioni indicate al precedente articolo
14  e  le  relative  attività  istruttorie  di  vigilanza  e  di
controllo.

2. Nell'ambito  delle  proprie  attribuzioni,  il  Servizio  può
proporre al  Sindaco e  al Presidente  del Comitato di gestione i
provvedimenti di  rispettiva competenza  e, in  caso di immediato
pericolo, adotta gli atti cautelativi necessari.

3. Nell'ambito  dell'attività  istruttoria,  le  valutazioni  di
ordine tecnico  spettano al  responsabile del servizio, ed in sua
assenza al  responsabile dell'unità  operativa, comprese  quelle
già proprie del veterinario provinciale.

4. L'attività ispettiva di vigilanza e di controllo è diretta e
coordinata dal predetto responsabile del servizio.

5. Ai  soggetti preposti  allo  svolgimento  delle  attività  di
pubblico servizio  sono attribuite  con le  modalità di  cui  al
successivo articolo  27  le  funzioni  di  ufficiale  di  polizia
giudiziaria.

ARTICOLO 17
(Istituto zooprofilattico sperimentale)

1. L'Istituto  Zooprofilattico Sperimentale  del  Lazio  e  della
Toscana, di cui alla LR 3 ottobre 1978 n. 68, ivi comprese le sue
articolazioni provinciali,  presta la propria collaborazione alla
Regione ed  alle Unità  Sanitarie Locali  per quanto concerne la
ricerca, la  prevenzione, la profilassi, la diagnosi e la terapia
delle malattie  degli animali,  con particolare  riferimento alla
zoonosi, nonchè per l'igiene degli alimenti di origine animale e
dei mangimi per la zootecnia.

2.  Detto  Istituto  conserva  la  propria  natura  giuridica  in
conformità a quanto disposto dalla legge istitutiva.

TITOLO IV
ESERCIZIO DELLE  FUNZIONI IN  MATERIA  FARMACEUTICA  E  VIGILANZA
SULLE FARMACIE

ARTICOLO 18
(Competenze dell'Unità Sanitaria Locale)

1. Il  Comitato di Gestione dell'Unità Sanitaria Locale esercita
le funzioni  amministrative concernenti  i provvedimenti  in tema
di:

a) sostituzione   temporanea   del   titolare  nella   conduzione
   economica e  professionale delle  farmacie nei  casi  previsti
   dagli articoli 11 e 12 della legge 2-4-1968 n. 475;
b) accertamento  dell'indennità  di    avviamento,  rilievo    e
   determinazione  dell'importo   degli   arredi,   provviste   e
   dotazioni ai  sensi dell'art.  110 del TULLSS, salvo i casi di
   prelazione di  farmacie  da  parte  dei  Comuni,  per  cui  la
   competenza è attribuita alla Giunta regionale;
c) attività  consultiva e propositiva in ordine agli adempimenti
   riservati alla  Giunta regionale  ed al  Sindaco ai  sensi dei
   successivi articoli;
d) ogni  altro provvedimento  in materia  già di  competenza del
   medico  provinciale,  salvo  quanto  disposto  nei  successivi
   articoli o  non espressamente  riservato allo  Stato  od  alla
   Regione dalle vigenti disposizioni di legge.

2. Il Comitato di Gestione dell'Unità Sanitaria Locale trasmette
i provvedimenti  di cui al precedente comma alla Giunta regionale
e al Sindaco.

ARTICOLO 19
(Attribuzioni e  compiti del  Servizio  farmaceutico  dell'USL  -
Norme integrative della legge regionale 24-5-1980 n. 71)

1. Il Servizio farmaceutico dell'Unità Sanitaria Locale svolge i
compiti  connessi   alle  funzioni  indicate  per  tale  servizio
nell'allegato A  della legge  regionale  24-5-1980  n.  71,  come
risulta dopo la integrazione di cui al successivo comma.

2. L'Allegato  A di  cui all'art.  3, quarto  comma, della  legge
regionale 24-5-1980 n. 71, è così modificato:

"Il punto  6 -  Servizio Farmaceutico  è integrato  dal seguente
terzo comma:

"Il  Servizio   svolge  inoltre   tutte  le  competenze  tecniche
concernenti in particolare:

a) funzioni  tecniche in  ordine  alle  competenze  delle  Unità
   Sanitarie Locali affidate ai sensi delle leggi regionali;
b) prelievo  di medicinali  e  di    materiale  sanitario  per  i
   necessari controlli, anche su disposizione del Ministero della
   Sanità;
c) presentazione di una relazione annuale al Comitato di gestione
   sull'impiego e  sul consumo dei medicinali e di ogni materiale
   sanitario presso  gli Ospedali,  presidi e servizi dell'Unità
   Sanitaria locale e nelle strutture convenzionate. La relazione
   quantificherà  inoltre  la  spesa,  presentando  proposte  di
   possibile contenimento e di indirizzo sugli acquisti;
d) controllo  sulle sostanze  stupefacenti e  psicotrope  secondo
   quanto previsto dalla legge 22-12-1975 n. 685;
e) vigilanza  generica sulle  farmacie, sia  ai  fini  tecnico  -
   amministrativi che igienico sanitari non riservate ad apposite
   commissioni ispettive;
f) coordinamento  delle  attività  delle  farmacie  pubbliche  e
   private con i servizi dell'USL;
g) vigilanza  sui farmaci veterinari, con particolare riguardo al
   momento prescrittivo  e distributivo  in coordinamento  con il
   servizio di veterinaria;
h) vigilanza   sull'erogazione    dell'assistenza    farmaceutica
   attraverso le  farmacie convenzionate  secondo i  criteri e le
   modalità di  cui agli articoli 43 e 48 della legge 23-12-1978
   n. 833;
i) tenuta  ed aggiornamento  dell'albo dei titolari di farmacia e
   dell'archivio   dati    delle   farmacie   ivi   comprese   le
   comunicazioni, da  parte del  direttore o  del titolare  della
   farmacia, dell'assunzione  e della  dimissione  degli  addetti
   all'esercizio farmaceutico;
l) adempimenti  tecnici di  supporto alle  funzioni di competenza
   del Ministero della Sanità nel settore dei farmaci;
m) partecipazione  e collaborazione,    secondo  gli    indirizzi
   regionali, alla  predisposizione e all'attuazione di programmi
   di  educazione   sanitaria  della   popolazione,  di   ricerca
   scientifica  nonchè   di  formazione   e   di   aggiornamento
   professionale  per  gli  operatori  del  settore  farmaceutico
   dipendenti dalla USL e convenzionati".

ARTICOLO 20
(Competenze del Sindaco)

1. Al  sindaco sono  attribuite le  competenze di  cui all'art. 1
della legge  regionale 15-11-1980,  n. 85,  come risulta  dopo la
modifica di cui al comma successivo.

2. L'art.  1 della  legge regionale  15-11-1980 n.  85, è  così
sostituito:

   "La disciplina  degli orari,  dei turni  di servizio  e  delle
   ferie annuali  delle farmacie è stabilita dal Sindaco sentiti
   i   pareri    del   competente    servizio   dell'USL,   delle
   rappresentanze    sindacali    interessate    e    dell'Ordine
   professionale dei  farmacisti ovvero,  in carenza  di  pareri,
   d'ufficio".

3. Sono  inoltre  di  competenza  del  Sindaco,  quale  autorità
sanitaria locale, l'adozione dei provvedimenti concernenti:

a) l'autorizzazione all'apertura e all'esercizio delle farmacie e
   dei dispensari farmaceutici;
b) la  gestione provvisoria  dei nuovi esercizi farmaceutici e di
   quelli resisi vacanti ai sensi dell'art. 129 del TULLSS;
c) la  decadenza dell'autorizzazione all'esercizio farmaceutico e
   la dichiarazione  di chiusura temporanea dello stesso nei casi
   previsti dalla  legge nonchè  la dichiarazione  di  decadenza
   degli  eredi  del  titolare  dalla  continuazione  provvisoria
   dell'esercizio ai  sensi dell'art.  12 della legge 2-4-1968 n.
   475, dell'art.  3 della  legge 28-2-1981 n. 34 e dell'art. 369
   del TULLSS;
d) l'autorizzazione  all'apertura  di  farmacie  succursali  già
   istituite e comprese nelle pianta organica.

4. Per  l'esercizio delle  funzioni di cui al precedente comma il
Sindaco sente  il parere  del Comitato  di gestione dell'USL e si
avvale del  competente servizio  farmaceutico della  stessa salvo
quanto previsto  in materia  di vigilanza sulle farmacie ai sensi
del  successivo   articolo  24.  Il  Sindaco  informa  la  Giunta
regionale.

5.  Per   esigenze  urgenti   il  Sindaco  esercita  le  funzioni
conformemente a quanto previsto dal precedente articolo 4.

ARTICOLO 21
(Competenze della Regione)

1. Il  Consiglio regionale esercita le funzioni amministrative in
ordine ai provvedimenti concernenti:

a) formazione e revisione della pianta organica delle farmacie su
   ambiti provinciali;
b) istituzione di dispensari farmaceutici;
c) istituzione di farmacie succursali.

2. I  provvedimenti di  cui al precedente comma sono adottati dal
Consiglio regionale su proposta della Giunta, la quale acquisisce
il parere  del Consiglio  comunale interessato,  del Comitato  di
Gestione  dell'Unità   Sanitaria  Locale   e   dell'Ordine   dei
farmacisti competenti per territorio. Tali pareri sono comunicati
alla Giunta  regionale a pena di decadenza, entro 60 giorni dalla
data di ricezione della richiesta.

3. Il quarto comma dell'art. 13 della legge regionale 13 novembre
1980, n. 85 è sostituito dai seguenti:

   "Per i  fini di  cui  al  primo  e  secondo  comma  la  Giunta
   regionale  acquisisce   il  parere   del  Consiglio   comunale
   interessato, del  Comitato di  Gestione dell'Unità  Sanitaria
   locale e dell'ordine dei farmacisti competenti per territorio.

   La  Commissione  giudicatrice  dei  concorsi,  nominata  dalla
   Giunta regionale, per il conferimento delle sedi farmaceutiche
   riservate all'esercizio  privato,  forma  la  graduatoria  dei
   concorrenti in  base ai titoli prodotti e valutabili secondo i
   criteri validi per i pubblici concorsi stessi".

4. I  provvedimenti del Consiglio regionale di cui al primo comma
sono pubblicati nel Bollettino Ufficiale della Regione.

5. La  Giunta regionale  esercita le  funzioni amministrative  in
ordine ai provvedimenti concernenti:

a) indizione   dei   concorsi   per  l'assegnazione   delle  sedi
   farmaceutiche vacanti o di nuova istituzione;
b) trasferimenti della farmacia nell'ambito della propria sede di
   pertinenza;
c) trasferimento di titolarità della farmacia;
d) determinazione  e autorizzazione al pagamento delle indennità
   di residenza  per le  farmacie rurali  e  di  gestione  per  i
   dispensari farmaceutici;
e) contributo  aggiuntivo a favore delle farmacie particolarmente
   disagiate disposto dalla normativa regionale.

6. I provvedimenti della Giunta regionale di cui alle lettere a),
b), c),  del precedente  comma  sono  pubblicati  nel  Bollettino
Ufficiale della Regione.

7. La  liquidazione a pagamento delle misure economiche di cui al
precedente quinto  comma  nonchè  quelle  previste  dalla  legge
regionale  19-11-1976   n.  73,   avviene  attraverso  le  Unità
Sanitarie Locali.

8. Il  Presidente della  Giunta regionale,  esercita le  funzioni
amministrative   concernenti:   la   dichiarazione   delle   sedi
farmaceutiche di  nuova istituzione o vacanti di titolare a norma
della legge  2-4-1968 n.  475, nonchè  l'offerta  in  prelazione
delle sedi medesime. La notizia di cui all'art. 10 della legge 2-
4-1968 n. 475 predetta è data attraverso il Bollettino Ufficiale
della Regione.

9. Sono  abrogate la LR 5-5-75 n. 39 e le disposizioni di legge o
di atti regionali che siano in contrasto con la presente legge.

ARTICOLO 22
(Concorsi per  il conferimento delle sedi farmaceutiche riservate
all'esercizio privato)

1. La  Giunta regionale indice concorsi per il conferimento delle
sedi  farmaceutiche  vacanti  o  di  nuova  istituzione  e  delle
farmacie succursali riservate all'esercizio privato, per tutte le
Unità Sanitarie Locali appartenenti alla stessa provincia.

2. La  Commissione giudicatrice, nominata dalla Giunta regionale,
è così composta:

a) Presidente della Giunta regionale o suo delegato, con funzioni
   di  presidente.   Il  delegato  del  Presidente  della  Giunta
   regionale è  prescelto fra i Consiglieri regionali oppure fra
   i Presidenti o membri dei Comitati di gestione delle USL;
b) da un farmacista appartenente ai ruoli regionali del personale
   delle Unità Sanitarie Locali;
c) da  un docente o ricercatore della facoltà di farmacia di una
   università;
d) da  due farmacisti  esercenti, di cui uno non titolare, scelti
   da due diverse terne proposte dall'ordine dei farmacisti della
   provincia in  cui si  trovano le  sedi farmaceutiche  messe  a
   concorso.

3. Svolge le funzioni di segretario un funzionario amministrativo
del ruolo unico del personale della Regione.

4. La  Giunta regionale  approva  la  graduatoria  degli  idonei,
provvede all'interpello  e all'assegnazione  delle sedi  messe  a
concorso.  In   pari  tempo  è  data  comunicazione  ai  Sindaci
interessati e alle Unità Sanitarie Locali.

5. Nell'espletamento  degli adempimenti  istruttori  connessi  al
concorso nonchè  all'assegnazione delle sedi messe a concorso la
Giunta regionale  si avvale  dei servizi  delle Unità  Sanitarie
Locali.

ARTICOLO 23
(Commissioni giudicatrici  dei concorsi  per il  conferimento  di
posti di farmacista presso farmacie pubbliche)

1. Ai sensi dell'art. 32 del DPR 10-6-1955 n. 854, i concorsi per
la nomina dei farmacisti addetti alle farmacie dei Comuni e delle
Aziende  municipalizzate   sono   indetti   rispettivamente   dal
Consiglio   comunale    o   dalla   Commissione   amministratrice
dell'azienda e giudicati da una commissione così composta:

- Sindaco  o Presidente dell'Azienda Farmaceutica Municipalizzata
  ovvero altro  membro della  Giunta comunale o della Commissione
  amministratrice, delegato dal Sindaco o dal Presidente;
- un  medico oppure  chimico o  farmacista appartenente  al ruolo
  nominativo regionale del servizio sanitario;
- un  funzionario amministrativo  del Comune  oppure un direttore
  amministrativo o  un collaboratore  amministrativo  di  livello
  apicale appartenente al ruolo nominativo regionale del servizio
  sanitario;
- un  farmacista, estraneo  all'Amministrazione  del    Comune  o
  dell'Azienda designato  dall'Ordine provinciale  dei farmacisti
  territorialmente competente;
- un  chimico,  estraneo    all'Amministrazione  del    Comune  o
  dell'Azienda designato dal relativo ordine professionale.

2. Le  funzioni di  segretario  sono  svolte  da  un  funzionario
amministrativo del Comune o dell'Azienda.

3. La  Giunta regionale  delibera la  nomina dei  due  commissari
appartenenti  al   ruolo  nominativo   regionale   del   servizio
sanitario.

4. La  Commissione di cui al presente articolo espleta altresì i
concorsi  per  posti  di  chimico  e  di  farmacista  addetti  ai
laboratori galenici  comunali e  delle aziende municipalizzate di
cui all'art. 32, secondo comma del DPR 10-6-1955 n. 854.

5. L'art. 12 della legge regionale 15-11-1980 n. 85 è abrogato.

ARTICOLO 24
(Vigilanza sulle farmacie)

1. Con  frequenza almeno biennale le farmacie sono ispezionate ai
sensi dell'art.  111 e  127 del  TULLSS  da  una  commissione  di
quattro membri  nominata dal  Comitato  di  gestione  dell'Unità
sanitaria locale e costituita:

- da  due  farmacisti  del    servizio  farmaceutico  dell'Unità
  sanitaria locale, dei quali uno con funzioni di presidente;
- da  un farmacista    designato    dall'Ordine  Provinciale  dei
  farmacisti scelto  fra  i  direttori  di  farmacia  pubblica  e
  titolari di  farmacia  privata  designati  rispettivamente  per
  ispezioni presso farmacie pubbliche e presso farmacie private;
- da  un farmacista  designato dalle  Associazioni  sindacali  di
  categoria maggiormente  rappresentative dei farmacisti pubblici
  e  dei  titolari  di  farmacia  designati  rispettivamente  per
  ispezioni presso farmacie pubbliche e presso farmacie private;
- da  un  direttore    amministrativo    o    un    collaboratore
  amministrativo di  livello  apicale  appartenente  alla  unità
  sanitaria locale con funzioni di segretario.

2.  Nell'ipotesi   di  accorpamento   del  servizio  farmaceutico
previsto dall'art.  6, secondo  comma, LR  24-5-1980  n.  71,  in
assenza di uno o di entrambi i farmacisti dipendenti, il Comitato
di  gestione  dell'Unità  sanitaria  locale  nomina  altrettanti
medici del  servizio unificato. Con lo stesso atto è affidata la
Presidenza della  Commissione che spetta di diritto al farmacista
presente.

3.  Allorchè   il  territorio   dell'unità   sanitaria   locale
appartiene  a   più  di   una  circoscrizione   provinciale,  è
costituita una commissione per ognuno dei territori provinciali.

4. I  Commissari dipendenti  dell'unità sanitaria locale possono
essere membri di più commissione ispettrici.

5. La Commissione compie anche ispezioni straordinarie.

6. Dell'ispezione è redatto processo verbale che viene trasmesso
al presidente del comitato di gestione, unitamente alle eventuali
proposte espresse,  dalla commissione  o dai  singoli  membri  di
essa, in ordine ai provvedimenti da assumere.

7. Il  Presidente del  comitato di  gestione, acquisito il parere
del coordinatore  sanitario, propone  al sindaco  i provvedimenti
che a  questi competono  a norma  degli articoli  4  e  20  della
presente legge. Nel caso di farmacia pubblica il provvedimento di
cui alla  lett. c)  dell'art. 20  è di  competenza della  Giunta
regionale.

8. Nell'esercizio  delle funzioni  di cui al precedente comma, se
il risultato dell'ispezione non è stato soddisfacente il Sindaco
diffida il  titolare della farmacia a mettersi in regola entro un
termine  perentorio,  trascorso  il  quale  infruttuosamente,  è
pronunziata la decadenza dell'autorizzazione.

ARTICOLO 25
(Commissione di  cui all'art.  110 del  RD 27-7-1934  n. 1265 per
l'indennità di avviamento)

1. Per  l'esercizio delle funzioni di cui all'art. 110 del RD 27-
7-1934 n.  1265, il  comitato di  gestione dell'unità  sanitaria
locale nomina annualmente una commissione composta da:

a) il  responsabile  di  una  unità  operativa  appartenente  al
   servizio  di   organizzazione  amministrativa  e  informazione
   dell'unità sanitaria  locale, il  quale svolge le funzioni di
   presidente;
b) il  responsabile del  servizio   farmaceutico    della  unità
   sanitaria locale;
c) il  responsabile  di  una  unità  operativa  appartenente  al
   servizio di amministrazione contabile e patrimoniale;
d) due  farmacisti iscritti  all'albo professionale  di  cui  uno
   rappresentante dei farmacisti rurali, scelti su terna proposta
   dall'ordine dei farmacisti della provincia.

Nel   caso   di   Unità   Sanitaria   Locale   appartenente   ad
un'associazione  intercomunale  comprendente  i  comuni  di  più
province, le  terne vengono  proposte di  intesa tra  gli  ordini
delle province medesime.

2.  Esercita   le  funzioni   di  segretario   un   collaboratore
amministrativo dell'unità sanitaria locale.

TITOLO V
NORME FINALI

ARTICOLO 26
(Organi collegiali sanitari. Norma di rinvio)

1. In  relazione alle  funzioni esercitate  attraverso  organismi
collegiali sanitari  operanti nelle  materie  disciplinate  dalla
presente legge  è fatto rinvio alla legge regionale 19-4-1982 n.
33 e successive modifiche e integrazioni.

ARTICOLO 27
(Procedura per  l'attribuzione della  qualifica di  ufficiale  di
polizia giudiziaria)

1. Il  Presidente della  Giunta  Regionale  propone  al  Prefetto
l'attribuzione, ai  sensi dell'art.  21,  comma  3 L. 23-12-78 n.
833, della  qualifica di  ufficiale  di  polizia  giudiziaria  al
personale addetto  al servizio di prevenzione, igiene e sicurezza
del lavoro.

2. I  nominativi dei  dipendenti di  cui al comma precedente sono
indicati al  Presidente della Giunta Regionale dai Presidenti dei
Comitati di gestione delle unità sanitarie locali.

ARTICOLO 28
(Accertamenti ed indagini a favore dei privati. Tariffario)

1. Il tariffario per gli accertamenti e le indagini in materia di
igiene e  sanità pubblica  e di medicina veterinaria, eseguite a
favore dei  privati,  è  determinato  annualmente  dalla  Giunta
regionale.

ARTICOLO 29
(Soppressione di organi collegiali sanitari)

1. Sono soppressi:

a) il  consiglio provinciale  di sanità, di cui al DPR 11-2-1961
   n. 257;
b) la  commissione di  vigilanza sui  brefotrofi, sulle  case  di
   ricezione  e  sugli  analoghi  istituti  che  provvedono  alla
   assistenza agli  illegittimi, prevista  dall'art. 17 del RDL 8
   maggio 1927 n. 798;
c) la  commissione provinciale di vigilanza sui manicomi pubblici
   e privati  e sugli  alienati curati  in case private, prevista
   dall'art. 8  della L.  14-2-1904 n. 36, modificato dall'art. 3
   del DP 11-2-1961 n. 249;
d) la commissione di cui all'art. 8 della legge 2-4-1968 n. 475.

ARTICOLO 30
(Figure tecniche negli organi collegiali sanitari non soppressi)

1. Nelle  commissioni, comitati  e collegi  non  soppressi  dalla
presente legge  e  non  regolati  dalla  LR  19-4-1982  n.  33  e
successive modificazioni  la  cui  composizione,  a  norma  delle
previgenti leggi  statali,  prevedeva  la  partecipazione,  quale
membro  di  diritto,  del  medico  provinciale,  del  veterinario
provinciale, dell'ufficiale sanitario e del veterinario comunale,
le  figure   suddette   sono   rispettivamente   sostituite,   su
indicazione  del   comitato  di  gestione  dell'unità  sanitaria
locale,  da   medici  del  servizio  di  igiene  pubblica  e  del
territorio e  da veterinari  dipendenti  della  unità  sanitaria
locale.

2. L'esperto  in chimica  del soppresso  consiglio provinciale di
sanità, membro  della commissione tecnica di cui all'art. 24, RD
9 gennaio 1927 n. 147 e successive modificazioni ed il capo della
sezione chimica  del laboratorio  provinciale  della  commissione
esaminatrice prevista dall'art. 32 del citato RD, sono sostituiti
da un chimico appartenente al ruolo sanitario del personale delle
unità sanitarie locali.

3. Nell'ipotesi  di  commissioni  provinciali,  la  nomina  o  la
designazione dei  tecnici di  cui ai  precedenti commi compete al
Comitato di  gestione dell'unità  sanitaria locale  della città
capoluogo di  provincia. Nell'ambito della provincia di Firenze i
tecnici suddetti sono nominati o designati dal sindaco del comune
di Firenze.

ARTICOLO 31
(Disposizioni transitorie)

1. All'acquisizione di atti e documenti inerenti le attività dei
soppressi  uffici   del  medico  provinciale  e  del  veterinario
provinciale, l'Unità  sanitaria locale  provvede entro  sei mesi
dall'entrata in vigore della presente legge. La relativa consegna
effettuata  dal  Presidente  della  Giunta  regionale  o  da  suo
delegato avverrà  mediante elenchi descritti e sottoscrizione di
appositi  verbali   ricevuti  dal   Presidente  del  Comitato  di
gestione.

2. Con  deliberazione  della  Giunta  regionale  potranno  essere
impartiti alle unità sanitarie locali con capoluogo di provincia
criteri  e   direttive  per  la  gestione  stralcio  relativa  al
trasferimento di cui al precedente comma.

3. La  Regione può  trasmettere o  ottenere in restituzione ogni
documento  che  si  necessario  per  lo  svolgimento  di  proprie
attribuzioni ovvero ottenerne copia conforme.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 17 ottobre 1983.

La presente  legge è  stata approvata dal Consiglio Regionale il
20-9-1983 ed  è stata  vistata dal Commissario del Governo il 7-
10-1983.



ASSISTENZA SANITARIA
FARMACI

