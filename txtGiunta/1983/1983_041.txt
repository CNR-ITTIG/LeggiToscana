Partecipazione  della  Regione  Toscana  alla  Fondazione  "Guido
D'Arezzo".

Il Consiglio Regionale ha approvato il 3-5-1983
Il Presidente  della Giunta  Regionale promulga la seguente legge
regionale:

ARTICOLO 1

Nell'ambito dell'attività volta alla promozione ed allo sviluppo
dell'iniziativa culturale  in Toscana,  in riferimento all'art. 4
dello Statuto ed all'art. 49 del Decreto delegato 24 luglio 77 n.
616, la  Regione Toscana  promuove la  costituzione  e  partecipa
all'attività della  Fondazione "Guido D'Arezzo", che ha per fine
la promozione  e lo sviluppo della polifonia ed il sostegno delle
attività corali in Toscana.

ARTICOLO 2

Il Consiglio  regionale  approva  con  propria  deliberazione  lo
Statuto della  Fondazione. Il Presidente della Giunta regionale e
la  Giunta   regionale  compiono,  nell'ambito  delle  rispettive
competenze,  tutti   gli  atti   necessari  a   perfezionare   la
partecipazione della Regione alla Fondazione.

La Regione  conferisce alla Fondazione la somma di L. 100.000.000
quale concorso  alla formazione  del fondo  di dotazione e per le
spese di primo impianto.

ARTICOLO 3

All'onere  di  L.  100.000.000  previsto  nel  precedente art. 2,
comma 2, si farà  fronte  con  i  fondi di cui al Cap. 16080 del
bilancio di previsione 1983.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 13 giugno 1983.

La presente  legge è  stata approvata dal Consiglio Regionale il
3-5-1983 e deve considerarsi vistata per decorrenza dei termini a
norma dell'art. 127 della Costituzione.



ATTIVITA' ARTISTICHE
PARTECIPAZIONI

