Determinazione   delle    aliquote    della    tassa    regionale
automobilistica.

Il Consiglio Regionale ha approvato il 3-5-1983
Il Presidente  della Giunta  Regionale promulga la seguente legge
regionale:

ARTICOLO 1
(Determinazione dell'aliquota)

L'aliquota della  tassa regionale  automobilistica è determinata
nella  misura  del  110  per  cento  della  corrispondente  tassa
erariale ridotta  a norma  dell'articolo 4, penultimo comma della
legge 16 maggio 1970 n. 281.

L'aliquota di  cui al comma precedente è ulteriormente aumentata
del 5  per cento  a norma  dell'art. 4, terzo comma, della citata
legge n. 281, del 1970 per le seguenti categorie di veicoli:

a) autobus ad uso privato;
b) autoscafi ad uso privato;
c) autovetture superiori a 25 cavalli fiscali;
d) autovetture ad uso noleggio di rimessa;
e) rimorchi ad uso abitazione;
f) autoveicoli attrezzati per campeggio;
g) motocicli oltre 6 cavalli fiscali.

ARTICOLO 2
(Decorrenza)

La norma  di cui  alla presente  legge si  applica dal  1 gennaio
1984.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 13 giugno 1983.

La presente legge è stata approvata dal Consiglio Regionale il 3
maggio 1983  e  deve  considerarsi  vistata  per  decorrenza  dei
termini a norma dell'art. 127 della Costituzione.



TRASPORTI
TRIBUTI

