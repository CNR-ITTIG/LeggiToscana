LR 28/1977. Ordinamento Contabile Regionale. Integrazioni.

Il Consiglio Regionale ha approvato il 26-4-1983
Il Commissario del Governo ha apposto il visto il 27-5-1983
Il Presidente  della Giunta  Regionale promulga la seguente legge
regionale:

ARTICOLO UNICO

Dopo  l'art.   114  della   LR  6  maggio  1977,  n.  28  recante
"Ordinamento  contabile   regionale"  è   aggiunto  il  seguente
articolo 114/bis:

   "Art. 114/bis

   In pendenza  dell'approvazione del  rendiconto generale di cui
   all'art. 14  possono essere  emessi, dal 1 febbraio mandati di
   pagamento su  impegni  rimasti  insoddisfatti  nel  precedente
   esercizio, dopo  aver disposta  la liquidazione delle relative
   spese ai  sensi degli  artt. 113  e 115  e purchè  i  mandati
   medesimi siano  registrati nel nuovo esercizio con imputazione
   al conto residui.

   Per consentire  il pagamento  dei residui passivi indicati nel
   precedente  comma,   non  previsti   o  previsti   in  entità
   inadeguate nell'apposita  colonna del bilancio di previsione e
   pertanto privi  o carenti  di un  sufficiente stanziamento  di
   cassa, è  autorizzata la  istituzione o l'adeguamento di tale
   stanziamento attraverso  l'utilizzazione del  fondo di riserva
   di cassa con le procedure indicate al comma 3 del 131.

   E'  fatto   salvo  il  successivo  adeguamento  dell'ammontare
   presunto dei  residui passivi  corrispondenti in sede di legge
   di assestamento di bilancio di cui all'art. 96."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 6 giugno 1983.

La presente  legge è  stata approvata dal Consiglio Regionale il
26 aprile  1983 ed è stata vistata dal Commissario di Governo il
27 maggio 1983.



ENTE REGIONE
CONTABILITA' CONTRATTI

