Contributo al  centro interregionale  di studi e documentazione -
CINSEDO.

Il Consiglio Regionale ha approvato il 11-1-1983
Il Commissario del Governo ha apposto il visto il 16-2-1983
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana riconosce  la rilevanza,  per i  propri  fini
istituzionali, del  CINSEDO (Centro  Interregionale  di  Studi  e
Documentazione) con  sede in  Roma e  per  potersi  avvalere  dei
servizi che  esso, a  norma del  proprio Statuto,  fornisce senza
fini di  lucro, concede  al Centro suddetto un contributo annuale
inteso a  sostenere l'organizzazione  e le spese per le attività
svolte nel  comune  interesse  delle  Regioni  e  delle  Province
Autonome.

La misura  del contributo è stabilita per il corrente esercizio,
in L. 33.000.000.

Per gli  esercizi successivi  il contributo è determinato con la
legge di approvazione del bilancio.

ARTICOLO 2

All'onere derivante  dall'applicazione della  presente legge, per
l'anno 1983,  si fa  fronte con  i fondi di cui al capitolo 00950
"Contributo al  Centro Interregionale di Studi e Documentazione -
CINSEDO"  del  bilancio  di  previsione  del  corrente  anno  che
presenta  la   necessaria  disponibilità   dopo   l'integrazione
apportata con la variazione di cui al successivo comma.

Agli stati  di previsione  della spesa  del bilancio corrente, di
competenza e  di cassa  per analogo importo, vengono apportate le
seguenti variazioni:

In diminuzione
Cap. 50260
   Fondo di riserva per spese impreviste             L. 3.000.000

In aumento
Cap. 00950
   Contributo  al   Centro  Interregionale  di
   studi e documentazione - CINSEDO                  L. 3.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 21 febbraio 1983.

La presente  legge è  stata approvata dal Consiglio Regionale il
11-1-1983 ed  è stata vistata dal Commissario del Governo il 16-
2-1983.



ORGANIZZAZIONI
RICERCA

