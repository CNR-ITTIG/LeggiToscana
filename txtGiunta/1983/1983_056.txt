Norme per  gli  interventi  diretti  alla  pronta  ripresa  delle
aziende agricole  e per  il ripristino  delle opere  pubbliche di
bonifica integrale  e montana  colpite da  calamità  naturali  o
avversità atmosferiche di carattere eccezionale.

Il Consiglio Regionale ha approvato il 14-6-1983
Il Commissario del Governo ha apposto il visto il 15-7-1983
Il Presidente  della Giunta  Regionale promulga la seguente legge
regionale:

ARTICOLO 1
(Provvidenze)

Il Consiglio  regionale entro  novanta giorni  - dal  verificarsi
dell'evento  calamitoso  delibera  la  richiesta  allo  Stato  di
dichiarazione   dell'esistenza   di   eccezionale   calamità   o
avversità atmosferica  nonchè la  delimitazione del  territorio
danneggiato e  la specificazione  delle provvidenze da applicarsi
fra quelle  previste dall'art.  1, secondo  e terzo  comma  della
legge 15 Ottobre 1981, n. 590.

La  deliberazione   consiliare  di   cui  al   comma   precedente
costituisce la  condizione per  la concessione  delle provvidenze
previste dalla presente legge.

In caso  di mancato  o parziale accoglimento da parte dello Stato
della richiesta  di dichiarazione del carattere di eccezionalità
dell'evento, ovvero  in caso  di eccedenza della somma anticipata
dalla Regione per gli interventi di cui all'art. 2, l'onere della
provvidenza concessa resta a carico del bilancio regionale.

ARTICOLO 2
(Agevolazioni)

La Regione  può anticipare  il concorso  negli  interessi  ed  i
contributi in  conto capitale  di cui  all'art. 1, secondo comma,
lettere a),  b), c)  e d) della legge 15 ottobre 1981, n. 590 con
precedenza ai  coltivatori  diretti,  singoli  od  associati,  ai
mezzadri, coloni e compartecipanti ed alle cooperative agricole e
loro consorzi.

Compatibilmente con  le finalità  primarie indicate  dall'art. 1
della legge 15 ottobre 1981, n. 590, la Regione può anticipare i
fondi occorrenti  per il  ripristino  delle  opere  pubbliche  di
bonifica integrale  e montana, ivi compresi i lavori diretti alla
migliore efficienza delle opere da ripristinare.

ARTICOLO 3
(Presentazione delle domande Concessione delle provvidenze)

Le  domande  per  la  concessione  alle  aziende  agricole  delle
provvidenze di  cui alla  presente legge devono essere presentate
entro  50   giorni  dalla   pubblicazione   della   deliberazione
consiliare  sul   Bollettino  ufficiale   della   Regione,   alle
Associazioni intercomunali  e Comunità  Montane  competenti  per
territorio  che   esercitano  le   funzioni  delle   Associazioni
intercomunali, le quali ne curano la relativa istruttoria, e, ove
necessario, agli Istituti di Credito.

A seguito  delle deliberazioni  di cui  al comma  precedente, gli
Istituti ed  enti abilitati  ad esercitare  il credito agrario di
esercizio  sono  autorizzati  a  concedere  i  relativi  prestiti
secondo quanto  previsto dall'art.  1 lettere  a), b)  e c) della
legge 15  ottobre 1981, n. 590, nonchè dalle altre norme statali
e regionali vigenti in materia.

Per il  ripristino delle  opere pubbliche di bonifica integrale e
montana gli  enti delegati  ai sensi  dell'art.  3  della  LR  23
dicembre 1977,  n. 83 all'esercizio delle funzioni amministrative
in materia  di bonifica  devono presentare  alla Giunta regionale
entro  50   giorni  dalla   pubblicazione   della   deliberazione
consiliare sul  bollettino ufficiale  della Regione  la richiesta
del  finanziamento  occorrente  per  il  ripristino  delle  opere
pubbliche di bonifica danneggiate.

Le provvidenze  previste dalla  presente legge  sono concesse con
deliberazione della Giunta regionale.

ARTICOLO 4
(Garanzie)

Le operazioni  di mutuo di cui alla presente legge sono assistite
dalla garanzia  sussidiaria del "Fondo interbancario di garanzia"
di cui all'art. 36 della legge 2 giugno 1961, n. 454 e successive
modificazioni ed integrazioni.

ARTICOLO 5
(Parametri)

La Giunta  Regionale ai  fini  dell'applicazione  della  presente
legge, determina  l'ammontare dei  capitali di  conduzione per le
principali  colture   -  ettaro   e  le   principali   spese   di
trasformazione  cui  fare  riferimento  nella  concessione  delle
agevolazioni previste.

L'entità  della   spesa  necessaria   per  il  ripristino  delle
strutture danneggiate  viene determinata  applicando i  prezziari
regionali in vigore.

ARTICOLO 6
(Regime del ripristino delle opere di bonifica)

Per il  ripristino delle  opere di  bonifica  disciplinato  dalla
presente legge  si applicano  le norme della LR 23 dicembre 1977,
n. 83.

ARTICOLO 7
(Consorzi di difesa - riconoscimento e vigilanza)

I consorzi  di difesa  e gli  altri organismi di cui all'art. 10,
secondo  comma,   della  legge  15  ottobre  1981,  n.  590  sono
costituiti  con   atto   pubblico   e   sono   riconosciuti   con
deliberazione del consiglio regionale.

Il Consiglio  regionale provvede  all'approvazione degli  Statuti
con facoltà  di apportarvi  modifiche ai  fini della rispondenza
agli articoli 15, 17, 19 e 20 della legge 25 maggio 1970 n. 364.

La Giunta regionale provvede alla vigilanza sui consorzi.

ARTICOLO 8
(Consorzi di difesa - contributi)

La  Giunta   regionale  può  concedere  ai  consorzi  di  difesa
istituiti a norma della legge 25 maggio 1970, n. 364 e successive
modificazioni e  integrazioni e  riconosciuti  dalla  Regione  un
contributo fino  alla misura massima dello 0,50% del valore delle
produzioni assicurate,  da versare  nell'apposita "Cassa sociale"
del Consorzio  ai sensi  dell'art. 19,  secondo comma,  punto  3,
della legge 25 maggio 1970, n. 364.

Il contributo di cui al precedente comma va a riduzione di quello
gravante sui consorziati.

Le stesse  provvidenze possono  essere concesse agli organismi di
cui all'art.  10, secondo  comma, della legge 15 ottobre 1981, n.
590, che abbiano ottenuto il riconoscimento.

ARTICOLO 9
(Attribuzioni della Giunta regionale)

La  Giunta  regionale  provvede  agli  adempimenti  di  cui  agli
articoli 3,  terzo comma,  11, terzo comma della legge 15 ottobre
1981, n.  590 e  articolo 70, terzo comma del DPR 24 luglio 1977,
n. 616, dandone comunicazione al Consiglio regionale.

ARTICOLO 10
(Modifiche alla legislazione regionale)

La lettera f) dell'art. 4, primo comma, della LR 9 febbraio 1981,
n. 15 è così sostituita:

   "f) le  funzioni relative  al  riconoscimento  dei  centri  di
   contabilità di  cui agli artt. 35, 36 e 37 della LR 7-9-1977,
   n. 71  e delle  associazioni zootecniche  di cui alla LR 29-1-
   1977, n.  12;   al riconoscimento delle unioni ed associazioni
   di cui  alla legge  20-10-1978, n.  674, al riconoscimento dei
   consorzi e  degli altri  organismi di  cui all'art.  10  della
   legge 15-10-1981, n. 590".

La lettera h) dell'art. 4, primo comma, della LR 9 febbraio 1981,
n. 15 è così sostituita:

   "h) la  delimitazione del  territorio danneggiato da calamità
   naturali e da avversità atmosferiche;  la specificazione e la
   concessione delle relative provvidenze".

La lettera  b) dell'art.  6, secondo  comma, della  LR 25  agosto
1977, n. 65 è così sostituita:

   "b) opere idrauliche di competenza regionale".

ARTICOLO 11
(Decorrenza - Abrogazione)

E' abrogata  la legge  regionale 12  luglio 1976, n. 35, la quale
continua ad  applicarsi per  le calamità  naturali  verificatesi
alla data di entrata in vigore della presente legge.

Le disposizioni relative alla concessione dei contributi in conto
capitale previsti dall'art. 2 della presente legge e dall'art. 1,
secondo comma  lett. a)  e b) della legge 15 ottobre 1981, n. 590
si applicano anche alle calamità naturali verificatesi a partire
dal 1 gennaio 1983.

ARTICOLO 12
(Finanziamenti)

Al finanziamento  degli oneri  previsti dalla  presente legge  si
provvede come segue:

- per  il concorso  sugli interessi di cui all'art. 2 con i fondi
  di cui al cap. 19040 del bilancio del corrente esercizio la cui
  denominazione è modificata nel modo seguente:

  "Fondo regionale  per  le  calamità  naturali  in  agricoltura
  concorso sugli  interessi per  la ricostruzione dei capitali di
  conduzione e  per la  provvista dei capitali d'esercizio di cui
  all'art. 1  lett. b)  e c),  comma 2 della legge 15-10-1981, n.
  590 (LR n. 56/83)";
  
- per  i contributi  di cui all'art. 2 con i fondi di cui al cap.
  19060 del  bilancio del corrente esercizio la cui denominazione
  è modificata nel modo seguente:

  "Fondo regionale  per le  calamità naturali  in agricoltura  -
  Contributi per  gli interventi previsti all'art. 1, lettere a),
  b) e d) comma 2 della legge 15-10-1981, n. 590 (LR n. 56/83)";
  
- per gli interventi a favore di consorzi di cui all'art. 3 con i
  fondi di cui al cap. 19070 che viene istituito nel bilancio del
  corrente esercizio  con la variazione di cui al successivo art.
  13;

- per  gli  interventi  diretti  al  ripristino  delle  opere  di
  bonifica sarà  provveduto a  partire dal  1984 con le leggi di
  bilancio.

Gli  oneri   per  gli   anni   successivi   al   1983   derivanti
dall'applicazione  della   presente   legge   fanno   carico   ai
corrispondenti capitoli nell'ambito delle autorizzazioni di spesa
disposte dalle singole leggi di bilancio.

ARTICOLO 13

Al  bilancio   di  previsione  per  l'esercizio  finanziario  del
corrente anno  sono apportate,  per analoghi importi, le seguenti
variazioni agli  stati di  previsione di  competenza e  di  cassa
della parte "spesa".

in diminuzione
Cap. 19060
   Fondo regionale  per le  calamità naturali  in
   agricoltura contributi  per gli  interventi  di
   cui all'art. 1, lett a), b) e d) comma 2, legge
   15-10-1981, n. 590 (LR n. 56/83).              L. 150.000.000.

di nuova istituzione
Cap. 19070
   Fondo regionale  per le  calamità naturali  in
   agricoltura. Contributi  ai consorzi  di difesa
   per gli  interventi previsti dalla legge 15-10-
   1981, n. 590 (LR n. 56/83).                    L. 150.000.000.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, li 19 luglio 1983.

La presente  legge è  stata approvata dal Consiglio Regionale il
14-6-1983 ed  è stata vistata dal Commissario del Governo il 15-
7-1983.



PUBBLICHE CALAMITA'
AGRICOLTURA

