Procedimento per  il recupero  a titolo di rivalsa delle spese di
assistenza sanitaria.

Il Consiglio Regionale ha approvato il 12-7-1983
Il Commissario del Governo ha apposto il visto il 10-8-1983
Il Presidente  della Giunta  Regionale promulga la seguente legge
regionale:

ARTICOLO 1
(Azione di rivalsa e determinazione della spesa)

A partire  dal 1  gennaio 1984  il  diritto  di  rivalsa  di  cui
all'art. 69,  comma 1  lett. e)  della  L.  23-12-78  n.  833  è
esercitato dal  Comitato di Gestione dell'Unità Sanitaria Locale
cui  compete   anche  autorizzare   il  Presidente  a  promuovere
l'eventuale azione  giudiziaria per  il recupero  delle spese  di
spedalità, nonchè  delle spese  ambulatoriali,  specialistiche,
farmaceutiche ed extraospedaliere in genere.

Le spese  di spedalità vengono determinate in base alle rette di
degenza. Le spese per prestazioni extraospedaliere possono essere
determinate anche forfettariamente in base a dati statistici.

ARTICOLO 2
(Procedure di riscossione)

Nei confronti  degli obbligati  al rimborso delle spese di cui al
primo comma  dell'art. 1,  può darsi corso alle procedure di cui
al TU 14 aprile 1910 n. 639.

ARTICOLO 3
(Norma transitoria)

L'esercizio di  tutti i  diritti di  rivalsa  sorgenti  da  fatti
verificatisi prima del 31 dicembre 1983 resta di competenza della
Regione a norma dell'art. 9 della LR 3-2-1975 n. 10.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 agosto 1983.

La presente  legge è  stata approvata dal Consiglio Regionale il
12-7-1983 ed è stata vistata dal Commissario di Governo il 10-8-
1983.



ASSISTENZA SANITARIA

