Leggi  Regionali   nn.  53/81   e  50/82   -  Determinazione  dei
finanziamenti  ai   Comuni  per  gli  anni  1983,  84  e  85  per
l'esercizio  delle  funzioni  già  esercitate  dalle  Regioni  e
attribuite agli stessi con DPR 616/77.

Il Consiglio Regionale ha approvato il 29-6-1983
Il Commissario del Governo ha apposto il visto il 27-7-1983
Il Presidente  della Giunta  Regionale promulga la seguente legge
regionale:

ARTICOLO UNICO

Per gli  anni 1983,  1984 e  1985 i  finanziamenti da assegnare a
ciascun Comune  per gli  interventi di cui agli artt. 2, 3, 4 e 5
della LR  19 giugno  1981, n.  53 nonchè  ai  Comuni  singoli  e
associati di  cui all'art.  2 della  LR 21  giugno 1982,  n.  50,
entrambi relativi  all'esercizio delle  funzioni già  esercitate
dalla Regione  e attribuite  ai Comuni  con DPR  24-7-77, n. 616,
sono determinati  in un  importo comunque  non inferiore a quello
corrisposto per l'anno 1982.

Le  leggi   di  bilancio,   per  i   singoli  anni   interessati,
determinano, nel  rispetto del limite di cui al precedente comma,
l'ammontare complessivo della spesa.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 agosto 1983.

La presente  legge è  stata approvata dal Consiglio Regionale il
29-6-1983 ed  è stata vistata dal Commissario del Governo il 27-
7-1983.



ENTI TERRITORIALI
ATTRIBUZIONI DELEGHE

