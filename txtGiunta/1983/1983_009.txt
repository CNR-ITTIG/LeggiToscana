Modifiche alla LR n. 32/1974 istitutiva della FIDI - Toscana SpA.

Il Consiglio Regionale ha approvato il 28-12-1982
Il Commissario del Governo ha apposto il visto il 2-2-1983
Il Presidente  della Giunta  Regionale promulga la seguente legge
regionale:

ARTICOLO 1

Il comma  4 dell'art.  4 della  LR 5  giugno  1974  n.  32,  come
modificato dalla  LR 9  febbraio 1981  n. 18  è  sostituito  dal
seguente:

   "Per quanto  concerne il  credito a breve termine l'intervento
   dovrà  orientarsi   verso  operazioni   aventi  utilizzazione
   specifica e,  comunque con  durata  e  modalità  di  rimborso
   predeterminate, ed entro i limiti percentuali, non eccedenti i
   due terzi  del fondo  destinato alle  operazioni di  credito a
   medio  termine,   prefissati  dalle  direttive  del  Consiglio
   regionale".

Il comma  5 dell'art.  4 della LR 5 giugno 1974 n. 32, introdotto
dalla LR  9 febbraio  1981 n.  18 e  successive modificazioni  ed
integrazioni, è soppresso.

ARTICOLO 2

Il comma 1 dell'art. 7 della LR 5 giugno 1974 n. 32 è sostituito
dal seguente:

   "Per ogni operazione di credito garantita dalla Fidi - Toscana
   SpA l'impresa  mutuataria è tenuta a versare alla società un
   contributo  al  momento  dell'erogazione  del  mutuo  o  della
   concessione del  credito, che  sarà destinato  a  coprire  le
   spese di gestione".

Il comma 3 dell'art. 7 della LR 5 giugno 1974 n. 32 è soppresso.

ARTICOLO 3

L'art. 11  della LR 5 giugno 1974 n. 32, come modificato dalla LR
23.8.1976 n. 56 e 20.7.1977 n. 43, è sostituito dal seguente:

   "Art. 11
   (Composizione del Comitato Tecnico)

   Fanno parte del Comitato tecnico:

   - il Presidente;
   - 2  esperti effettivi  per ogni  categoria economica  i quali
     partecipano  alle  sole  sedute  concernenti  l'esame  delle
     domande  di  imprese  operanti  nei  rispettivi  settori  di
     competenza. Gli  esperti sono  designati dalle  associazioni
     economiche di  categoria che  partecipano alla Società. Nel
     caso in  cui per  una stessa  categoria vi  siano più  di 2
     associazioni, la designazione avviene secondo un criterio di
     rotazione.
     Le categorie  possono designare,  di  volta  in  volta,  dei
     sostituti  agli   esperti  effettivi,   in  caso   di   loro
     impedimento  od   assenza  o   per  favorire   una  maggiore
     conoscenza del problema specifico;
   - un  rappresentante   designato   da ciascuna amministrazione
     provinciale e  dell'amministrazione comunale  di  Prato  per
     quel  mandamento,   il  quale  partecipa  alle  sole  sedute
     concernenti l'esame  delle domande  di imprese che insistono
     nel territorio di competenza;
   - un  rappresentante   designato   da ciascuna    Associazione
     intercomunale, istituita  ex LR  17.8.1979 n.  37, il  quale
     partecipa alle sole sedute concernenti l'esame delle domande
     di imprese  che  insistono  nel  territorio  di  competenza.
     L'esecutivo dell'Associazione  intercomunale può  designare
     di volta in volta su richiesta del comune, un rappresentante
     del comune interessato, per favorire una maggiore conoscenza
     del problema specifico.

   Le funzioni  del segreteria  del Comitato Tecnico sono assolte
   da un dipendente della Società.

   Tutti  i   membri  del  Comitato  tecnico  sono  nominati  dal
   Consiglio di  Amministrazione  della  Società  e  restano  in
   carica 3 anni.

   Alle sedute  del Comitato  Tecnico partecipa il rappresentante
   dell'Istituto di Credito finanziatore.

   Per far  fronte agli  oneri conseguenti  al funzionamento  del
   Comitato tecnico  e degli  altri organi  sociali,  la  Fidi  -
   Toscana SpA  si avvale dei contributi della Regione, di cui al
   successivo  art.  18,  degli  interessi  attivi  maturati  sul
   capitale sociale,  e dei  contributi delle  imprese mutuatarie
   previste dal precedente art. 7".

ARTICOLO 4

Il comma  2 dell'art.  10  della  LR  5  giugno  1974  n.  32  è
modificato nella maniera seguente:

- al  primo trattino  le  parole  "ai  Comitati    Tecnici"  sono
  sostituite le parole "al Comitato Tecnico";
- al  secondo trattino  le parole  "dai singoli Comitati Tecnici"
  sono sostituite con le parole "dal Comitato Tecnico";
- all'ottavo  trattino le  parole  "dei  Comitati  Tecnici"  sono
  sostituite con le parole "del Comitato Tecnico".

Il titolo  dell'articolo 12  della LR 5 giugno 1974 è modificato
nella maniera seguente:

   "Attribuzioni del Comitato Tecnico".

Il titolo dell'art. 18 della LR 5 giugno 1974 è modificato nella
maniera seguente:

   "Contributo  regionale   per  il  funzionamento  del  Comitato
   Tecnico e degli altri organi sociali".

ARTICOLO 5

Fino alla  nomina da parte del Consiglio di Amministrazione della
FIDI -  TOSCANA SpA  del Comitato Tecnico previsto dal precedente
articolo 3,  gli attuali  Comitati  Tecnici  mantengono  le  loro
funzioni.

Tale nomina  comunque dovrà  essere effettuata  non oltre 6 mesi
dall'entrata in vigore della presente legge.

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 7 Febbraio 1983.

La presente legge è stata  approvata dal  Consiglio regionale il
28-12-1982 ed è stata vistata dal  Commissario del Governo il 2-
2-1983.



ORGANIZZAZIONI
CREDITO
ORDINAMENTO

