Interventi  a  favore  di  pubblici  servizi  automobilistici  di
interesse regionale.

Il Consiglio Regionale ha approvato il 29-6-1983
Il Commissario del Governo ha apposto il visto il 27-7-1983
Il Presidente  della Giunta  Regionale promulga la seguente legge
regionale:

ARTICOLO 1

In attesa della determinazione del costo economico standardizzato
previsto dall'art. 6 della Legge 10-4-81 n. 151, i contributi che
la Regione  è autorizzata  ad erogare  a titolo  di acconto  per
l'anno 1983,  a favore  delle  aziende  pubbliche  e  private  di
trasporto in  concessione in base all'art. 27 ter del DL 22-12-81
n. 786,  convertito in  Legge 26-2-82  n. 51, saranno corrisposti
nella misura stabilita dall'art. 2 - primo comma - della LR 6-12-
82 n. 90 e comunque nei limiti delle disponibilità di bilancio.

ARTICOLO 2

Per l'esercizio  dei pubblici  servizi automobilistici sottoposti
alla sorveglianza regionale, la Regione Toscana in analogia e per
le stesse  finalità della  LR 29-5-80  n. 75  concede agli  enti
pubblici che,  ai sensi  del TU  15-10-25 n.  2578, gestiscono  i
servizi medesimi, contributi straordinari per gli anni 80 e 81.
I contributi  di cui  al comma  precedente sono  corrisposti, per
ciascuno dei menzionati anni, dalla Giunta regionale nella stessa
misura di  quelli concessi,  per il medesimo fine, nell'anno 1979
in base alla Legge regionale suindicata.

ARTICOLO 3

L'onere derivante  dall'applicazione dell'art.  1 della  presente
legge fa  carico al Bilancio del corrente esercizio al Cap. 12280
"Quota regionale del Fondo Nazionale Trasporti. Contributi per il
ripiano dei  disavanzi di  esercizio delle  aziende  pubbliche  e
private (Art. 9 Legge 10-4-81 n. 151)".

L'onere derivante  dall'applicazione dell'art.  2 della  presente
legge, valutato  in L.  5.430.000.000 fa  carico al  Bilancio del
corrente esercizio  al Cap.  12390 che  viene  istituito  con  la
variazione di cui al successivo comma.

Agli stati  di previsione  di competenza  e di  cassa della parte
"spesa" del  Bilancio per  l'anno finanziario 1983 sono apportati
per analoghi importi, le seguenti variazioni:

In diminuzione
Cap. 50000
   Fondo globale per il finanziamento di spese
   per  l'adempimento   di  funzioni   normali
   (spese correnti)                              L. 5.430.000.000

Di nuova istituzione
Cap. 12390
   Contributi  alle   aziende   pubbliche   di
   trasporto per  il ripiano  dei disavanzi di
   esercizio per gli anni 1980 e 1981            L. 5.430.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 agosto 1983.

La presente  legge è  stata approvata dal Consiglio Regionale il
29-6-1983 ed  è stata vistata dal Commissario del Governo il 27-
7-1983.



TRASPORTI

