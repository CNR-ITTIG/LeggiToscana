Integrazioni  e   modificazioni  della   LR   19.4.1982   n.   33
concernente: "Disciplina degli organi collegiali sanitari".

Il Consiglio Regionale ha approvato il 29-3-1983
Il Commissario del Governo ha apposto il visto il 3-5-1983
Il Presidente  della Giunta  Regionale promulga la seguente legge
regionale:

ARTICOLO 1

Dopo i  commi 3 e 6 dell'articolo 1, dopo i commi 2 e 4 dell'art.
2, dopo  i commi  2 e 4 dell'art. 3 e dopo il comma 2 dell'art. 4
della LR 19-4-1982, n. 33 è aggiunto il seguente comma:

   "In  caso   di  assenza  o  impedimento  di  un  collaboratore
   amministrativo dell'Unità  Sanitaria Locale,  a  svolgere  le
   funzioni di  segretario della commissione può essere chiamato
   un operatore  di pari  qualifica appartenente a ruoli diversi,
   purchè abbia svolto in precedenza le funzioni stesse, oppure,
   in sostituzione, un assistente amministrativo".

ARTICOLO 2

L'articolo  7  della  LR  19-4-1982,  n.  33  è  sostituito  dal
seguente:

   "Art. 7
   (Compensi)

   Fino al  31.12.1983 i  compensi da corrispondere ai componenti
   le commissioni di cui alla presente legge sono stabiliti in L.
   8.000 per  giornata di  seduta e  in L.  2.000 per ogni visita
   espletata.

   I compensi  di cui  al precedente comma per la parte eccedente
   la misura  fissata dalla  normativa statale  fanno  carico  al
   bilancio regionale.

   Successivamente alla  data di  cui al  comma 1  le misure  dei
   compensi sono stabilite dal Consiglio regionale.

   Ai componenti  le Commissioni  spettano, per  ogni giornata di
   seduta, l'indennità  di missione  ed il  rimborso forfettario
   delle eventuali spese di viaggio nei limiti delle disposizioni
   vigenti.

   Il trattamento  di cui  al precedente comma è altresì dovuto
   nei casi  in cui la mancanza di personale idoneo o disponibile
   a partecipare  ai  lavori  delle  commissioni  previste  dalla
   presente  legge,  determini  la  Giunta  regionale  o  l'Unita
   Sanitaria Locale  ad attivare  la  missione  per  esigenze  di
   servizio di cui all'art. 43 del DPR 20.12.1979, n. 761.

   In attesa della nuova disciplina nazionale unica in materia di
   attività delle commissioni di accertamento medico, i compensi
   di cui  al comma  1 sono liquidati ai componenti dipendenti da
   pubbliche amministrazioni nei modi ed alle condizioni previste
   dai rispettivi  ordinamenti in  materia di  stato giuridico  e
   trattamento economico.  Analogamente è  liquidato il compenso
   per lavoro straordinario.

   Alla liquidazione  e al  pagamento dei  compensi  provvede  il
   Comitato di Gestione dell'Unità Sanitaria Locale."

ARTICOLO 3

Dopo  l'articolo   7  della  LR  19-4-1982,  n.  33  è  inserito
l'articolo 7/bis:

   "Art. 7/bis
   (Norma transitoria)

   Al fine  di garantire  l'espletamento  delle  attività  delle
   commissioni anche  nell'attuale fase  transitoria,  in  attesa
   della  formazione   degli  organici  definitivi  delle  Unità
   Sanitarie Locali e comunque fino al 31.12.1983, il Comitato di
   Gestione può  ricorrere ad apposite graduatorie da formularsi
   tra  il  personale  in  servizio  separatamente  per  ciascuna
   funzione o  specialità rappresentata  nelle  commissioni.  Le
   graduatorie  sono  formulate  sulla  base  dell'anzianità  di
   servizio degli  operatori nella qualifica al momento rivestita
   ed in  possesso  dei  requisiti  necessari.  A  tale  effetto,
   costituisce titolo  la precedente  partecipazione in seno alle
   commissioni nominate dalle Unità Sanitarie Locali.

   Il Comitato  di gestione di altre Unità Sanitarie Locali può
   utilizzare, previa intesa, la graduatoria di cui al precedente
   comma.

   Il Comitato  di Gestione  nomina con  apposito atto  operatori
   nella commissione  di rispettiva  pertinenza, quali  è  fatto
   obbligo di  partecipazione alle  relative sedute.  Il predetto
   provvedimento ha  carattere definitivo  e contro  di  esso  è
   ammessa la tutela giurisdizionale."

ARTICOLO 4

Dopo  l'articolo   8  della  LR  19-4-1982,  n.  33  è  inserito
l'articolo 8/bis:

   "Art. 8/bis
   (Unificazione dell'attività di più commissioni)

   La  Giunta  regionale,  su  proposta  delle  Unità  Sanitarie
   Locali, in  relazione  alla  difficoltà  di  reperire  medici
   specialisti, nonchè  in relazione  al  numero  delle  domande
   presentate, può consentire l'inoltro delle domande stesse per
   l'accertamento delle  invalidità di  cui agli  articoli 2 e 3
   alla Commissione  costituita presso  l'Unità Sanitaria Locale
   avente  un   presidio  ospedaliero   con  bacino   di   utenza
   multizonale."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 10 maggio 1983.

La presente  legge è  stata approvata dal Consiglio Regionale il
29-3-1983 ed è stata vistata dal Commissario del Governo il 3-5-
1983.



ENTI SANITARI
PERSONALE
ORDINAMENTO

