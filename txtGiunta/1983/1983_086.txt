Contributo alla  Internazionale Marmi  e Macchine SpA nelle spese
della fiera internazionale marmi e macchine.

Il Consiglio Regionale ha approvato il 29-11-1983
Il Commissario del Governo ha apposto il visto il 29-12-1983
Il Presidente  della Giunta  Regionale promulga la seguente legge
regionale:

ARTICOLO 1

Per l'anno  1983 la  Regione Toscana  eroga alla  "Internazionale
Marmi  e   Macchine  SpA"   un  contributo  straordinario  di  L.
500.000.000 a  titolo di  concorso regionale  nelle  spese  della
società per  la realizzazione del complesso adibito a sede della
"Fiera Internazionale del Marmo e delle Macchine".

ARTICOLO 2

L'onere  di   spesa  di   cui  alla   presente  legge  fa  carico
all'apposito  capitolo   istituito  nel   bilancio  del  corrente
esercizio con  la  variazione  seguente  apportata,  per  analogo
importo, agli  stati di previsione della competenza e della cassa
della parte "Spesa":

In diminuzione
Cap. 22020
   Fondo  per   interventi  a   favore   delle
   Cooperative artigiane  e di  garanzia (LLRR
   4/4/73 n.  20; 7/12/73 n. 63; 3/5/75 n. 37;
   18/7/77 n. 33)                                  L. 500.000.000

Di nuova istituzione:
Cap. 22150
   Contributo straordinario  per  l'anno  1983
   alla Internazionale  Marmi e  macchine  SpA
   (LR _)                                          L. 500.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è dichiarata urgente per gli effetti e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 31 dicembre 1983.

La presente  legge è  stata approvata dal Consiglio Regionale il
29-11-1983 ed è stata vistata dal Commissario del Governo il 29-
12-1983.



ATTIVITA' ESTRATTIVE
COMMERCIO

