Modifiche alla  LR n.  82/81 recante  provvidenze  per  danni  ad
aziende ed immobili causati da calamità naturali.

Il Consiglio Regionale ha approvato il 21-12-1982
Il Commissario del Governo ha apposto il visto il 25-1-1983
Il Presidente  della Giunta  Regionale promulga la seguente legge
regionale:

ARTICOLO 1

L'art. 3,  comma 2, della LR 12.12.1981 n. 82 è modificato nella
maniera seguente:

   "Il contributo  è concesso  in una misura annua non superiore
   al 7%  su  mutui  contratti  dal  richiedente  di  durata  non
   superiore a  10 anni  e di importo non superiore all'80% della
   spesa preventivata  per la  ricostituzione delle  scorte,  dei
   macchinari, delle  attrezzature, degli  arredi, delle merci in
   lavorazione  ed   in  magazzino   distrutti   o   danneggiati.
   Nell'ambito di  tali limiti,  sulla base  della  gravità  dei
   danni e  dell'estensione delle  zone colpite,  quali risultano
   dagli  accertamenti   esperiti  dai   Comuni  interessati,  il
   Consiglio regionale  determina di volta in volta la misura del
   contributo, la  durata e l'importo del finanziamento agevolato
   in sede  di adozione  della deliberazione  di cui  al comma  3
   dell'art. 1 della presente legge".

ARTICOLO 2

L'art. 5,  comma 2, della LR 12.12.1981 n. 82 è modificato nella
maniera seguente:

   "Il contributo  è concesso  in una misura annua non superiore
   al 7%  su  mutui  contratti  dal  richiedente  di  durata  non
   superiore a  10 anni  e di importo non superiore all'80% della
   spesa preventivata  per la  ricostituzione  o  la  riparazione
   degli immobili  e  degli  stabilimenti  balneari  distrutti  o
   danneggiati. Nell'ambito  di tali  limiti,  sulla  base  della
   gravità dei danni e dell'estensione delle zone colpite, quali
   risultano dagli  accertamenti esperiti dai Comuni interessati,
   il Consiglio  regionale determina  di volta in volta la misura
   del  contributo,  la  durata  e  l'importo  del  finanziamento
   agevolato, in  sede di  adozione della deliberazione di cui al
   comma 3 dell'art. 1 della presente legge".

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

La presente  legge è  stata approvata dal Consiglio Regionale il
21-12-1982 ed è stata vistata dal Commissario del Governo il 25-
1-1983.



PUBBLICHE CALAMITA'

