Incentivi   alla   promozione   di   aree   attrezzate   per   la
localizzazione di attività produttive artigianali e industriali.

Il Consiglio Regionale ha approvato il 29-11-1983
Il Commissario del Governo ha apposto il visto il 27-12-1983
Il Presidente  della Giunta  Regionale promulga la seguente legge
regionale:

ARTICOLO 1

La  Regione   Toscana,  fino  all'attuazione  della  legislazione
regionale relativa alla disciplina delle agevolazioni finanziarie
a sostegno  delle attività  produttive non agricole, nell'ambito
delle proprie competenze, concede contributi in conto capitale ai
Comuni indicati  al successivo art. 3 per le iniziative destinate
a:

- ricomposizione di aree produttive esistenti;
- espansione contigua di aree esistenti;
- realizzazione di nuove aree.

ARTICOLO 2

I contributi  in conto  capitale di cui all'art. 1 della presente
legge sono  diretti  a  finanziare  le  opere  di  urbanizzazione
relative alla  realizzazione della  viabilità di  raccordo  alla
rete viaria  principale dei raccordi ferroviari, della viabilità
interna,    dei     parcheggi    e    degli    spazi    pubblici,
dell'approvvigionamento  idrico   ed  energetico   e  della  rete
fognante.

ARTICOLO 3

I contributi di cui all'art. 1 vengono assegnati ai sottoelencati
Comuni in  cui insistono  aree già individuate nei PIP approvati
ai sensi  dell'art. 27  della Legge  865/71, per  gli  importi  a
fianco di ciascuno indicati:

   Comune di Arezzo      - Area Loc. Tramarino     L. 140.000.000
   Comune di Camporgiano - Area Loc. Poggio
                           di Garfagnana           L. 140.000.000
   Comune di Livorno     - Area Loc. Picchianti    L. 140.000.000
   Comune di Sesto F.no  - Area Loc. Querciola
                           e Volpaia               L. 140.000.000
   Comune di Siena       - Area Loc. Cerchiaia     L. 140.000.000

ARTICOLO 4

La Giunta  Regionale eroga ai Comuni indicati nel precedente art.
3 i contributi a ciascuno assegnati con le seguenti modalità:

- 70%  all'atto della  presentazione dei progetti esecutivi delle
  opere di urbanizzazione;
- 30%  all'atto della presentazione dei verbali di collaudo delle
  opere.

ARTICOLO 5

All'onere derivante  dalla presente  Legge si  fa fronte  con  lo
stanziamento  iscritto   all'apposito  capitolo   istituito   nel
bilancio  del  corrente  esercizio  con  le  variazioni  seguenti
apportate per  analoghi importi  negli stati  di previsione della
competenza e della cassa della parte "Spesa":

Di nuova istituzione
Cap. 22010
   Concessione di contributi in conto capitale
   una tantum  per l'attrezzatura  delle  aree
   PIP  nei  comuni  di  Arezzo,  Camporgiano,
   Livorno, Sesto F.no, Siena                      L. 700.000.000

In diminuzione
Cap. 22020
   Fondo  per   interventi  a   favore   delle
   cooperative  artigiane  di  garanzia  (LLRR
   4/4/73 n. 20; 7/12/73 n. 63;  3/5/75 n. 37;
   18/7/77 n. 53)                                  L. 200.000.000

Cap. 50060
   Fondo globale per il finanziamento di spese
   per ulteriori  programmi di sviluppo (spese
   di investimento)                                L. 500.000.000

Totale in diminuzione                              L. 700.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 29 dicembre 1983.

La presente  legge è  stata approvata dal Consiglio Regionale il
29-11-1983 ed è stata vistata dal Commissario del Governo il 27-
12-1983.



URBANISTICA
ARTIGIANATO

