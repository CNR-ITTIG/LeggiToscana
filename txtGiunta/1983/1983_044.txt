Modifiche ed  integrazioni alla  LR  n.  54/80  ed  alle  annesse
tariffe.

Il Consiglio Regionale ha approvato il 3-5-1983
Il Presidente  della Giunta  Regionale promulga la seguente legge
regionale:

ARTICOLO 1

Il numero d'ordine 17 del titolo II della tariffa annessa alla LR
15/5/1980, n. 54, è così modificato:

1) Abilitazione all'esercizio venatorio:

   a) con fucile ad un colpo, con falco e con arco
      Tassa di rilascio                                    26.000
      Tassa annuale                                        26.000
   b) con fucile a due colpi
      Tassa di rilascio                                    37.000
      Tassa annuale                                        37.000
   c) con fucile a più colpi
      Tassa di rilascio                                    47.000
      Tassa annuale                                        47.000
      
2) Licenza per la cattura dei volatili con reti a norma dell'art.
   18 della legge 27 dicembre 1977, n. 968
   Tassa di rilascio                                       20.000
   Tassa annuale                                           20.000

- DPR 15 gennaio 1972, n. 11 - art. 1, lett. o)
- DPR 24 luglio 1977, n. 616 - art. 99
- Legge 27 dicembre 1977, n. 968.

Nota: Il  versamento della  tassa annuale  ha la  validità di un
      anno decorrente  dalla scadenza  annuale della  licenza  di
      porto di  fucile per uso caccia e non è dovuto qualora non
      si eserciti la caccia durante l'anno.

La ricevuta  del versamento deve essere allegata al tesserino per
l'esercizio venatorio.

ARTICOLO 2

Gli importi  delle tasse,  previsti nella  tariffa allegata  alla
legge regionale  15/5/1980 n.  54 e  successive modificazioni  ed
integrazioni sono aumentati del 100 per cento.

Sono esclusi  dall'aumento suddetto  gli importi di cui ai numeri
d'ordine 15, 16 e 17 della stessa tariffa.

Gli aumenti,  nella stessa  misura di  cui al  primo comma,  sono
apportati  anche  alle  altre  tasse,  soprattasse  e  contributi
indicati nella succitata tariffa.

ARTICOLO 3

Gli aumenti  previsti dai  precedenti articoli si applicano per i
pagamenti dovuti  dalla data  di entrata in vigore della presente
legge.

ARTICOLO 4

Gli importi,  in vigore  al 31  dicembre 1983,  delle tasse sulle
concessioni regionali  e degli altri contributi di cui all'ultimo
comma dell'art. 2, sono aumentati del venti per cento con effetto
dal 1 gennaio 1984.

Gli importi derivanti dall'aumento suddetto sono arrotondati alle
cinquecento lire  superiori, ad  eccezione di  quelli relativi  a
tasse e  contributi da  determinarsi  in  relazione  a  quantità
variabili, per  i quali  l'arrotondamento va  operato sul  totale
della tassa e del contributo.

ARTICOLO 5

L'art. 1  della Legge Regionale n. 54 del 15/5/1980 è sostituito
dal seguente:

   "Art. 1
   (Oggetto delle tasse)

   I provvedimenti amministrativi e gli altri atti elencati nella
   annessa tariffa  sono soggetti  alle tasse  sulle  concessioni
   regionali, attribuite  alle regioni a statuto ordinario con la
   legge 16  maggio 1970,  n.  281,  e  istituite  dalla  Regione
   Toscana con la legge 30 dicembre 1971 n. 2, nella misura e con
   le modalità indicate nella tariffa stessa".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 13 giugno 1983.

La presente legge è stata approvata dal Consiglio Regionale il 3
maggio 1983  e  deve  considerarsi  vistata  per  decorrenza  dei
termini a norma dell'art. 127 della Costituzione.



CACCIA
TRIBUTI

