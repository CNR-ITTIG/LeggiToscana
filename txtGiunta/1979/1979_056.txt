Dotazione di personale e struttura operativa dell'ERTAG".

Il Consiglio Regionale ha approvato il 9-10-1979
Il Commissario del Governo ha apposto il visto il 5-11-1979
Il Presidente  della Giunta  Regionale promulga la seguente legge
regionale:

ARTICOLO 1
(Dotazione organica)

La dotazione organica del personale dell'ERTAG è determinata dal
Consiglio Regionale,  nell'ambito della  dotazione  organica  del
ruolo unico  regionale, con  le modalità  previste  dal  secondo
comma dell'art.  16 della  LR 6-9-1973,  n. 55,  d'intesa con  il
Consiglio d'Amministrazione dell'Ente.

Il  personale   è  inquadrato   nel  ruolo  organico  unico  dei
dipendenti  regionali   ed  è   assegnato  funzionalmente   alle
dipendenze dell'ERTAG.

ARTICOLO 2
(Struttura operativa)

La struttura  operativa dell'Ertag è ordinata secondo i principi
stabiliti dall'art. 1 della LR 6-9-1973, n. 55.

La struttura  operativa dell'ERTAG  è costituita  da un  ufficio
centrale, che svolge attribuzioni consultive e di assistenza agli
organi  dell'Ente,   e  provvede   alla  attività   istruttoria,
esecutiva ed operativa in ordine alle materie che formano oggetto
dell'attività dell'Ente.

L'Ufficio ha sede presso l'Ente dal quale dipende.

Si applicano alla struttura operativa dell'ERTAG gli artt. 13, 14
e 15  della LR  6-9-1973, n.  55,  intendendosi  sostituiti  agli
organi regionali i competenti organi dell'Ente.

Alla nomina  del coordinatore  provvede la  Giunta regionale,  di
intesa con il Consiglio d'Amministrazione.

ARTICOLO 3
(Prima dotazione di personale)

In sede di prima attuazione, la dotazione del personale
dell'ERTAG, che viene portata in aumento della dotazione organica
prevista dalla  tabella "D"  allegata alla  LR 6-9-1973,  n.  54,
modificata ed integrata dalla LR 17-8-1979, n. 38, è determinata
come segue:

VIII livello  funzionale: accanto  alle mansioni  obiettive viene
indicata la  dotazione parziale  totale:

- esperto in materie di programmazione posti 1;
- esperto per le attività produttive, il turismo e commercio posti 1;
- esperto in urbanistica posti 1;
- esperto in ingegneria posti 2;
- esperto geologo posti 2;
totale dotazione parziale per l'VIII livello funzionale posti 7.

VII livello  funzionale: accanto  alle mansioni  obiettive  viene
indicata la dotazione parziale totale:

- assistente amministrativo posti 3;
- assistente in urbanistica e ingegneria posti 1;
- assistente  per la  programmazione posti  2;
- assistente in  finanza e  contabilità pubblica posti 1;
totale dotazione parziale per il VII livello funzionale posti 7.

V livello funzionale:   accanto  alle  mansioni  obiettive  viene
indicata  la  dotazione  parziale  totale:

- collaboratore amministrativo posti 2;
- collaboratore contabile posti 1;
totale dotazione parziale per il V livello funzionale posti 3.

IV livello funzionale:  accanto  alle  mansioni  obiettive  viene
indicata la dotazione parziale totale:

- stenodattilografa posti 1;
- applicato posti 1;
- dattilografo posti 1;
totale dotazione parziale per il IV livello funzionale posti 3.

II livello funzionale: mansione obiettiva di commesso posti 1.

Totale generale della dotazione organica parziale posti 21.

ARTICOLO 4
(Norme transitorie per la copertura dei posti di VIII livello)

Allo scopo  di assicurare  la copertura dei posti di VIII livello
indicati nella  tabella organica  di primo  impianto, di  cui  al
precedente art.  3, il  Consiglio regionale  bandisce i  relativi
concorsi secondo  la disciplina  contenuta nella  LR 6-9-1973, n.
54, modificata e integrata dalla LR 17-8-1979, n. 38.

I bandi  di concorso  pubblico terranno  altresì conto di quanto
disposto dalla  legge 8  gennaio 1979,  n. 3  relativamente  alla
riserva per  i giovani  iscritti nelle liste speciali di cui alla
legge  1  giugno  1977,  n.  285,  che  partecipino  ai  concorsi
possedendo  i   requisiti  richiesti   dai  bandi   e  conseguano
l'idoneità, privilegiando  coloro  che  già  sono  inclusi  nei
progetti speciali.

ARTICOLO 5
(Finanziamento della spesa)

La spesa  per il personale del ruolo unico regionale assegnato in
servizio  all'ERTAG   è  imputata  agli  appositi  capitoli  del
bilancio  di   previsione  1979,  che  presentano  la  necessaria
disponibilità.

Alla  spesa  relativa  alle  unità  da  assumere  ai  sensi  del
precedente art.  4, sarà  fatto fronte,  a partire dal 1980, con
imputazione  agli   stanziamenti  per   gli  oneri  di  personale
determinati  con   la  legge  di  approvazione  del  bilancio  di
previsione dell'anno medesimo.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 14 novembre 1979

La presente  legge è  stata approvata dal Consiglio regionale il
9-10-1979 ed  è stata  vistata dal Commissario del Governo il 5-
11-1979.



ORGANIZZAZIONI
SVILUPPO ECONOMICO
PERSONALE

