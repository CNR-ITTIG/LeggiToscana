Istituzione dei  ruoli nominativi  regionali  del  personale  del
servizio sanitario  nazionale e  disciplina per la iscrizione nei
ruoli medesimi del personale da destinare alle unità sanitarie.

Il Consiglio Regionale ha approvato il 16-10-1979
Il Commissario del Governo ha apposto il visto il 17-11-1979
Il Presidente  della Giunta  Regionale promulga la seguente legge
regionale:

ARTICOLO 1

I ruoli nominativi regionali del personale del servizio sanitario
nazionale  sono   istituiti  con   deliberazione  del   Consiglio
regionale in  conformità a  quanto sarà  stabilito dai  decreti
delegati che  saranno emanati  ai sensi  dell'articolo  47  della
legge 23 dicembre 1978, n. 833.

L'iscrizione nei  suddetti ruoli  del personale da destinare alle
unità sanitarie locali è disciplinata dagli articoli seguenti.

ARTICOLO 2

Per i  fini indicati  al primo comma dell'articolo 68 della legge
23 dicembre  1978, n.  833, gli  enti di cui alle lettere a) e b)
del primo  comma dell'articolo  66 della legge medesima nonchè i
comuni,  ciascuno  per  quanto  di  competenza,  devono  formare,
secondo i  criteri indicati  al successivo  articolo  3,  elenchi
nominativi relativi al personale di ruolo dipendente da:

a) enti  ospedalieri, con esclusione di quello addetto ai servizi
   di farmacia  aperti al  pubblico, nonchè  ai servizi  per  la
   gestione dei  beni mobili  ed immobili  e di  attrezzature non
   destinate  a  servizi  igienici  o  sanitari  o  non  inerenti
   comunque funzioni in materia igienica o sanitaria;
b) istituzioni pubbliche di assistenza e beneficenza e altri enti
   pubblici di  cui al  quarto comma dell'articolo 64 della legge
   23 dicembre  1978, n. 833, con esclusione di quello addetto ai
   servizi per  la gestione  di beni  mobili  ed  immobili  e  di
   attrezzature non destinati a servizi igienici o sanitari o non
   inerenti comunque funzioni in materia igienica o sanitaria;
c) consorzi  di enti locali per la gestione di servizi igienico -
   sanitari, salvo quanto previsto al successivo punto d);
d) consorzi  socio -  sanitari, costituiti con legge regionale 20
   agosto 1974,  n. 50, limitatamente a quello addetto al settore
   sanitario;
e) province,  limitatamente a quello addetto agli uffici igienico
   - sanitari comunque denominati, ai centri di medicina sociale,
   ai  laboratori   di  igiene   e  profilassi,   agli   ospedali
   psichiatrici e neuropsichiatrici, ai centri di igiene mentale,
   ad istituti  di prevenzione  e  cura  ed  a  presidi  sanitari
   extraospedalieri;
f) comuni,  limitatamente a quello addetto agli uffici igienico -
   sanitari comunque  denominati ed  a qualunque  altro  presidio
   sanitario extraospedaliero o servizio sanitario trasferito.

ARTICOLO 3

Gli elenchi  nominativi, corredati  dei dati previsti in apposito
schema da  predisporsi a  cura  della  Giunta  regionale,  devono
essere formati,  con riferimento  alla data  di entrata in vigore
della presente legge:

a) per  il personale  addetto, in  modo continuativo  da data non
   successiva  al  30-6-1977,  ai  servizi  sanitari  trasferiti,
   ovvero assegnato  ai servizi medesimi, a seguito di assunzione
   per pubblico  concorso espletato  entro la  data di entrata in
   vigore della legge 23 dicembre 1978, n. 833;
b) per il personale assunto, successivamente al 28 dicembre 1978,
   mediante pubblico  concorso espletato,  secondo  la  normativa
   vigente, per  la copertura  di  posti  previsti  nelle  piante
   organiche dei servizi sanitari trasferiti;
c) per il personale dipendente degli enti di cui alle lettere a),
   b) e c) dell'articolo 2, che si trovi in posizione di comando,
   distacco o assegnazione presso altri enti;
d) per  il personale  dipendente dalle province o dai comuni, che
   si trovi  in posizione  di comando,  distacco  o  assegnazione
   presso altri  enti, a  condizione che  sia  da  questi  ultimi
   utilizzato in un settore sanitario.

I  suddetti   elenchi,  sottoscritti  dal  legale  rappresentante
dell'ente, devono essere trasmessi alla Giunta regionale entro 60
giorni dalla  data di  invio dello schema indicato al primo comma
del presente articolo.

Nella stessa  forma, devono  altresì essere comunicate, entro 30
giorni  dal   loro   verificarsi,   le   variazioni   intervenute
successivamente alla  data di  entrata in  vigore della  presente
legge, da  apportare agli  elenchi in  conseguenza di  assunzioni
effettuate nell'ambito  di quanto previsto al primo comma lettera
b), del  presente articolo,  nonchè di modificazioni intervenute
nel  rapporto  di  impiego  e  di  cessazioni  dal  servizio  per
qualsiasi causa.

Dopo l'entrata  in funzione  delle unità  sanitarie locali,  gli
adempimenti  di   cui  al   precedente  comma   sono   effettuati
dall'unità sanitaria  locale presso  la quale  il  personale  è
utilizzato o  trasferito ai  sensi del  terzo comma,  lettera b),
dell'articolo 61 della legge 23 dicembre 1978, n. 833.

ARTICOLO 4

Per i fini indicati al quinto comma, lettera c), dell'articolo 47
della  legge   23  dicembre   1978,  n.  833,  gli  enti  di  cui
all'articolo 2  devono trasmettere  alla Giunta regionale, con le
modalità e  nei termini stabiliti al secondo comma dell'articolo
3, elenchi  nominativi riferiti al personale non di ruolo addetto
esclusivamente, e  in modo  continuativo, ai  servizi sanitari in
data non  successiva al  30 giugno  1978 ed  in servizio all'atto
dell'entrata in vigore della legge 23 dicembre 1978, n. 833.

In detti  elenchi deve  essere compreso anche il personale che si
trovi in  posizione di  comando, distacco  o assegnazione  presso
altri enti,  a  condizione,  per  quanto  concerne  il  personale
dipendente da  province e  comuni, che  risulti utilizzato  in un
settore sanitario.

Nel caso  di  servizio  prestato  presso  più  enti  fra  quelli
previsti al  quinto comma,  lettera  c)  dell'articolo  47  della
citata legge  23 dicembre 1978, n. 833, gli elenchi devono essere
formati  dall'ente  presso  cui  il  personale  era  in  servizio
all'atto dell'entrata in vigore della stessa.

ARTICOLO 5

Prima della trasmissione alla Giunta regionale, gli enti indicati
all'articolo  2   devono  portare   a  conoscenza  del  personale
dipendente, mediante  adeguate  forme  di  pubblicizzazione,  gli
elenchi di cui agli articoli 3 e 4.

Eventuali istanze  di correzione  o di  modifica  possono  essere
avanzate  dai  dipendenti  interessati,  entro  15  giorni  dalla
pubblicazione degli  elenchi, all'ente  di appartenenza, il quale
è  tenuto  ad  esaminare  le  istanze  medesime  nei  15  giorni
successivi. Qualora non venga fornita nel suddetto termine alcuna
risposta, l'istanza deve intendersi non accolta.

ARTICOLO 6

Nel  caso   di  persistente  inadempienza  da  parte  degli  enti
interessati,  il   Consiglio  regionale   provvede,  con  propria
deliberazione, alla  nomina di  un commissario per l'assolvimento
dei compiti assegnati agli enti medesimi dagli articoli 3, 4, e 5
della presente legge.

ARTICOLO 7

Con deliberazione  della Giunta regionale, il personale di ruolo,
compreso negli  elenchi  di  cui  all'articolo  3,  salvo  quanto
previsto  al   successivo  articolo  9,  è  iscritto  nei  ruoli
nominativi  regionali   del  personale   del  servizio  sanitario
nazionale in  conformità ai  criteri  e  con  le  modalità  che
saranno stabiliti  ai  sensi  dell'articolo  47  della  legge  23
dicembre 1978, n. 833.

E' parimenti iscritto nei suddetti ruoli, con le stesse modalità
di cui  al comma  precedente, il personale compreso negli elenchi
di cui  all'articolo  4,  salvo  quanto  previsto  al  successivo
articolo 9,  che abbia superato il concorso riservato previsto al
quinto comma, lettera c) dell'articolo 47 della legge 23 dicembre
1978, n. 833.

L'iscrizione del  personale di  cui  ai  precedenti  commi  e  la
cancellazione del  medesimo dai  ruoli  dei  rispettivi  enti  di
provenienza hanno effetto dalla data di entrata in funzione delle
unità sanitarie locali.

ARTICOLO 8

Con deliberazione  della Giunta  regionale è  iscritto nei ruoli
nominativi  regionali   del  personale   del  servizio  sanitario
nazionale, in  conformità ai  criteri e  con  le  modalità  che
saranno stabiliti  ai  sensi  dell'articolo  47  della  legge  23
dicembre 1978,  n. 833,  il personale di ruolo appresso indicato,
ove si  verifichino  le  condizioni,  previste  dalle  specifiche
sottoindicate  norme   della   medesima   legge,   per   la   sua
individuazione:

a) personale  degli enti  mutualistici e delle gestioni sanitarie
   soppresse (quarto  e  sesto  comma  dell'articolo  67),  salvo
   quanto previsto al successivo articolo 9;
b) personale  dipendente, alla  data del  1 dicembre  1977, dalle
   associazioni  rappresentanti   gli  enti  ospedalieri  di  cui
   all'articolo 40  della legge  12 febbraio  1968, n. 132 (terzo
   comma dell'articolo 67);
c) personale  della Croce  Rossa Italiana  (primo e secondo comma
   dell'articolo 70);
d) personale    dell'Ente  nazionale  per  la  prevenzione  degli
   infortuni e dell'Associazione nazionale per il controllo della
   combustione (quarto comma dell'articolo 72);
e) personale  statale addetto  alle attività di prevenzione e di
   sicurezza del lavoro (articolo 73);
f) personale  degli istituti  di ricovero  e di  cura a carattere
   scientifico (ultimo comma dell'articolo 42);
g) medici    e    veterinari  provinciali  inquadrati  nei  ruoli
   regionali, salvo  diversa necessità  della Regione,  (secondo
   comma dell'articolo 67);
h) personale  tecnico sanitario, trasferito e già inquadrato nei
   ruoli della  Regione, proveniente da posti di ruolo conseguiti
   per effetto  di pubblico  concorso presso  gli uffici sanitari
   comunali, i  laboratori provinciali  di  igiene  e  profilassi
   delle due  sezioni e  altri servizi degli enti locali (secondo
   comma dell'articolo 68);
i) personale  tecnico  sanitario  assunto  dalla  Regione  per  i
   servizi regionali (terzo comma dell'articolo 68).

Ove non  sia,  nel  frattempo,  intervenuta  la  legge  regionale
prevista dal  secondo  comma  dell'articolo  32  della  legge  23
dicembre 1978,  n. 833, il personale regionale in servizio presso
gli  uffici   del  medico  e  del  veterinario  provinciale  può
chiedere, entro  120 giorni  dall'emanazione del decreto delegato
di  cui   all'articolo  47  della  legge  medesima,  anzichè  di
mantenere la  propria posizione  nel ruolo  unico dei  dipendenti
regionali, di  essere iscritto nei ruoli nominativi regionali del
servizio sanitario nazionale.

Le  amministrazioni   interessate  devono   fornire  alla  Giunta
regionale, con  le modalità  e nei  termini stabiliti al secondo
comma dell'articolo  3, elenchi  nominativi riferiti al personale
indicato al  primo comma,  lettere a),  b), c),  d), e)  e f) del
presente articolo.

Le amministrazioni  stesse devono  altresì comunicare,  entro 30
giorni dal  loro verificarsi,  le variazioni  da  apportare  agli
elenchi in  conseguenza di modificazioni intervenute nel rapporto
di impiego e di cessazioni dal servizio per qualsiasi causa.

Dopo l'entrata  in funzione  delle unità  sanitarie locali,  gli
adempimenti  di   cui  al   precedente  comma   sono   effettuati
dall'unità sanitaria  locale presso  la quale  il  personale  è
utilizzato o  trasferito ai  sensi del  terzo comma,  lettera b),
dell'articolo 61 della legge 23 dicembre 1978, n. 833.

ARTICOLO 9

Il personale  già comandato alla Regione ai sensi della legge 17
agosto 1974,  n. 386,  anzichè essere  inquadrato nei  ruoli dei
dipendenti regionali,  può presentare,  richiesta, entro  trenta
giorni dall'entrata  in vigore  della legge  regionale di  cui al
successivo  comma,   di  essere  iscritto  nei  ruoli  nominativi
regionali  del   personale  del   servizio  sanitario  nazionale.
L'iscrizione è disposta con deliberazione della Giunta regionale
previa comunicazione, per quanto riguarda il personale degli enti
mutualistici,  ai  rispettivi  commissari  liquidatori,  ai  fini
dell'inclusione, ai sensi dell'art. 67, quarto comma, della legge
23 dicembre 1978, n. 833, nei contingenti previsti al primo comma
dello stesso articolo.

l'inquadramento  nei   ruoli  dell'amministrazione  regionale  è
effettuato con  le modalità  ed i criteri fissati con successiva
legge regionale,  da  emanarsi  entro  tre  mesi  dalla  data  di
pubblicazione dei  decreti delegati  di cui  all'art.  47,  terzo
comma, della legge 23 dicembre 1978, n. 833.

ARTICOLO 10

Le variazioni  successive alla  iscrizione nei  ruoli  nominativi
regionali del  personale del  servizio sanitario  nazionale  sono
disposte con deliberazione della Giunta regionale.

Le  deliberazioni   d'iscrizione  e  quelle  di  variazione  sono
pubblicate sul Bollettino Ufficiale della Regione.

I ruoli nominativi regionali del personale del servizio sanitario
nazionale formati  ai sensi della presente legge sono aggiornati,
entro il  mese di  gennaio di  ogni anno, con deliberazione della
Giunta regionale  da pubblicarsi  sul Bollettino  Ufficiale della
Regione.

ARTICOLO 11

Avverso le  deliberazioni  di  iscrizione  nei  ruoli  nominativi
regionali  e   quelle  di   variazione  è   ammesso  ricorso  in
opposizione,  entro   30   giorni   dalla   pubblicazione   delle
deliberazioni medesime,  sul Bollettino  Ufficiale della Regione.
La Giunta  regionale decide,  con provvedimento definitivo, entro
60 giorni  dalla notificazione  della opposizione stessa. Decorso
inutilmente tale termine, l'opposizione si intende respinta.

ARTICOLO 12

Con successiva legge regionale saranno stabilite le modalità per
il trasferimento  del personale  addetto ai  servizi di  farmacia
degli enti  ospedalieri, aperti  al pubblico,  ai comuni  nel cui
territorio  i   servizi  medesimi   sono  ubicati,   nonchè  per
l'inquadramento del  personale stesso  nei ruoli  organici  degli
enti di  destinazione, con  riferimento  anche  alle  tabelle  di
equiparazione di  cui al  terzo comma, punto 3), dell'articolo 47
della legge 23 dicembre 1978, n. 833.

ARTICOLO 13

Con gli  atti legislativi  ed amministrativi  con cui  la Regione
realizzerà i  trasferimenti previsti all'articolo 66 della legge
23 dicembre  1978, n.  833, e  regolerà i  rapporti patrimoniali
degli  enti   ed  istituti   ivi  contemplati,   sarà   altresì
disciplinata la  destinazione del personale addetto alla gestione
di beni  mobili ed  immobili e  di attrezzature  non destinate  a
servizi igienici  e sanitari  o non inerenti comunque funzioni in
materia igienica o sanitaria.

ARTICOLO 14

Con i  provvedimenti con  cui la  Regione dichiarerà  presidi  e
servizi  multinazionali   delle  unità   sanitarie  locali   gli
stabilimenti e  le aziende  termali indicate  al terzo  e  quarto
comma dell'articolo  36 della  legge 23  dicembre 1978,  n.  833,
sarà disciplinata  la destinazione  del personale addetto a tali
strutture.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 26 novembre 1979

La presente  legge è  stata approvata dal Consiglio Regionale il
16-10-1979 ed è stata vistata dal Commissario del Governo il 17-
11-1979.



ENTI SANITARI
PERSONALE

