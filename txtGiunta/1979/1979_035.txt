Norme integrative  e transitorie delle leggi regionali 24-8-77 n.
60 (norme  regionali di  attuazione della legge statale n. 10 del
28-1-77) e 19-2-79 n. 10 (norme urbanistiche transitorie relative
alle zone agricole.

Il Consiglio Regionale ha approvato il 20-6-1979
Il Commissario del Governo ha apposto il visto il 25-7-1979
Il Presidente  della Giunta  Regionale promulga la seguente legge
regionale:

ARTICOLO UNICO

1) Le tabelle "C" e "C/1" allegate alla legge regionale 24 agosto
1977 n.  60 sono  così integrate  per quanto  riguarda  le  zone
territoriali omogenee E/F: (A)

Tabella "C"
Interventi di cui al n. 1): 0,1 (nei casi di cui all'art. 8 della
LR 10/79).

   0,2 (nei casi di cui agli art. 9 e 10 della LR 10/79).
   
Interventi di cui al n. 2): 0,2 (nei casi di cui all'art. 8 della
LR 10/79).

   0,5 (nei casi di cui agli artt. 9 e 10 della LR 10/79)
   
Interventi di  cui al n. 3): 0,6 (così ridotto a norma dell'art.
5, Comma 2 legge 19-2-79 n. 10).

Tabella "C/1"
Interventi di cui al n. 1): 0,2
Interventi di cui al n. 2): 0,5

4) nei  casi di  cui al  Comma 4 dell'art. 10 della L. 19-2-79 n.
   10: 1,1

2) Dopo  il terzo  comma dell'art.  2 della  LR 19-2-79  n. 10 è
inserito il comma seguente:

   "La  valutazione  della  indispensabilità  di  cui  al  comma
   precedente  deve   essere  effettuata   con  riferimento  alla
   estensione del fondo risultante alla data di entrata in vigore
   della legge  19 febbraio  79, n. 10 e alle costruzioni in esso
   esistenti  alla   medesima  data,  ferma  la  possibilità  di
   comprendervi gli ampliamenti alla estensione del fondo".
   
3) Il  primo periodo  dell'art.  3,  ottavo  comma  della  LR  19
febbraio 1979, n. 10 è sostituito dal seguente:

   "Per i fondi rustici con terreni di diversa qualità colturale
   la superficie  fondiaria minima  si intende  raggiunta  quando
   risulti maggiore  o uguale a 1 la somma dei quozienti ottenuti
   dividendo  le  superfici  dei  terreni  di  ciascuna  qualità
   colturale per  le superfici  fondiarie minime  previste per le
   rispettive colture del presente articolo".
   
4) All'articolo 9, primo comma della LR 19 febbraio 1979 n. 10 è
aggiunto il seguente periodo:

   "La  variazione   della  destinazione  di  uso  degli  annessi
   agricoli è  consentita se fanno parte di un medesimo edificio
   in cui  sono comprese  anche residenze  rurali. In mancanza di
   tale condizione,  se non  inferiori a 300 mc. e compresi in un
   complesso edilizio".
   
   (A) Nota:  Nei casi di cui all'art. 11 della LR 19-2-79, n. 10
   si applicano i coefficienti previsti nella tabella "C" per gli
   interventi necessari per la conduzione del fondo.
   
5) All'art.  9, terzo  comma, della LR 19 febbraio 1979, n. 10 è
aggiunto il seguente periodo:

   "A questi  fini  la  valutazione  deve  essere  riferita  alla
   estensione del fondo risultante alla data di entrata in vigore
   della legge 19 febbraio 1979, n. 10".
   
6) Il secondo comma dell'art. 12 della LR 19 febbraio 1979, n. 10
è sostituito dai commi seguenti:

   "Sugli immobili  notificati ai  sensi degli  artt. 2 e 3 della
   Legge 1  giugno 1939,  n. 1089  e dell'art.  6 della  legge 29
   giugno  1939   n.  1497   sono  ammessi,  nel  rispetto  delle
   disposizioni che  precedono, solo  interventi di  manutenzione
   ordinaria  e   straordinaria  o   di  restauro  e  risanamento
   conservativo.
   
   Restano comunque  ferme le disposizioni e le competenze di cui
   alle leggi sopracitate per quanto riguarda la tutela storico -
   artistica e  paesistica. Nelle aree comprese nel perimetro del
   Parco naturale  della Maremma,  così come  definito dal piano
   territoriale  di   coordinamento   approvato   dal   Consiglio
   regionale toscano con atto n. 431 del 26 luglio 1977, continua
   ad applicarsi fino alla approvazione dei piani di gestione del
   parco di  cui alla  LR 5  giugno 1975  n.  65,  la  disciplina
   prevista  dalla  LR  24  febbraio  1975  n.  16  e  successive
   modificazioni  nonchè  quella  indicata  dallo  stesso  piano
   territoriale di coordinamento".
   
7) All'art.  12 della  LR 19  febbraio 1979  n. 10 è aggiunto il
seguente comma:

   "La relazione  del geologo  di cui  al comma precedente non è
   richiesta per gli annessi agricoli di volume inferiore a mc 80
   che non chiedono fondazioni di tipo speciale".
   
8) L'art.  13 del  LR 19  febbraio 1979  n. 10  è sostituito dal
seguente:

   "I  piani   di  recupero  del  patrimonio  edilizio  esistente
   previsti negli  articoli 28  e segg. della Legge 5-8-78 n. 457
   nelle zone  agricole di cui alla presente legge sono approvati
   nel rispetto  delle previsioni urbanistiche comunali di cui al
   Comma 5  dell'art. 1 della presente legge e di quanto disposto
   dall'art. 9, Comma 3.
   
   In attesa  della normativa  regionale sui piani di recupero di
   cui al  comma precedente  la  ristrutturazione  è  consentita
   anche oltre i limiti di cui al Comma 2 dello stesso art. 9 con
   la esclusione  di tipologie riferibili a residence o complessi
   di mini - appartamenti o monolocali".
   
9) Dopo  l'art. 15  del LR 19 febbraio 1979, n. 10 è inserito il
seguente art. 16: (Norma transitoria):

   "Nei casi  di istanze  di concessione  presentate prima  della
   entrata in  vigore della  legge n.  10/1979 la concessione, se
   consentita  dalla   normativa  precedentemente   vigente,   è
   rilasciata sulla base di tale normativa".

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 30 luglio 1979.

La presente  legge è  stata approvata dal Consiglio Regionale il
20-6-1979 ed  è stata vistata dal Commissario del Governo il 25-
7-1979.



URBANISTICA
AGRICOLTURA

