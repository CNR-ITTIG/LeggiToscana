Corresponsione di  un gettone di presenza e del rimborso spese ai
componenti  i   comitati  provinciali   consultivi,  i   comitati
provinciali   carburanti,    le   commissioni   provinciali   per
l'assegnazione    delle     terre    incolte,    abbandonate    o
insufficentemente coltivate  e le  commissioni provinciali per la
tenuta dell'albo degli imprenditori agricoli professionali.

Il Consiglio Regionale ha approvato il 2-10-1979
Il Commissario del Governo ha apposto il visto il 31-10-1979
Il Presidente  della Giunta  Regionale promulga la seguente legge
regionale:

ARTICOLO 1

Ai  membri  delle  Sezioni  decentrate  del  Comitato  Consultivo
previsto dall'art.  4 della  LR 7-9-77  n. 71 e degli artt. 1 e 3
della LR  22-8-77, n.  56, dei Comitati provinciali carburanti di
cui all'art.  5  della  LR  22-7-78,  n.  46,  delle  Commissioni
provinciali per l'assegnazione delle terre incolte, abbandonate o
insufficentemente coltivate di cui all'art. 1 della LS 18-4-1950,
n. 199  e dell'art.  6 della  predetta LR n. 46 del 1978, e delle
Commissioni   provinciali   per   la   tenuta   dell'albo   degli
imprenditori agricoli professionali, istituite ai sensi dell'art.
8  della   LR  5-6-75,  n.  67  e  successive  modificazioni,  è
corrisposto, per  ogni seduta,  ovvero per ogni giorno in caso di
più sedute  svolte nel  giorno stesso, un gettone di presenza ed
una indennità  per rimborso  spese nella  misura  stabilita  dal
successivo art. 3.

ARTICOLO 2

La disposizione  di cui all'art. 1 si estende ai componenti delle
Commissioni previste dall'art. 3 della Legge 4-8-78, n. 440.

ARTICOLO 3

La misura  del gettone di presenza e dell'indennità per rimborso
spese di  cui all'art.  1 è  stabilita, rispettivamente,  in  L.
5.000 e L. 15.000 per ogni seduta.

La disposizione  di cui  al precedente  comma non  si applica  ai
componenti delle  Commissioni e  Comitati  che  siano  dipendenti
regionali.

Ai medesimi  è corrisposta  l'indennità di  missione se  ed  in
quanto dovuta a norma di legge.

Entro due  mesi dall'entrata  in vigore  della presente  legge il
Consiglio Regionale  su proposta  della Giunta delibera il numero
massimo  annuo   di  sedute   consentite  per  i  Comitati  e  le
Commissioni di cui alla presente legge.

ARTICOLO 4

Alla copertura  degli oneri  derivanti dalla  presente  legge  si
farà fronte  con  i  fondi  stanziati  sul  Capitolo  06300  del
bilancio regionale 1979.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 novembre 1979

La presente  legge è  stata approvata dal Consiglio Regionale il
2-10-1979 ed  è stata vistata dal Commissario del Governo il 31-
10-1979.



AGRICOLTURA
ORGANI

