Attività celebrative del trentacinquennale della Resistenza.

Il Consiglio Regionale ha approvato il 2-5-1979
Il Commissario del Governo ha apposto il visto il 4-6-1979
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro delle  finalità  statutarie  di
tutela delle  attività culturali  ed allo  scopo di  favorire il
rafforzamento della  coscienza nazionale  degli  alti  valori  di
cultura che  furono il  prodotto della  Resistenza  antifascista,
finanzia e  concede contributi  a favore di iniziative sorte e da
realizzarsi nel  territorio regionale  al fine  di  celebrare  il
trentacinquennale della Resistenza e della liberazione.

ARTICOLO 2

Le iniziative  finanziate ed  assistite da  contributi  ai  sensi
della presente legge possono essere promosse:

a) dalla     Federazione  Regionale  Toscana  delle  associazioni
   antifasciste e della Resistenza;
b) dalla  Regione direttamente,  oppure con la sua partecipazione
   od adesione;
c) da  Enti pubblici,  Amministrazioni, Comitati  ed organismi di
   diritto pubblico  o  privato  in  aderenza  agli  scopi  della
   presente legge.

ARTICOLO 3

Per le  iniziative di cui ai comma a) e c) dell'art. 2 la domanda
di contributo è inoltrata al Presidente della Giunta regionale.

I contributi  sono deliberati dal Consiglio regionale su proposta
della Giunta.

ARTICOLO 4

L'onere derivante  dall'attuazione della presente legge, per Lire
50.000.000 farà carico al Cap. 11850 del Bilancio 1979 che viene
istituito con la variazione di cui all'articolo seguente.

Nello stato  di previsione  di competenza  e di cassa della parte
spesa per  l'anno 1979  sono introdotte,  per analogo importo, le
seguenti variazioni:

In diminuzione

Cap. 64800
   Fondo di riserva per spese impreviste            L. 50.000.000

Di nuova istituzione

Cap. 11850
   Attività celebrative del trentacinquennale
   della Resistenza                                 L. 50.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 giugno 1979.

La presente  legge è  stata approvata dal Consiglio Regionale il
2-5-1979 ed  è stata vistata dal Commissario del Governo il 4-6-
1979.



STORIA
CELEBRAZIONI

