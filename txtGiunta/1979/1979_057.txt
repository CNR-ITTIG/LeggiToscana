LR 19-11-1976,  n.  73.  Incentivazione  per  la  apertura  e  la
gestione di farmacie rurali particolarmente disagiate. Modifiche.

Il Consiglio Regionale ha approvato il 9-10-1979
Il Commissario del Governo ha apposto il visto il 5-11-1979
Il Presidente  della Giunta  Regionale promulga la seguente legge
regionale:

ARTICOLO 1

Il contributo  aggiuntivo di cui al primo comma dell'art. 1 della
legge 19  novembre 1976,  n. 73,  è stabilito, a decorrere dal 1
gennaio 1980,  in lire 2 milioni annue lorde per i destinatari il
cui volume  di affari dichiarato ai fini della imposta sul valore
aggiunto, non  ha superato,  in ciascuno dei due anni precedenti,
30 milioni di lire.

Qualora il  volume di  affari superi  il limite  di cui  al comma
precedente, il  contributo aggiuntivo è diminuito di lire 50.000
per ogni milione eccedente la somma di 30 milioni.

Il contributo  aggiuntivo non  è concesso  nel caso  in  cui  il
volume di  affari dichiarato  abbia superato, in uno dei due anni
precedenti, la somma di Lire 60 milioni.

ARTICOLO 2

L'aggiornamento di  cui all'art. 4 della legge 19-11-1976, n. 73,
con decorrenza  1-1-1978 è limitato al contributo aggiuntivo con
esclusione delle  provvidenze previste  dalla legge  8-3-1968, n.
221.

ARTICOLO 3

Il termine  di cui  al primo comma dell'art. 6 della legge 19-11-
1976, n.  73 è  spostato al  31 marzo  dell'anno  successivo  al
trasferimento della titolarità.

ARTICOLO 4

Al finanziamento della maggiore spesa derivante dall'applicazione
dell'art. 1  per l'anno  1980 e  successivi si  provvede  con  le
singole leggi di approvazione dei rispettivi bilanci.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 14 novembre 1979

La presente  legge è  stata approvata dal Consiglio regionale il
9-10-1979 ed  è stata  vistata dal Commissario del Governo il 5-
11-1979.



FARMACI

