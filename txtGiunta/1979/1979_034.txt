Disciplina  provvisoria   per  l'esercizio  delle  case  di  cura
private.

Il Consiglio Regionale ha approvato il 20-6-1979
Il Commissario del Governo ha apposto il visto il 25-7-1979
Il Presidente  della Giunta  Regionale promulga la seguente legge
regionale:

ARTICOLO UNICO

In attesa  della emanazione della Legge regionale di cui all'art.
43, primo  comma, della  Legge 23  dicembre 1978  n. 833,  devono
essere osservare  per l'esercizio  delle case  di cura private le
disposizioni stabilite  dai successivi  comma, fatte salve quelle
previste dallo ordinamento vigente.

Presso le  case di  cura  private  non  può  essere  utilizzato,
neanche saltuariamente,  personale  a  rapporto  di  impiego  con
Amministrazioni o  Enti pubblici  per il quale le norme in vigore
inibiscono  l'attività  libero  professionale  presso  i  citati
stabilimenti sanitari.

A tal  fine le case di cura autorizzate devono richiedere a tutto
il personale  che opera  anche saltuariamente  presso la  propria
struttura, una  dichiarazione da  cui emerge,  sotto la personale
responsabilità   dell'interessato,    la   condizione   di   non
incompatibilità secondo le vigenti leggi.

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 30 luglio 1979.

La presente  legge è  stata approvata dal Consiglio Regionale il
20-6-1979 ed  è stata vistata dal Commissario del Governo il 25-
7-1979.



ASSISTENZA SANITARIA

