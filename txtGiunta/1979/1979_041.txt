Contributi della Regione Toscana per iniziative relative all'anno
internazionale del bambino.

Il Consiglio Regionale ha approvato il 25-7-1979
Il Commissario del Governo ha apposto il visto il 24-8-1979
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro delle finalità principali dello
Statuto, il  quale  la  impegna,  tra  l'altro,  ad  operare  per
realizzare il  pieno sviluppo della persona umana e in attuazione
delle finalità  perseguite dall'Assemblea Generale delle Nazioni
Unite per  la celebrazione  dell'Anno Internazionale  del Bambino
nel  1979,   finanzia   e   realizza   direttamente   particolari
iniziative,  sulla   base  delle   proposte   della   commissione
regionale, a  suo tempo  costituita per l'Anno Internazionale del
Bambino.

La Regione  Toscana, per le finalità di cui al comma precedente,
concede contributi  a favore di iniziative sorte o da realizzarsi
nel territorio regionale da parte di Enti ed Associazioni, dietro
domanda presentata  dagli interessati al Presidente della Regione
Toscana entro  60 giorni  dall'entrata in  vigore della  presente
legge e  corredata del  programma di  attività  e  del  relativo
preventivo di spesa.

Il Consiglio  regionale approva  il piano  per  l'erogazione  dei
contributi a favore delle iniziative di cui al precedente secondo
comma, sulla  base  di  una  proposta,  presentata  dalla  Giunta
regionale sentita la commissione di cui al Comma 1.

Le iniziative  di cui  al primo  comma del presente articolo sono
realizzate   direttamente    dalla   Giunta   regionale,   previa
informazione al consiglio regionale.

ARTICOLO 2

Per l'attuazione  delle iniziative  previste dalla presente legge
è stabilita una spesa di L. 50 milioni così distribuiti:

- L.  25 milioni  per le iniziative realizzate direttamente dalla
  Giunta regionale;
- L. 25 milioni per la concessione dei contributi di cui al Comma
  2 dell'art. 1.

ARTICOLO 3

L'onere di L. 50 milioni derivante dall'attuazione della presente
legge per  l'anno 1979  farà carico  al  Cap.  11860  che  viene
istituito con la variazione di cui al comma successivo.

Nello stato  di previsione  delle spese  per l'anno  1979 vengono
introdotte le seguenti modifiche:

In diminuzione
Cap. 64800
   Fondo di riserva per spese impreviste            L. 50.000.000

Di nuova istituzione
Cap. 11860
   Contributi  della   Regione   Toscana   per
   iniziative relative all'anno internazionale
   del bambino                                      L. 50.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 1 settembre 1979

La presente  legge è  stata approvata dal Consiglio regionale il
25-7-1979 ed  è stata vistata dal Commissario del Governo il 24-
8-1979.



INFANZIA
CELEBRAZIONI

