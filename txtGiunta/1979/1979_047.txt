Partecipazione della  Regione Toscana  agli atti  esecutivi della
fondazione "Primo  Conti". Centro documentazione e ricerche sulle
avanguardie storiche.

Il Consiglio Regionale ha approvato il 27-7-1979
Il Commissario del Governo ha apposto il visto il 30-8-1979
Il Presidente  della Giunta  Regionale promulga la seguente legge
regionale:

ARTICOLO 1

Nell'ambito  della   attività  volta  alla  promozione  ed  allo
sviluppo dell'iniziativa  culturale in  Toscana,  in  riferimento
all'art. 4  dello statuto e all'art. 49 del DPR 24 luglio 1977 n.
616, la Regione Toscana promuove la costituzione e partecipa alla
attività della "Fondazione Primo Conti" "Centro documentazione e
ricerche sulle avanguardie storiche", con sede in Fiesole.

ARTICOLO 2

La Giunta  regionale è  impegnata  a  compiere  tutti  gli  atti
necessari a  perfezionare la  partecipazione della  Regione  alla
costituzione ed al funzionamento della fondazione Primo Conti.

ARTICOLO 3

Per le finalità di cui alla presente legge la Regione provvede:

a) all'acquisto  di alcuni  beni immobili che costituiscono parte
   integrante della  proprietà che  il Maestro  Primo Conti dona
   alla  Fondazione  consistente  in  una  casa  colonica,  nella
   cappella ed in un terreno agricolo coltivato ad uliveto avente
   un'estensione di  circa 3 ettari per un'importo complessivo di
   circa 150 milioni;
b) a  mettere a  disposizione della Fondazione Primo Conti i beni
   di cui al comma precedente mediante atto di comodato gratuito;
c) ad erogare un contributo annuale per le spese di funzionamento
   nella misura  di 60  milioni a  partire dall'anno 1979 e per 5
   anni. Dopo tale scadenza eventuali contributi regionali per le
   spese di  funzionamento della Fondazione saranno stabiliti con
   la legge di bilancio.

ARTICOLO 4

Il Presidente  della Regione  è autorizzato a compiere tutti gli
atti necessari  per il  perfezionamento  dell'acquisto  dei  beni
immobili di  cui  al  precedente  articolo  e  dei  contratti  di
comodato per  i beni destinati al funzionamento della Fondazione,
nonchè a  disporre i  lavori di  ristrutturazione necessari  per
l'adattamento della  casa colonica  sino ad  un massimo  di L. 50
milioni.

ARTICOLO 5

L'onere complessivo  di L.  260.000.000 derivante  dalla presente
legge per  l'anno 1979 farà carico al bilancio di previsione del
corrente anno  ai Capp.  11810 e  11820 che sono istituiti con la
variazione disposta nel successivo articolo.

L'onere di L. 60.000.000 annui derivante dalla presente legge per
i successivi quattro anni farà carico al capitolo corrispondente
al Cap.  11820 dello stato di previsione della spesa dei relativi
bilanci annuali.

L'onere per  gli anni  successivi sarà  stabilito con le singole
leggi di bilancio.

ARTICOLO 6

Agli stati  di previsione  di competenza  e di  cassa della parte
"Spesa" del  bilancio di  previsione dello  anno finanziario 1979
sono apportate, per analoghi importi, le seguenti variazioni:

In diminuzione:

Cap. 63000
   "Fondo  globale  per  il  finanziamento  di
   spese per l'adempimento di funzioni normali
   (Spese correnti)".                              L. 260.000.000

Di nuova istituzione:

Cap. 11810
   "Contributo della  Regione Toscana  per  la
   costituzione della  "Fondazione Primo Conti
   - Centro  documentazione e  ricerche  sulle
   avanguardie storiche". (LR n. )                L. 200.000.0000

Cap. 11820
   "Contributo della  Regione Toscana  per  il
   funzionamento della  Fondazione Primo Conti
   - Centro  documentazione e  ricerche  sulle
   avanguardie storiche. (LR n. )                   L. 60.000.000


Totale di nuova istituzione                        L. 260.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 settembre 1979.

La presente  legge è  stata approvata dal Consiglio Regionale il
27-7-1979 ed'è  stata vistata dal Commissario del Governo il 30-
8-1979.



CULTURA
PARTECIPAZIONI

