Sub -  delega ai comuni delle funzioni amministrative riguardanti
la protezione delle bellezze naturali.

Il Consiglio Regionale ha approvato il 25-9-1979
Il Commissario del Governo ha apposto il visto il 27-10-1979
Il Presidente  della Giunta  Regionale promulga la seguente legge
regionale:

ARTICOLO 1

In attesa dell'entrata in vigore della legge regionale in materia
di tutela  ed uso  del territorio  ed ai  fini del raggiungimento
degli obiettivi  statutari di tutela del paesaggio, dell'ambiente
e  del   patrimonio  storico  della  Regione,  l'esercizio  delle
funzioni amministrative  delegate dallo  Stato alla  Regione  con
l'art.  82   DPR  24-7-1977   n.  616,   è  disciplinato   dalle
disposizioni della  presente legge,  oltrechè dall'art. 2, Comma
1, n. 6 della legge regionale 22-7-1978, n. 46.

ARTICOLO 2

Sono sub  - delegate  ai comuni le funzioni amministrative di cui
agli artt.  7, 8,  9, 10,  11, 14  e 15 della legge 29-6-1939, n.
1497 e  correlativamente degli  artt. 15, 16, 17, 19, 21, 22, 25,
29, 31, 32, 33 e 34 del RD 3-6-1940 n. 1357.

Nel caso  in cui i Comuni ritengano più opportuna l'applicazione
della sanzione  consistente nel pagamento delle indennità di cui
al primo  comma dell'art.  15 della  legge 29-6-1939, n. 1497, in
luogo  della   demolizione  delle  opere  abusivamente  eseguite,
dovranno chiedere parere vincolante alla Giunta Regionale.

ARTICOLO 3

Dalla  data   di  entrata   in  vigore   della  presente   legge,
l'approvazione con  delibera della  Giunta regionale di strumenti
urbanistici attuativi,  redatti nella forma e con le procedure di
cui al Comma 3, equivale alle autorizzazioni previste dalla legge
n. 1497/1939 per le caratteristiche degli interventi previste dai
predetti strumenti  urbanistici attuativi, restando fermo, per le
caratteristiche  degli  interventi  non  espressamente  previste,
l'obbligo delle autorizzazioni predette.

Ai fini  della valutazione  dell'equivalenza di cui al precedente
comma, il  comune accerta,  nel caso  concreto, la corrispondenza
dei  progetti   presentati  alle   previsioni   degli   strumenti
urbanistici di  cui al  Comma 1, sentita la commissione di cui al
successivo art. 5, la quale può essere investita contestualmente
dal Comune  di  esprimere  parere  ai  fini  del  rilascio  della
autorizzazione prescritta,  ove  non  sia  rilevata  la  predetta
corrispondenza.

Ai fini  di cui  al Comma  1 precedente gli strumenti urbanistici
attuativi  (piani   particolareggiati,   piani   per   l'edilizia
economica popolare,  piano per gli insediamenti produttivi, piani
di  lottizzazione  convenzionata)  che  intervengono  nelle  zone
totalmente o  parzialmente comprese negli elenchi di cui all'art.
2 della L. 1497/1939  debbono essere  sottoposti anche al  parere
della Commissione per i beni ambientali di cui al successivo art.
5 e corredati dai seguenti elementi  particolarmente  finalizzati
agli obiettivi della presente legge:

1) relazione  illustrativa degli  obiettivi, dei  criteri e delle
   modalità attuative;
2) analisi     socio  -  economiche  e  storiche  del  territorio
   interessato nel contesto generale;
3) censimento e rilievo metrico delle unità edilizie esistenti e
   dei  manufatti   aventi   valore   storico   -   artistico   e
   paesaggistico,  con  indicazione  dell'uso  originario,  dello
   stato di conservazione e delle alterazioni tipologiche;
4) documentazione  ed analisi  della  struttura  morfologica  del
   territorio, delle  emergenze storiche,  artistiche, naturali e
   panoramiche, delle caratteristiche colturali e vegetazionali;
5) relazione     particolareggiata    sulla struttura geologica e
   idrogeologica del territorio in quanto necessaria;
6) documentazioni    fotografiche  e  cartografiche  dello  stato
   attuale in opportune scale;
7) tavole di progetto in numero e scala adeguati che illustrino:

a -  le modificazioni morfologiche, vegetazionali e di ogni altro
     elemento naturale costitutivo del paesaggio;
b -   gli interventi in materia di consolidamento dei terreni, di
     regimazione  delle  acque  e  di  protezione  delle  risorse
     idriche;
c -   le  indicazioni tipologiche e costruttive e la destinazione
     d'uso  delle   opere  e  delle  sistemazioni  oggetto  degli
     interventi;

8) plastici planivolumetrici in quanto necessari;
9) norme di attuazione.

Gli strumenti  urbanistici attuativi  di cui al comma precedente,
non ancora adottati alla data di entrata in vigore della presente
legge, dovranno  essere redatti  per i  fini e  nella forma sopra
indicati.

I Comuni  nell'adottare regolamenti  edilizi,  piani  regolatori,
programmi di  fabbricazione e  loro varianti  devono precisare  i
vincoli da osservare nelle zone a carattere storico, ambientale e
paesistico e  sull'adeguatezza di  tali vincoli alla tutela delle
bellezze naturali  deve espressamente pronunciarsi la Commissione
regionale tecnico  - amministrativa in sede di parere alla Giunta
regionale competente  per l'approvazione  degli  strumenti  sopra
indicati.

ARTICOLO 4

Gli atti  di cui al precedente art. 2 dovranno essere adottati in
ogni Comune previo parere della Commissione per i beni ambientali
di cui  al successivo articolo e, per i casi in cui è necessaria
la  concessione   prevista  dalla   legge  28-1-1977,   n.  10  o
l'autorizzazione prevista dalla L. 5-8-1978, n. 457, acquisito il
relativo parere  della Commissione edilizia comunale, con obbligo
di  darne   notizia  al  pubblico  mediante  affissione  all'Albo
pretorio, con  la specificazione  dei titolari  e delle località
interessate.

Il Comune,  acquisito il  parere della  Commissione  per  i  beni
ambientali,  può,   in  casi  di  particolare  rilevanza  e  con
provvedimento  motivato,   richiedere  il   parere  della  Giunta
Regionale.

Trascorsi 30  giorni dal  ricevimento  della  richiesta  o  degli
eventuali elementi  integrativi richiesti, il parere della Giunta
regionale si  intende conforme  a quello  della Commissione per i
beni ambientali.

Sulle domande  degli interessati  per ottenere le autorizzazioni,
l'organo  competente  del  Comune  deve  pronunciarsi  prima  del
rilascio delle concessioni previste dalla legge 28-1-1977, n. 10.

Qualora il  Comune non provveda in ordine a singoli atti inerenti
a funzioni sub - delegate dalla presente legge, si applica l'art.
9, Comma 3 della LR 30-4-1973, n. 30.

Nel caso  che il  Comune non  adotti i provvedimenti cautelari di
cui agli  artt. 8  e 9  della L.  1497/1939 o  le sanzioni di cui
all'art. 15 della stessa legge nel termine all'uopo fissato dalla
Giunta  regionale   questa,  sentita  la  Commissione  consiliare
competente, può sostituirsi al Comune.

ARTICOLO 5

Presso  ciascuna  associazione  intercomunale  saranno  istituite
commissioni in  materia di beni ambientali con il compito di dare
il parere di cui al Comma 1 dell'art. 4.

Fino alla nomina delle commissioni di cui al comma precedente, il
parere previsto  dall'art. 4 è dato da una commissione istituita
per ogni  zona indicata  nell'allegato A)  della presente legge e
composta da  cinque membri  esperti in materia di beni ambientali
dei quali  uno designato  dalla  Giunta  regionale  e  gli  altri
quattro  scelti   dalla  medesima  Giunta,  d'intesa  con  l'ANCI
regionale, in  una rosa  di  nomi  risultante  dalle  indicazioni
motivate dei  singoli comuni  che ricadono  nella zona  predetta,
fornite entro  60 giorni  dalla data  di entrata  in vigore della
presente legge.  Le indicazioni  devono  contenere  gli  elementi
relativi  ai   requisiti  professionali   nonchè  gli  eventuali
incarichi  ricoperti.   Il  Consiglio   Regionale  procede   alla
designazione decorso il termine di 60 giorni di cui sopra.

La nomina  della commissione  di cui  al precedente  comma  e  la
designazione del  suo presidente  sono effettuati con decreto del
Presidente della  Giunta regionale,  con il  quale si  stabilisce
anche la  sede della  commissione. Tale decreto è pubblicato nel
BU della Regione.

Per i  compiti di segreteria essa si avvale del personale posto a
disposizione del  Comune presso il quale la medesima ha sede e in
caso  di   indisponibilità  di  tale  personale,  si  avvale  di
dipendenti della  Regione comandati a prestare servizio presso il
Comune stesso.

La Commissione  può altresì  avvalersi del  servizio  regionale
beni ambientali di cui all'art. 10.

La Commissione  esprime i  suoi pareri  con la presenza di almeno
quattro  membri   ed  a   maggioranza  assoluta.  I  pareri  sono
obbligatori, ma non vincolanti.

Ai membri  della Commissione  spettano l'indennità,  il rimborso
spese e il trattamento economico di missione previsti dalla legge
regionale 22-12-1978, n. 80.

Alla liquidazione  delle indennità  provvede trimestralmente  la
Giunta regionale  sulla base  di un prospetto riepilogativo delle
presenze, sottoscritto  dal  Presidente  e  da  un  membro  della
Commissione.

La  missione   deve  essere   autorizzata  dal  Presidente  della
Commissione.

ARTICOLO 6

I membri  della Commissione di cui all'articolo precedente devono
essere  scelti   preferibilmente  tra   gli  esperti  in  materia
urbanistica, tra gli architetti, ingegneri o geometri qualificati
in materia  di beni  ambientali, gli esperti in materia di storia
dell'arte,   geografia,    discipline   agricolo   -   forestali,
naturalistiche e storiche.

ARTICOLO 7

Nell'esercizio delle  funzioni sub  - delegate  i Comuni dovranno
attenersi alle seguenti direttive:

a) coordinarsi  con  gli  altri  Comuni  al  fine  di  promuovere
   omogeneità e  coerenza di  comportamenti, in particolare, nei
   luoghi o beni contigui;
b) osservare,  in quanto  applicabili,  le  disposizioni  dettate
   dagli artt.  60 e  72  dello  Statuto  regionale  in  tema  di
   pubblicità degli atti;
c) assicurare la massima celerità nell'adozione degli atti sub -
   delegati.

Direttive ulteriori  di attuazione  possono essere  impartite  in
ogni tempo  dal Consiglio regionale ai sensi dell'art. 8 della LR
30-4-1973, n. 30.

ARTICOLO 8

I Comuni  esercitano le  competenze loro  sub -  delegate con  la
presente legge  secondo l'ordinamento  vigente e  nell'osservanza
delle direttive vincolanti statali e regionali.

La Regione  e i  Comuni sono tenuti a fornirsi reciprocamente e a
richiesta informazioni,  dati statistici  e ogni  altro  elemento
utile allo  svolgimento delle rispettive competenze nella materia
oggetto  della   presente  legge   al  fine   di  consentire,  in
particolare, al  Presidente della  Giunta regionale, la direzione
delle funzioni amministrative sub - delegate.

ARTICOLO 9

La  Regione  comunque  ha  facoltà  di  adottare,  in  tutto  il
territorio regionale,  provvedimenti di  inibizione o sospensione
nei  confronti  di  interventi  relativi  ad  opere  pubbliche  o
private, trasformazioni  di destinazioni d'uso e usi di qualsiasi
genere che  possono recare  pregiudizio alla  conservazione delle
bellezze naturali.

I provvedimenti  previsti dal  comma precedente  sono emessi, nei
casi di cui all'art. 13 della legge n. 1497/1939, d'intesa con le
amministrazioni interessate, indicate nel suddetto articolo.

Il  pregiudizio   di  cui  al  1  comma  precedente  attiene  non
all'attuale stato  esteriore delle  cose e  delle località,  cui
provvedono gli  enti sub - delegati ai sensi dell'art. 2, ma allo
stato esteriore  quale  potrà  risultare  in  futuro  a  seguito
dell'intervento inibito o sospeso.

I provvedimenti  di cui  al primo  comma devono essere motivati e
contenere, oltre  alle identificazioni  dei beni e delle aree, la
specificazione della  natura e  dei criteri  di tutela,  anche di
propria competenza,  oltre che  la prescrizione  degli  eventuali
adempimenti comunali.

I provvedimenti  di inibizione o sospensione hanno efficacia sino
alla conclusione  dell'istruttoria per l'inclusione del bene, ove
occorra, negli  elenchi previsti  dalla legge  29 giugno 1939, n.
1497 o  sino alla adozione dei provvedimenti regionali o comunali
definitivi o comunque entro il termine previsto dall'art. 9 della
L. 1497/1939.

Tali provvedimenti sono di competenza del Consiglio regionale. In
caso  di   richiesta  da   parte  del   Comune   o   dei   Comuni
territorialmente  interessati   la  competenza  è  della  Giunta
regionale.

ARTICOLO 10

Presso il Dipartimento assetto del territorio la Giunta regionale
provvede  alla  costituzione  del  Servizio  regionale  dei  beni
ambientali con compiti generali di predisposizione di direttive e
normative,  di   esecuzione  di   programmi  di   rilevazione   e
catalogazione, di  consulenza per  l'approvazione degli strumenti
urbanistici e  per la  formazione  degli  elenchi  dei  territori
protetti.

Di tale  servizio possono  avvalersi i Comuni e loro associazioni
per lo  svolgimento delle  funzioni istruttorie sui provvedimenti
ad essi  sub -  delegati e per l'adeguamento della strumentazione
urbanistica alle finalità della presente legge.

ARTICOLO 11

Per le  operazioni di  manutenzione ordinaria  in edifici  per  i
quali è  prevista la  integrale conservazione del loro esteriore
aspetto, non  è necessario,  ai fini del rilascio del nulla osta
di cui  alla legge  1497/1939, il  parere della Commissione per i
beni ambientali di cui al precedente art. 5.

ARTICOLO 12

Le Commissioni  Provinciali di  cui alla legge 29-6-1939 n. 1497,
modificate  con  l'art.  31  del  DPR  3-12-1975,  n.  805,  sono
sostituite  da  una  Commissione regionale così composta:

- dal  membro di  Giunta incaricato  della materia  o da  un  suo
  delegato, anche non appartenente all'amministrazione regionale,
  con funzione di presidente;
- da  tre esperti,  nominati, con  voto limitato,  dal  Consiglio
  Regionale;
- dal  sopraintendente per i beni ambientali ed architettonici, o
  da un suo delegato, competente per territorio;
- dal  sopraintendente per  i beni  archeologici,  o  da  un  suo
  delegato, competente per territorio;
- dal  Sindaco o  dai Sindaci,  competenti per  territorio, o dai
  loro delegati.

Il Presidente  della Commissione, aggrega, di volta in volta, con
diritto di  voto, Il  Presidente della  Commissione  per  i  beni
ambientali competente  per territorio  e  un  rappresentante  del
Corpo delle miniere, a seconda delle località da tutelare.

La Commissione  è nominata  con  decreto  del  Presidente  della
Giunta regionale.

ARTICOLO 13

Dalla data  di entrata  in vigore  della presente  legge non sono
più richiesti i pareri degli uffici periferici del Ministero dei
Beni Culturali  e Ambientali,  anche se  previsti dalla normativa
comunale, che  non siano  obbligatori agli effetti della legge n.
1089 del 1 giugno 1939.

ARTICOLO 14

La sub - delega ai Comuni delle funzioni di cui all'art. 2, avrà
effetto dal 1 gennaio 1980.

ARTICOLO 15

I finanziamenti  relativi alle funzioni sub - delegate ai Comuni,
ai sensi del precedente art. 2, verranno determinati annualmente,
a partire  dall'esercizio finanziario  1980, in  sede di legge di
bilancio della  Regione e  verranno ripartiti  a consuntivo fra i
Comuni, con  deliberazione del  Consiglio regionale,  su proposta
della Giunta,  d'intesa con  l'ANCI  regionale,  con  particolare
riferimento al numero e alla complessività degli affari trattati
e in misura forfettaria per ognuno di essi.

Per la  copertura delle  spese relative  alle Commissioni  di cui
all'art. 5  sarà istituito  apposito capitolo nel bilancio della
regione relativo all'esercizio 1980 e successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 novembre 1979

La presente  legge è  stata approvata dal Consiglio Regionale il
25-9-1979 ed  è stata vistata dal Commissario del Governo il 27-
10-1979.

ALLEGATO
ALLEGATO A 2
Zone di cui all'art. 5.

 1) Lunigiana: comprendente i comuni di Aulla, Bagnone, Casola in
    Lunigiana, Comano,  Filattiera,  Fivizzano,  Licciana  Nardi,
    Mulazzo,  Podenzana,   Pontremoli,  Tresana,  Villafranca  in
    Lunigiana, Zeri.

 2)  Area di  Massa e  Carrara: comprendente i comuni di Carrara,
    Fosdinovo, Massa, Montignoso.

 3) Versilia: comprendente i comuni di Camaiore, Forte dei Marmi,
    Massarosa, Pietrasanta, Seravezza, Stazzema, Viareggio.

 4)  Garfagnana: comprendente i comuni di Camporgiano, Careggine,
    Castelnuovo   Garfagnana,    Castiglione    in    Garfagnana,
    Fosciandora, Gallicano,  Giuncugnano, Minucciano,  Molazzana,
    Piazza al  Serchio, Pieve  Fosciano, San  Romano  Garfagnana,
    Sillano, Vagli di Sotto, Vergemoli, Villa Collemandina.

 5)  Media Valle  del Serchio:  comprendente i comuni di Bagni di
    Lucca,  Barga,   Borgo  a   Mozzano,  Coreglia  Antelminelli,
    Fabbriche di Vallico.

 6)  Piana   di  Lucca:  comprendente  i  comuni  di  Altopascio,
    Capannori,  Lucca,   Montecarlo,  Pescaglia,  Porcari,  Villa
    Basilica.

 7)  Val di  Nievole: comprendente i comuni di Buggiano, Chiesina
    Uzzanese, Lamporecchio, Larciano, Massa e Cozzile, Monsummano
    Terme, Montecatini  Terme, Pescia,  Pieve  a  Nievole,  Ponte
    Buggianese, Uzzano.

 8)  Area Pistoiese:  comprendente i  comuni di Abetone, Agliana,
    Cutigliano, Marliana,  Montale,  Pistoia,  Piteglio,  Sambuca
    Pistoiese,  San  Marcello  Pistoiese,  Serravalle  Pistoiese,
    Quarrata.

 9)  Area    Pratese:    comprendente  i  comuni  di  Cantagallo,
    Carmignano,  Montemurlo,  Poggio  a  Caiano,  Prato,  Vaiano,
    Vernio.

10) Area  Fiorentina: comprendente  i comuni  di Bagno  a Ripoli,
    Barberino Val  d'Elsa, Calenzano,  Campi  Bisenzio,  Fiesole,
    Firenze, Greve,  Impruneta, Lastra  a Signa, San Casciano Val
    di Pesa,  Scandicci, Sesto  Fiorentino, Signa, Tavarnelle Val
    di Pesa, Vaglia.

11) Mugello  Val si  Sieve: comprendente i comuni di Barberino di
    Mugello, Borgo  San  Lorenzo,  Dicomano,  Firenzuola,  Londa,
    Marradi, Palazzuolo  sul Senio,  Pelago, Pontassieve, Rufina,
    San Godenzo, San Piero a Sieve, Scarperia, Vicchio.

12) Area  Pisana: comprendente  i comuni di Calci, Cascina, Pisa,
    San Giuliano Terme, Vecchiano, Vicopisano.

13) Area  Livornese:  comprendente  i  comuni  di  Collesalvetti,
    Fauglia, Livorno, Lorenzana, Orciano Pisano.

14) Bassa Val di Cecina: comprendente i comuni di Bibbona, Casale
    Marittimo, Castagneto Carducci, Castellina Marittima, Cecina,
    Guardistalla, Montescudaio,  Riparbella, Rosignano Marittimo,
    Santa Luce.

15) Alta  Val di Cecina: comprendente i comuni di Castelnuovo Val
    di Cecina, Montecatini Val di Cecina, Pomarance, Volterra.

16) Val     d'Era:  comprendente  i  comuni  di  Bientina,  Buti,
    Calcinaia,  Capannoli,  Casciana  Terme,  Chianni,  Crespina,
    Laiatico,  Lari,   Palaia,  Peccioli,   Ponsacco,  Pontedera,
    Terricciola.

17) Val  d'Arno Inferiore:  comprendente i comuni di Castelfranco
    di Sotto, Fucecchio, Montopoli Val d'Arno, San Miniato, Santa
    Croce sull'Arno, Santa Maria a Monte.

18) Bassa  Val d'Elsa: comprendente i comuni di Capraia e Limite,
    Castelfiorentino, Cerreto  Guidi, Certaldo, Empoli, Gambassi,
    Montaione, Montelupo Fiorentino, Montespertoli, Vinci.

19) Alta  Val d'Elsa:  comprendente i  comuni di  Casole  d'Elsa,
    Colle Val d'Elsa, Poggibonsi, Radicondoli, San Gimignano.

20) Val  d'Arno  Superiore:  comprendente  i  comuni  di  Bucine,
    Castelfranco di  Sopra, Cavriglia,  Figline Valdarno,  Incisa
    Val d'Arno,  Laterina, Loro  Ciuffenna, Montevarchi,  Pergine
    Val d'Arno,  Pian di  Scò, Reggello,  Rignano sull'Arno, San
    Giovanni Valdarno, Terranuova Bracciolini.

21) Casentino:     comprendente  i  comuni  di  Bibbiena,  Castel
    Focognano, Castel  San  Niccolò,  Chitignano,  Chiusi  della
    Verna, Montemignaio, Ortignano Raggiolo, Poppi, Pratovecchio,
    Stia, Talla.

22) Val  Tiberina:  comprendente  i  comuni  di  Anghiari,  Badia
    Tedalda,  Caprese   Michelangelo,  Monterchi,   Pieve   Santo
    Stefano, San Sepolcro, Sestino.

23) Area Aretina Nord: comprendenti i comuni di Arezzo, Capolona,
    Castiglion Fibocchi,  Civitella in  Val di  Chiana, Monte San
    Savino, Subbiano.

24) Area  Val di  Chiana Est: comprendente i comuni di Castiglion
    Fiorentino, Cortona, Foiano della Chiana, Lucignano, Marciano
    della Chiana.

25) Val  di Cornia: comprendente i comuni di Campiglia Marittima,
    Monteverdi  Marittimo,   Piombino,  San  Vincenzo,  Sassetta,
    Suvereto.

26) Arcipelago Toscano: comprendente i comuni di Campo nell'Elba,
    Capoliveri, Capraia  Isola, Marciana,  Marciana Marina, Porto
    Azzurro, Portoferraio Rio Marina, Rio nell'Elba.

27) Colline  Metallifere: comprendente  i  comuni  di  Follonica,
    Gavorrano, Massa Marittima, Monterotondo Marittimo, Montieri,
    Scarlino.

28) Area  Grossetana,  comprendente  i  comuni  di  Campagnatico,
    Castiglione della  Pescaia,  Cinigiano,  Civitella  Paganico,
    Grosseto, Scansano, Roccastrada.

29) Colline  dell'Albegna: comprendente  i  comuni  di  Capalbio,
    Isola  del  Giglio,  Magliano  in  Toscana,  Manciano,  Monte
    Argentario, Orbetello, Pitigliano, Sorano.

30) Area  Senese: comprendete  i comuni di Asciano, Buonconvento,
    Castellina in  Chianti,  Castelnuovo  Berardenga,  Chiusdino,
    Gaiole  in   Chianti,  Montalcino,  Monteriggioni,  Monteroni
    d'Arbia, Monticiano, Murlo, Radda in Chianti, Rapolano Terme,
    San Giovanni d'Asso, San Quirico d'Orcia, Siena, Sovicille.

31) Val  di Chiana:  comprendente i  comuni di Cetona, Chianciano
    Terme, Chiusi, Montepulciano, Pienza, San Casciano dei Bagni,
    Sarteano, Sinalunga, Torrita di Siena, Trequanda.

32) Amiata:  comprendente i  comuni  di  Abbadia  San  Salvatore,
    Arcidosso,  Castel  del  Piano,  Castell'Azzara,  Castiglione
    d'Orcia,  Piancastagnaio,   Radicofani,  Roccalbegna,   Santa
    Fiora, Seggiano, Semproniano.

ALLEGATO B 2
Territori e circoscrizioni.

A) -  il territorio  delle circoscrizioni  del comune  di Firenze
     contrassegnate con i numeri 1 e 8;
B) -  il territorio  delle circoscrizioni  del comune  di Firenze
     contrassegnate con i numeri 2 e 3;
C) -  il territorio  delle circoscrizioni  del comune  di Firenze
     contrassegnate con i numeri 4 e 5;
D) -  il territorio  delle circoscrizioni  del comune  di Firenze
     contrassegnate con i numeri 6, 7, 9, e 10;
E) -  il territorio  delle circoscrizioni  del comune  di Firenze
     contrassegnate con i numeri 11, 12, 13 e 14;
F) -  il territorio  dei comuni  di Lastra  a Signa,  Scandicci e
     Signa;
G) - il territorio dei comuni di Calenzano, Campi, Fiesole, Sesto
     Fiorentino e Vaglia;
H) -  il territorio  dei comuni  di Bagno a Ripoli, Barberino Val
     d'Elsa, Greve in Chianti, Impruneta, Tavarnelle Val di Pesa,
     S. Casciano Val di Pesa.

La  delimitazione   del  territorio  del  comune  di  Firenze  in
circoscrizioni è  quella risultante dalla deliberazione n. 1790-
966 adottata dal Consiglio comunale di Firenze in data 17-5-1976.

ATTRIBUZIONI DELEGHE
TUTELA AMBIENTALE

