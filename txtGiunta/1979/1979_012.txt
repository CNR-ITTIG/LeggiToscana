Finanziamento della spesa ospedaliera per l'esercizio finanziario
1979.

Il Consiglio Regionale ha approvato il 6-2-1979
Il Commissario del Governo ha apposto il visto il 12-3-1979
Il Presidente  della Giunta  Regionale promulga la seguente legge
regionale:

ARTICOLO UNICO

Al fine  di conseguire una erogazione della spesa compatibile con
le disponibilità  di cui  all'art. 52  della Legge  23  dicembre
1978,  n.   833,  il   finanziamento  della   spesa   complessiva
dell'esercizio finanziario  1979 per l'assistenza ospedaliera non
può superare la spesa risultante dai conti consuntivi degli Enti
Ospedalieri per l'anno 1977, maggiorata degli incrementi indicati
nella nota  di variazione  al bilancio  dello Stato  del corrente
esercizio finanziario  presentata dal Governo al Parlamento della
Repubblica il 13 gennaio 1979.

A tal  fine i  bilanci di  previsione degli  Enti Ospedalieri per
l'esercizio 1979,  predisposti dalle  amministrazioni interessate
entro i  limiti di  aumento indicati  nel comma  precedente, sono
trasmessi alla  Giunta regionale  entro 15  giorni dalla  data di
entrata in vigore della presente legge.

La mancata  presentazione del  bilancio entro il termine predetto
comporta  la  nomina  da  parte  della  Giunta  regionale  di  un
Commissario per la predisposizione del bilancio stesso.

La Giunta  regionale formula un giudizio sulla corrispondenza dei
singoli bilanci con quanto disposto al Comma 1.

Tale giudizio  costituisce parametro  di valutazione dell'atto in
sede di controllo di legittimità.

Fino  all'entrata   in  vigore   del  bilancio   per  l'esercizio
finanziario 1979,  l'Ente Ospedaliero  è autorizzato ad assumere
impegni di  spesa nei  limiti  degli  analoghi  stanziamenti  del
bilancio di previsione 1977 e successive modificazioni.

Gli  amministratori  ed  il  Direttore  Amministrativo  dell'Ente
Ospedaliero sono  in solido  responsabili delle  spese disposte o
autorizzate in  eccedenza ai  limiti indicati dal bilancio, salvo
che non siano determinate da comprovate esigenze straordinarie ed
urgenti, immediatamente  denunciate e  riconosciute dalla  Giunta
regionale.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 21 marzo 1979

La presente  legge è  stata approvata dal Consiglio Regionale il
6-2-1979 ed è stata vistata dal Commissario del Governo il 12-3-
1979.



ASSISTENZA SANITARIA

