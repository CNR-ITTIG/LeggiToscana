Provvedimenti  per   l'acquisto  di  materiale  rotabile  per  il
trasporto pubblico.

Il Consiglio Regionale ha approvato il 20-11-1979
Il Commissario del Governo ha apposto il visto il 17-12-1979
Il Presidente  della Giunta  Regionale promulga la seguente legge
regionale:

ARTICOLO 1

Ai  fini   del  miglioramento  e  potenziamento  del  sistema  di
trasporti pubblici  della Toscana, la Regione destina la somma di
L. 2.640.000.000 per acquisto di materiale rotabile da utilizzare
per i trasporti collettivi.

I veicoli  così acquistati  entrano a  far parte  del patrimonio
disponibile della Regione.

ARTICOLO 2

I veicoli  acquistati  ai  sensi  della  presente  legge  vengono
assegnati dalla  Regione in  uso temporaneo  agli Enti ed Aziende
che  eserciscono  i  servizi,  ferma  restando  per  gli  autobus
l'immatricolazione  a   nome  dei  predetti  esercenti  ai  sensi
dell'art. 58, Comma 7, del
DM n. 393 del 15-6-1959.

L'atto di  assegnazione di  cui al  primo comma  dovrà prevedere
l'obbligo, per  gli enti  od aziende  assegnatari, della  messa a
disposizione dei  veicoli per necessità urgenti ed imprevedibili
relative a trasporti collettivi gestiti da altri enti o aziende.

L'atto di  assegnazione disciplinerà altresì le modalità della
messa  a  disposizione,  dell'uso  e  dei  rimborsi  degli  oneri
conseguenti.

L'atto  di   assegnazione   potrà   altresì   prevedere   forme
continuative di  utilizzazione congiunta  da parte di più enti o
aziende dei  veicoli acquistati  ai sensi  della presente  legge,
disciplinandone  le  modalità  e  la  ripartizione  degli  oneri
conseguenti.

I  veicoli   possono  essere   successivamente  redistribuiti  in
relazione  all'evoluzione   delle   esigenze   dei   servizi   ed
all'attuazione dei programmi di trasporto integrato.

L'eventuale restituzione  di uno  o  più  veicoli,  per  diversa
destinazione dovrà  essere richiesta dalla Giunta regionale agli
Enti  od  Aziende  con  un  preavviso  di  almeno  quattro  mesi,
riducibile fino  ad un mese nel caso di sostituzione con altri di
tipo più rispondente ai servizi da svolgere.

ARTICOLO 3

La Giunta  regionale redigerà  il programma  degli  acquisti  ai
sensi della presente legge sulla base dei criteri di assegnazione
fissati dal consiglio regionale.

Il programma degli acquisti di cui al primo comma preciserà tipi
e caratteristiche  dei veicoli, nonchè le aziende o gli enti cui
verranno assegnati  a titoli  di uso  temporaneo, precisando  per
ciascuno tipi e quantitativi.

ARTICOLO 4

In relazione  alle esigenze  dei servizi  nelle diverse  aree del
territorio  regionale,   al  loro  miglioramento  qualitativo  ed
all'economia   della   gestione,   la   Giunta   Regionale   può
condizionare l'assegnazione  di determinati veicoli ad un'Azienda
al trasferimento  alla Regione  di altri  veicoli  di  proprietà
della stessa  Azienda, di  caratteristiche diverse  e  di  valore
complessivamente non  superiore, per  la  destinazione  ad  altra
Azienda che ne abbia fatto richiesta in quanto meglio rispondenti
alle caratteristiche dei suoi servizi.

In questo  caso i  veicoli assegnati  dalla Regione  alla Azienda
cedente vengono  attribuiti in via definitiva a quest'ultima, nei
limiti del  valore dei  mezzi ceduti dall'Azienda stessa, i quali
entrano a far parte del patrimonio disponibile della Regione.

ARTICOLO 5

La Giunta  regionale è  autorizzata ad  effettuare gli  acquisti
previsti dal programma e con le modalità approvate dal Consiglio
Regionale ai sensi dell'art. 2 della presente legge.

ARTICOLO 6

La spesa  di L.  2.640.000.000 farà  carico al  cap.  58450  del
bilancio di  previsione del  corrente esercizio,  che presenta la
necessaria disponibilità.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 20 dicembre 1979.

La presente  legge è  stata approvata dal Consiglio Regionale il
20-11-1979 ed è stata vistata dal Commissario del Governo il 17-
12-1979.



TRASPORTI

