Modifiche   ed    integrazioni   della   LR   32/74   concernente
l'istituzione della FIDI/Toscana SpA.

Il Consiglio Regionale ha approvato il 30-10-1979
Il Commissario del Governo ha apposto il visto il 30-11-1979
Il Presidente  della Giunta  Regionale promulga la seguente legge
regionale:

ARTICOLO 1

L'art. 4, Comma 4 della LR 32/74 è sostituito dal seguente:

   "Per quanto  concerne il credito a breve termine, l'intervento
   dovrà  orientarsi   verso  operazioni   aventi  utilizzazione
   specifica e  comunque  con  durata  e  modalità  di  rimborso
   predeterminate.  Fino   al  31-12-80   i  limiti   percentuali
   riferentisi alle operazioni di credito a breve termine, di cui
   all'art.  4,   IV  comma   della  Legge  Regionale  n.  32/74,
   prefissati  dalle   direttive  del  Consiglio  Regionale,  non
   dovranno eccedere  i 2/3  (due terzi) del fondo destinato alle
   operazioni di credito a medio termine".
   
ARTICOLO 2

Ai sensi  e per  gli effetti  di  cui  all'art.  17  della  legge
regionale 5-6-74, n. 32, il contributo regionale per l'incremento
del fondo di garanzia della Fidi - Toscana SpA, di cui all'art. 5
della medesima legge, è determinato in L. 500.000.000.

ARTICOLO 3

Il contributo  di cui  al precedente  articolo farà  carico, per
Lire 300.000.000  al bilancio  dell'esercizio  1979  e  per  Lire
200.000.000  ai   bilanci   degli   esercizi   successivi,   come
determinato annualmente con legge di bilancio.

ARTICOLO 4

All'onere per l'anno 1979 derivante dalla presente legge è fatto
fronte con  i fondi  di bilancio del corrente esercizio di cui al
capitolo 41300  che presenta  la necessaria  disponibilità, dopo
l'incremento di cui al successivo articolo.

ARTICOLO 5

Agli stati  di previsione  di competenza  e di  cassa della parte
"Spesa" del  bilancio di  previsione  1979,  sono  apportate  per
analoghi importi le seguenti variazioni:

In diminuzione:
Cap. 64800
   Fondo di riserva per spese impreviste           L. 300.000.000

In aumento:
Cap. 41300
   Fidi  Toscana.   Fondo  di   garanzia   per
   copertura del  rischio (art. 8, lett. g) LR
   5-6-74 n.  32; LR 14-1-77 n. 5; LR 20-7-77,
   n. 43) (1976/1980)                              L. 300.000.000

La presente  Legge è  pubblicata sul  Bollettino Ufficiale della
Toscana. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 6 dicembre 1979.

La presente  legge è  stata approvata dal Consiglio Regionale il
30-10-1979 ed è stata vistata dal Commissario del Governo il 30-
11-1979.



CREDITO

