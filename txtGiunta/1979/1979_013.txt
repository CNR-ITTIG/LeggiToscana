Norme per  l'inquadramento nei  ruoli  organici  dei  Comuni  del
personale dei  disciolti ECA,  patronati  scolastici  e  consorzi
provinciali dei patronati scolastici.

Il Consiglio Regionale ha approvato il 13-2-1979
Il Commissario del Governo ha apposto il visto il 17-3-1979
Il Presidente  della Giunta  Regionale promulga la seguente legge
regionale:

ARTICOLO 1

Il personale dei disciolti Enti Comunali di Assistenza, assegnato
ai Comuni  in applicazione  dell'art. 16 della LR 30 maggio 1978,
n. 35,  ed il  personale dei  disciolti  Patronati  Scolastici  e
Consorzi  Provinciali  dei  Patronati  Scolastici,  assegnato  ai
Comuni in  applicazione dell'art.  2 della  LR 6 ottobre 1978, n.
69, è  inquadrato nei  ruoli organici  dei rispettivi  Comuni di
destinazione, con effetto dalla data di assegnazione.

ARTICOLO 2

L'inquadramento del  personale indicato al precedente articolo è
effettuato con  deliberazione del Consiglio Comunale, nel termine
di sessanta giorni dall'entrata in vigore della presente legge.

Il Consiglio  Comunale, apporta,  anche in applicazione del sesto
comma dell'art.  4 del  decreto - legge 10 novembre 1978, n. 702,
convertito con modificazioni nella legge 8 gennaio 1979, n. 3, le
conseguenti variazioni alla pianta organica del personale.

Le deliberazioni  adottate in  applicazione del presente articolo
diventano esecutive  dopo l'esame  della competente  Sezione  del
Comitato Regionale  di Controllo,  ove questa non rilevi vizi, ai
sensi dell'art. 4, sesto comma, della legge citata.

ARTICOLO 3

Il personale  è inquadrato  nel livello  retributivo  funzionale
corrispondente   alla    posizione   giuridica    risultante   da
provvedimenti  formalmente  adottati  dall'ente  di  provenienza;
nell'attuazione della  presente norma,  per il  personale non  di
ruolo, si  prescinde, in  deroga ai requisiti generali prescritti
per l'ammissione  al pubblico  impiego, dal  limite di età e dal
titolo di studio ordinariamente stabiliti.

Nell'ambito  del   livello  retributivo   funzionale  come  sopra
determinato,   al    personale   è   attribuita   la   qualifica
dell'ordinamento  del   personale  comunale   corrispondente   ai
contenuti di professionalità della qualifica di provenienza.

ARTICOLO 4

Il servizio  di ruolo  e  non  di  ruolo  prestato  nell'ente  di
provenienza  è   valutato,  agli   effetti  della   progressione
orizzontale della  retribuzione,  nella  stessa  misura  prevista
dalla normativa  rispettivamente vigente  nei periodi considerati
per  il   personale  di   ruolo  e  non  di  ruolo  dell'ente  di
destinazione.

Per i servizi pregressi prestati con orario di lavoro ridotto, si
applica una  riduzione della  valutazione dei periodi di servizio
in proporzione al rapporto tra orario ridotto e orario pieno.

I periodi  di interruzione  dei servizi pregressi con rapporto di
lavoro a tempo determinato non sono valutati ai fini indicati nel
presente articolo.

ARTICOLO 5

Il personale  inquadrato a  norma degli  articoli precedenti, che
goda, alla  data di  scioglimento dell'ente di provenienza, di un
trattamento   economico   superiore   a   quello   spettante   in
applicazione dei  precedenti artt.  3 e  4 mantiene la differenza
come assegno ad personam pensionabile e riassorbibile.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 26 marzo 1979.

La presente  legge è  stata approvata dal Consiglio Regionale il
13-2-1979 ed  è stata vistata dal Commissario del Governo il 17-
3-1979.



ENTI TERRITORIALI
ASSISTENZA SOCIALE
PERSONALE

