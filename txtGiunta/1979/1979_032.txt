Firenze e la Toscana dei Medici del Cinquecento.

Il Consiglio Regionale ha approvato il 12-6-1979
Il Commissario del Governo ha apposto il visto il 7-7-1979
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro delle  attività  statutarie  di
tutela  delle   attività  culturali   e  di  valorizzazione  del
patrimonio storico  e  artistico,  collabora  alla  realizzazione
della Sedicesima Esposizione Europea d'Arte e Cultura, intitolata
a "Firenze e la Toscana dei Medici nell'Europa del 500" e a tutte
le iniziative collaterali anche mediante apposito finanziamento.

ARTICOLO 2

Al Comitato  Nazionale per  la XVI  Esposizione Europea  d'Arte e
Cultura è  destinato, ai  fini di  cui all'art. 1 della presente
legge,  un  contributo  di  lire  L.  300.000.000  della  Regione
Toscana.

ARTICOLO 3

Ad  iniziative   concluse  il   Comitato  Nazionale  per  la  XVI
esposizione Europea assicura il versamento sul Bilancio regionale
del   saldo    attività   eventuale    della   gestione    delle
manifestazioni.

La  Giunta  regionale  presenterà  al  Consiglio  regionale  una
relazione sui  risultati delle  manifestazioni  con  allegato  il
rendiconto contabile della gestione.

ARTICOLO 4

La Regione  Toscana, secondo  quanto enunciato  all'art. 1  della
presente  legge,   eroga  contributi   per  iniziative  intese  a
contribuire al tema della Toscana del 500 promosse da Enti locali
e da istituzioni culturali per complessive L. 200.000.000.

ARTICOLO 5

Le iniziative ammesse al contributo potranno essere finanziate in
ragione  non   superiore  ad   un  terzo   della  spesa  ritenuta
ammissibile.

ARTICOLO 6

Per la  ammissione al contributo delle iniziative di cui all'art.
4 la  Giunta  regionale  si  avvale  del  parere  motivato  della
Consulta Regionale per i Beni Culturali e naturali.

ARTICOLO 7

Le domande  per la  concessione dei contributi di cui all'art. 4,
indirizzate al  Presidente della  Giunta regionale della Toscana,
dovranno pervenire  entro sessanta  giorni dall'entrata in vigore
della presente  legge, con allegati il programma delle iniziative
ed il  preventivo della  spesa. La  Giunta regionale  con propria
deliberazione, determina  l'ammissione ai  benefici e l'ammontare
del contributo, sentita la competente commissione consiliare.

ARTICOLO 8

L'onere derivante  dalla attuazione della presente legge previsto
in  L.   500.000.000  farà   carico  al  Bilancio  del  corrente
esercizio, Cap.  11840 "Spese  per  la  XVI  Esposizione  Europea
d'Arte e  Cultura e per le Manifestazioni Collaterali", che viene
istituito con la variazione di cui all'articolo seguente.

ARTICOLO 9

Negli stati  di previsione  di competenza e cassa della spesa del
bilancio per  l'anno finanziario  1979  vengono  introdotte,  per
analogo importo, le seguenti variazioni:

Di nuova istituzione:

Cap. 11840
   "Spese  per   la  XVI  Esposizione  Europea
   d'Arte e  Cultura e  per le  Manifestazioni
   collaterali"                                    L. 500.000.000

In diminuzione:

Cap. 64700
   "Fondo di riserva per spese obbligatorie"       L. 500.000.000

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 16 luglio 1979

La presente  legge è  stata approvata dal Consiglio Regionale il
12-6-1979 ed è stata vistata dal Commissario del Governo il 7-7-
1979.



CULTURA

