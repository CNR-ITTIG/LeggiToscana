Concorso regionale  sugli interessi  per  prestiti  contratti  da
cooperative  per   liquidare  acconti   ai  soci   conferenti  in
applicazione dell'art. 11 della L. 403/77.

Il Consiglio Regionale ha approvato il 27-7-1979
Il Commissario del Governo ha apposto il visto il 30-8-1979
Il Presidente  della Giunta  Regionale promulga la seguente legge
regionale:

ARTICOLO 1

Sui prestiti  di cui all'art. 2 n. 4 lett. b della legge 5-7-1928
n. 1760  - concedibili  con le modalità di cui all'art. 11 della
legge 1  luglio 1977  n. 403,  effettuati dagli  Istituti ed Enti
esercenti il  credito agrario  e destinati alla corresponsione di
anticipazioni  ai  soci  di  Cooperative  e  di  associazioni  di
produttori agricoli  e loro  consorzi costituiti  ai sensi  della
legge 20-10-1978  n. 674 - può essere concesso un concorso negli
interessi  nella   misura  pari  alla  differenza  fra  il  tasso
praticato dagli  Istituti di Credito e quello agevolato stabilito
dalla deliberazione del Consiglio regionale ai sensi dell'art. 10
della  LR   24-2-1978  n.   14,   nei   limiti   peraltro   delle
disponibilità   portate    dagli   stanziamenti   dell'anno   di
competenza.

ARTICOLO 2

I  prestiti   di  cui   al  precedente  art.  1  dovranno  essere
perfezionati tenendo  in particolare  conto che  la utilizzazione
del retratto  dei prestiti  stessi dovrà avvenire in coincidenza
delle specifiche  esigenze finanziarie delle Cooperative, o delle
associazioni, beneficiarie, mentre i riversamenti dovranno essere
effettuati all'epoca  delle vendite, anche parziali, dei prodotti
conferiti dai soci nella campagna agricola di riferimento.

I prestiti  non potranno avere durata superiore ad un anno e, ove
utilizzati in  cc, la chiusura del conto dovrà avvenire, in ogni
caso, entro 12 mesi dalla data di apertura.

I soggetti  beneficiari dei  prestiti dovranno  assumere  formale
impegno al rispetto delle norme sopraindicate.

ARTICOLO 3

Per ottenere i benefici di cui all'art. 1 della presente legge le
Cooperative  ed   associazioni  interessate  dovranno  presentare
domanda  all'Ufficio   Provinciale  dell'Agricoltura,  Foreste  e
Alimentazione   competente    per   territorio   e   all'Istituto
finanziario prescelto,  entro il  30 maggio  di ogni  anno per il
settore cerealicolo  e ortoflorofrutticolo, entro il 30 settembre
per il  settore vitivinicolo  ed entro  il  30  novembre  per  il
settore  oleario,   il  settore  lattiero  -  caseario  e  quello
zootecnico.

Gli  organismi   associativi  a   carattere  interprovinciale   o
regionale  dovranno   presentare   le   richieste   di   prestito
all'Ufficio Provinciale  dell'Agricoltura Alimentazione e Foreste
dove è posta la loro sede legale.

ARTICOLO 4

La Giunta  regionale potrà con proprio provvedimento, anticipare
agli Istituti  ed Enti  esercenti il credito agrario, interessati
alla concessione  dei prestiti  di cui  all'art. 1,  tutto od  in
parte il concorso regionale sugli interessi.

Il concorso  regionale negli  interessi sui  prestiti di  cui  al
precedente comma  verrà liquidato  alle Cooperative beneficiarie
dagli Istituti  ed Enti esercenti il credito agrario alla fine di
ciascun -  quadrimestre solare  ed alla  scadenza  del  prestito,
sulla base  di estratti  conto scalari  che gli  Istituti  stessi
invieranno agli  Uffici Provinciali  dell'Agricoltura, Foreste  e
Alimentazione competenti  per territorio,  i quali  emetteranno i
nulla -  osta  alla  concessione  del  concorso  regionale  negli
interessi.

I nulla  osta  verranno  inviati  contestualmente  agli  Istituti
finanziatori, al  Dipartimento Bilancio  e Finanze della Regione,
ed alla Cooperativa interessata.

ARTICOLO 5

Per quanto  non espressamente  previsto nella  presente legge  ai
prestiti di  cui all'art.  1 si  applicano le disposizioni di cui
alla  legge  5-7-1928  n.  1760  e  successive  modificazioni  ed
integrazioni e al relativo Decreto Ministeriale 23-1-1928 recante
norme regolamentari per l'attuazione della legge medesima.

ARTICOLO 6

Al  finanziamento   dell'onere  relativo   alla  concessione  del
concorso  regionale   negli  interessi   di  cui  all'art.  1  si
provvederà per l'anno in corso con la disponibilità di L. 1.500
milioni recata  dal Bilancio  1979 sul  capitolo 49500  e per gli
anni successivi  con i  fondi che saranno stanziati dalle singole
leggi di bilancio a cui si fa espresso riferimento.

La presente  legge è  pubblicata sul  Bollettino Ufficiale della
Regione.

E'  fatto  obbligo  a  chiunque  spetti  di  osservarla  e  farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 7 settembre 1979.

La presente  legge è  stata approvata dal Consiglio Regionale il
27-7-1979 ed  è stata vistata dal Commissario del Governo il 30-
8-1979.



AGRICOLTURA
CREDITO

