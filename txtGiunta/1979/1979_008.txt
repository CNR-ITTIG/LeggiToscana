Modifiche alle LLRR 17-1-76 n. 6 e 1-9-77 n. 68 concernenti norme
sulla formazione professionale.

Il Consiglio Regionale ha approvato il 28-12-1978
Il Commissario del Governo ha apposto il visto il 1-2-1979
Il Presidente  della Giunta  Regionale promulga la seguente legge
regionale:

ARTICOLO 1

Il primo comma della LR 1-9-77 n. 68 è sostituito dal seguente:

   "Allo scopo  di rispondere  ai criteri  di flessibilità  e di
   favorire la  mobilità del personale in rapporto alle esigenze
   del servizio  di formazione  professionale i  soggetti diversi
   dagli enti delegati ai sensi della LR 17 gennaio 1976, n. 6, i
   quali svolgono  i corsi di formazione professionale totalmente
   finanziati in  base all'art.  5  della  stessa  legge,  devono
   trasmettere alla Giunta regionale entro 30 giorni dall'entrata
   in vigore della presente legge:
   
   a) l'elenco  del personale insegnante addetto allo svolgimento
      dell'attività  della   Regione  Toscana  in  possesso  dei
      requisiti di  cui alla  legge 11  febbraio 1970,  n. 35  in
      servizio alla  data del  30 settembre  1977 con rapporto di
      lavoro a  tempo indeterminato  e, limitatamente  agli  enti
      locali, anche  con rapporto  di lavoro  a tempo determinato
      purchè con attività effettivamente prestata superiore a 5
      mesi nell'anno formativo 1975-76;
   b) l'elenco  del personale  non insegnante  che alla  suddetta
      data del 30 settembre 1977 prestava servizio nelle suddette
      attività con  rapporto di  lavoro a  tempo indeterminato e
      con un  orario settimanale di lavoro non inferiore a 18 ore
      settimanali".
   
ARTICOLO 2

L'art. 3 della LR 1-9-77 n. 68 viene così sostituito:

   "I soggetti  diversi dagli enti delegati che svolgono funzioni
   di formazione  professionale totalmente  finanziati  ai  sensi
   dell'art. 5  della LR 6/76 di fronte a nuove esigenze relative
   alla  funzionalità  dei  corsi  o  per  eventuali  necessarie
   sostituzioni  di   personale  già   in  servizio,   prima  di
   provvedere alla  utilizzazione di  nuovo  personale,  dovranno
   accertare  la  disponibilità  nell'elenco  istituito  con  la
   presente   legge    del    personale    occorrente    indicato
   nominativamente per  disciplina d'insegnamento  o per mansioni
   specifiche e  quindi assicurarsene  le prestazioni  attraverso
   apposite convenzioni o provvedendo all'assunzione dello stesso
   secondo le norme vigenti in materia di collocamento".
   
ARTICOLO 3

Il punto  d) dell'art.  20 della  LR 17-1-76  n.  6  viene  così
sostituito:

   "Gli  enti  delegati  per  tutte  le  esigenze  connesse  allo
   svolgimento delle  funzioni delegate  che non  possono  essere
   coperte con il personale comandato ai sensi dell'art. 26 della
   LR 17-1-1976,  n. 6 utilizzano personale docente e non docente
   riferibile alle  seguenti  categorie,  imputando  le  relative
   spese esclusivamente ai fondi accreditati dalla Regione per le
   funzioni delegate:
   
   a) proprio    personale  di  ruolo,  sulla  base  di  appositi
      provvedimenti  di   incarico   conformi   alle   rispettive
      qualifiche di appartenenza;
   b) personale  compreso nell'elenco  regionale degli  operatori
      della formazione professionale da assumersi con rapporto di
      lavoro a tempo determinato o, quando trattasi di dipendenti
      di  altri   enti,  mediante   convenzione  con   l'ente  di
      appartenenza;
   c) personale   di  altri  enti  pubblici  o  privati  mediante
      apposite convenzioni con l'ente di appartenenza;
   d) personale  con rapporto  di  lavoro  a  tempo  determinato,
      compreso in  graduatorie pubbliche  appositamente istituite
      dall'Ente delegato,  distinti  per  titolo,  disciplina  di
      insegnamento e  mansioni specifiche,  solo per le supplenze
      di personale  per il  quale sussiste  l'obbligo di  legge o
      contrattuale della  conservazione dei  posti  di  lavoro  e
      quando tali  esigenze non possono essere soddisfatte con il
      personale di cui alle lettere precedenti;
   e) personale  proveniente dal mondo del lavoro o della ricerca
      a  prestazione   professionale  per  insegnamenti  ad  alto
      contenuto tecnico  scientifico o che richiedono particolari
      esperienze  integrative   della  prestazione   svolta   dal
      personale di cui alle lettere precedenti.
   
   Il trattamento  economico del personale con rapporto di lavoro
   a tempo determinato di cui alle lettere b) e d) del precedente
   comma è rapportato a quello in vigore nell'organico dell'ente
   delegato per  qualifiche  analoghe  o  assimilabili  a  quelle
   conferite".
   
ARTICOLO 4

Le convenzioni di cui ai precedenti artt 2 e 3 sono stipulate con
l'Ente pubblico  o privato  di  appartenenza  dell'interessato  e
danno luogo solamente ad un rapporto di dipendenza funzionale tra
il lavoratore  e l'ente presso il quale presta la propria opera e
prevedono  la   copertura  delle  spese  sostenute  dall'ente  di
appartenenza in  applicazione del  contratto collettivo nazionale
di categoria.

Le convenzioni  relative allo  svolgimento di attività formative
per  un   periodo  di   sette  mesi   o  oltre  devono  prevedere
l'indicazione di  un programma  di utilizzazione per tutto l'anno
formativo  con   la  copertura   delle  spese  di  cui  al  comma
precedente.

La  mancata   accettazione,  da   parte  del  personale  compreso
nell'elenco  istituito  con  la  presente  legge  della  sede  di
servizio  da   assegnarsi  in   attuazione  dei  criteri  per  la
mobilità, stabiliti  dalla Giunta  regionale su  proposta  della
Commissione  di   cui  all'art.   2,  dovrà  essere  comunicato,
dall'Ente di appartenenza, alla Giunta regionale che provvederà,
sentita la predetta commissione, alla cancellazione del personale
interessato dall'elenco stesso.

ARTICOLO 5

Il secondo  e terzo  comma dell'art. 4 della LR 1-9-77 n. 68 sono
soppressi e  vengono sostituiti  dai comma  seguenti:  "Gli  enti
delegati, sulla  scorta dei dati risultanti dalle informazioni di
cui al  precedente comma,  provvederanno a  fornire le necessarie
comunicazioni  ai  soggetti  che  svolgono  corsi  di  formazione
professionale nel  territorio di  competenza, in  relazione  agli
obblighi posti da precedente art. 3 a carico dei soggetti stessi.

Ulteriori  esigenze   o  disponibilità  di  personale  esistenti
nell'ambito del  territorio provinciale  saranno segnalate  dagli
enti delegati  al Dipartimento  Istruzione e Cultura della Giunta
regionale che  provvederà a  compilare un  quadro  riepilogativo
regionale da  trasmettere agli  Enti delegati  ai fini  di cui al
precedente comma.

ARTICOLO 6

L'art. 5 della LR 1-9-77 n. 68 viene così sostituito:

   "Il  personale   compreso  nell'elenco   di  cui   all'art.  2
   eventualmente disponibile dopo la conclusione delle operazioni
   di cui all'art. 3 potrà essere impegnato dall'Ente delegato o
   dalla Regione  sulla base  dei criteri  stabiliti dalla Giunta
   regionale sentita la commissione di cui all'art. 2:
   
   a) nella  partecipazione ai  corsi di riconversione nel quadro
      degli obiettivi  della programmazione regionale al fine del
      reinserimento in  attività di sostegno di tutto il sistema
      formativo  per   assicurargli  un   profondo   rinnovamento
      qualitativo;
   b) per  l'approntamento di  studi, ricerche  e  documentazione
      inerenti la  formazione  professionale  assicurandosene  le
      prestazioni attraverso  le convenzioni di cui al precedente
      art. 3".
   
ARTICOLO 7

Dopo l'art. 6 della LR 1-9-77 n. 68 è istituito il seguente:

   art. 6/Bis:
   "La cancellazione  dall'elenco istituito dalla presente legge,
   oltre che nella ipotesi prevista all'ultimo comma dell'art. 4,
   è effettuata d'ufficio a seguito del raggiunto limite di età
   per il  collocamento a riposo qualora sussistano le condizioni
   minime per  il godimento  della pensione  o  a  seguito  della
   cessazione del  rapporto di  lavoro in  atto per cause diverse
   dalla contrazione del personale per diminuzione dell'attività
   formativa".

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 8 febbraio 1979

La presente  legge è  stata approvata dal Consiglio regionale il
28-12-1978 ed  è stata vistata dal Commissario del Governo il 1-
2-1979.



FORMAZIONE

