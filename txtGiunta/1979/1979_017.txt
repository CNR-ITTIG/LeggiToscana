Modifiche e  integrazioni  alla  LR  17-1-73,  n.  8.  Intervento
regionale  per   il  finanziamento   delle  opere   pubbliche  di
competenza delle  province, dei comuni e loro consorzi degli enti
ospedalieri.

Il Consiglio Regionale ha approvato il 13-3-1979
Il Commissario del Governo ha apposto il visto l'11-4-1979
Il Presidente  della Giunta  Regionale promulga la seguente legge
regionale:

ARTICOLO 1

L'intervento  finanziario  della  Regione  previsto  al  Comma  1
dell'articolo 1  della Legge  regionale 17  gennaio 1973  n. 8 è
esteso:

a) a     comuni    per  l'ampliamento,  la  ristrutturazione,  il
   completamento  di   sedi  municipali   o  per   l'acquisto   e
   l'adattamento di edifici da destinare allo stesso scopo;
b) a  comuni e/o comunità montane e loro consorzi per l'acquisto
   e l'adattamento  di immobili  da destinare ad usi di interesse
   pubblico anche multipli.

ARTICOLO 2

Il contributo  di cui  al precedente  articolo, in conto capitale
può essere  concesso ai  comuni, alle  comunità montane  e loro
consorzi, nella  misura massima del 100% della spesa riconosciuta
ammissibile.

ARTICOLO 3

Le modalità  di richiesta,  di concessione  e di  erogazione dei
contributi sono  disciplinate dalle  leggi regionali  17  gennaio
1973 n. 8 e 27 febbraio 1975 n. 18.

ARTICOLO 4

All'onere di  L. 3.000.000.000  derivante dall'applicazione della
presente legge  si fa  fronte  con  i  fondi  del  Bilancio  1979
iscritti al  Cap. 54800  che viene istituito con la variazione di
cui al successivo articolo.

Per  gli   anni  successivi   sarà   provveduto   con   separati
provvedimenti legislativi.

ARTICOLO 5

Agli stati  di previsione  di competenza  e di  cassa della parte
"spesa" del  bilancio di  previsione  1979  sono  apportate,  per
analoghi importi, le seguenti variazioni:

In diminuzione

Cap. 63000
   "Fondo  globale  per  il  finanziamento  di
   spese per l'adempimento di funzioni normali
   e per ulteriori programmi di sviluppo"        L. 3.000.000.000

Di nuova istituzione

Cap. 54800
   "Interventi  in   c/capitale  a  favore  di
   comuni, comunità  montane e loro consorzi,
   per l'acquisto  e l'adattamento di immobili
   da destinare ad usi pubblici". (LR n. 11/79
   - Atti del Consiglio)                         L. 3.000.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 aprile 1979.

La presente  legge è  stata approvata dal consiglio Regionale il
13-3-1979 ed è stata vistata dal Commissario del Governo l'11-4-
1979.



OPERE PUBBLICHE

