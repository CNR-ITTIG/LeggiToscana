Indennità di presenza, rimborso spese e trattamento economico di
missione  ai   Presidenti,  ai   membri  ed  ai  Segretari  delle
commissioni di  pubblica utilità  previste  dall'art.  14  della
legge 10/1977.  Finanziamento delle  attività delle  commissioni
provinciali.

Il Consiglio Regionale ha approvato il 25-9-1979
Il Commissario del Governo ha apposto il visto il 27-10-1979
Il Presidente  della Giunta  Regionale promulga la seguente legge
regionale:

ARTICOLO 1

L'indennità di  carica ed  il rimborso  delle spese,  nonchè il
trattamento economico  di missione  per il Presidente, i membri e
il Segretario delle Commissioni Provinciali per le espropriazioni
di pubblica utilità previste dall'art. 14 della legge 28.1.1977,
n. 10 sono disciplinate dalla presente legge.

Per i  componenti delle  Commissioni che  siano dipendenti  della
Regione o  dipendenti dello Stato si provvede rispettivamente, ai
sensi della  legge regionale  6 settembre 1973, n. 54, del DPR 30
giugno 1972, n. 748 e della legge 15 novembre 1973, n. 734.


ARTICOLO 2

Ai componenti  delle Commissioni di cui al precedente articolo ed
ai segretari  delle stesse  è attribuita  un'indennità per ogni
giornata di  seduta, fino  ad  un  massimo  di  48  (quarantotto)
giornate di seduta all'anno, di:

- L. 20.000 al Presidente
- L. 15.000 agli altri componenti ed al Segretario

Le  indennità   indicate  nel   comma  precedente  si  intendono
calcolate al lordo delle ritenute fiscali.

Alla liquidazione  delle indennità  provvede trimestralmente  la
Giunta Regionale  sulla base  di  prospetti  riepilogativi  delle
presenze sottoscritti  dal  Presidente  e  dal  Segretario  della
Commissione.

ARTICOLO 3

Ai componenti che risiedono in un Comune diverso da quello ove ha
sede la  Commissione, spetta, quando si rechino alla seduta della
Commissione, un trattamento economico di trasferta in misura pari
a quello  indicato dalla  LR 9-8-1978, n. 52 (relativo alle fasce
funzionali di  inquadramento VII, VI e V) per ogni 24 ore, e, per
le  trasferte   di  durata   inferiore  in   misura  pari  ad  un
ventiquattresimo della diaria intera per ogni ora.

Ai  componenti   di  cui   al  comma  precedente,  è,  altresì,
corrisposto il  rimborso delle  spese  di  viaggio  su  mezzi  di
trasporto pubblici  dal Comune  di residenza a quello ove ha sede
la Commissione Provinciale.

Per  viaggi  effettuati  con  automezzo  proprio  è  corrisposta
un'indennità chilometrica ragguagliata ad un quinto del costo di
un litro di benzina super vigente nel tempo.

ARTICOLO 4

Ai componenti  della Commissione  Provinciale che per ragioni del
loro ufficio  si recano  fuori della  sede presso  la quale  sono
nominati, compete  il trattamento  di trasferta  nella misura del
precedente art.  3, con  riferimento al  Comune di  residenza. La
missione deve essere autorizzata dal Presidente della Commissione
Provinciale ed  il giorno  e l'ora  d'inizio e  fine della stessa
devono risultare da dichiarazione scritta dell'interessato.

ARTICOLO 5

La corresponsione dell'indennità di presenza, dell'indennità di
trasferta ed  il rimborso  delle spese  di viaggio, decorre dalla
prima seduta  della Commissione  Provinciale alla  quale  ciascun
competente ha partecipato.

La Giunta Regionale provvederà al conguaglio fra le somme dovute
al Presidente,  ai Componenti  ed al Segretario della Commissione
Provinciale a  norma della  presente legge  e quelle anticipate a
qualsiasi titolo  per il  periodo anteriore all'entrata in vigore
della presente legge.

ARTICOLO 6

Le  spese  necessarie  per  il  funzionamento  delle  Commissioni
Provinciali (postali, telefoniche, cancelleria ecc. sono a carico
della Regione.

ARTICOLO 7

All'onere  derivante  dalla  presente  legge  per  indennità  di
presenza, indennità  di trasferta  e per il rimborso delle spese
di viaggio,  previsto in  L. 60.000.000  si provvede,  per l'anno
1979, con  lo stanziamento  di cui al cap. 06300 del bilancio del
corrente esercizio che presenta la necessaria disponibilità dopo
l'impinguamento disposto con il successivo art. 8.

All'onere derivante  dalla presente  legge per  il  funzionamento
delle Commissioni  Provinciali si  provvede, per l'anno 1979, con
gli appositi  stanziamenti del  bilancio del  corrente  esercizio
relativi  alle   "Spese  di   funzionamento  istituzionale"   che
presentano la necessaria disponibilità.

Per gli anni successivi gli oneri di cui al primo e secondo comma
del presente articolo saranno determinati con le singole leggi di
bilancio.

ARTICOLO 8

Agli stati  di previsione  di competenza  e di  Cassa della parte
"Spesa" del  bilancio del  corrente esercizio sono apportate, per
analoghi importi, le seguenti variazioni:

in diminuzione:
CAP. 64700 -
   Fondo di riserva per spese obbligatorie          L. 60.000.000

in aumento:
CAP. 06300
   Spese  per  il  funzionamento,  compresi  i
   gettoni  di   presenza,   i   compensi   ai
   componenti e  le indennità  di missione ed
   il  rimborso  delle  spese  di  viaggio  ai
   membri estranei  all'Amm.ne  regionale  dei
   Comitati e Commissioni (LLRR 20-1-1977, nn.
   9 e 10;  art. 5 LR 1-6-1977, n.ro 33;  art.
   2 LR  1-9-1977, n.  68; LR  28-10-1977,  n.
   74).   Indennità,    rimborso   spese    e
   trattamento economico  di missione  per gli
   esperti della Commissione Regionale Tecnico
   - AMMINISTRATIVA (LR 30-8-73, n. 53; LR 25-
   8-78, n. 59)                                     L. 60.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 3 novembre 1979.

La presente  legge è  stata approvata dal Consiglio Regionale il
25-9-1979 ed  è stata vistata dal Commissario del Governo il 27-
10-1979.



ORGANI
PERSONALE

