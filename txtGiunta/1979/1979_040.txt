Rifinanziamento ed  integrazione della  LR 7-4-76,  n. 15  - già
modificata con  LR 30-5-78,  n. 35  - concernente: "Interventi in
materia di  assistenza sociale  e delega  di funzioni  agli  enti
locali.

Il Consiglio Regionale ha approvato il 18-7-1979
Il Commissario del Governo ha apposto il visto il 17-8-1979
Il Presidente  della Giunta  Regionale promulga la seguente legge
regionale:

ARTICOLO 1

Dopo l'articolo  3 della  LR 7  aprile 1976, n. 15 è inserito il
seguente:

   Art. 3/bis.
   
   Le attività  ed  i  servizi  previsti  dall'articolo  3  sono
   estesi,  per   quanto  possibile,   ai   lavoratori   emigrati
   all'estero e alle loro famiglie.
   
   Sono in particolare assicurati:
   
   1) la    frequenza  da  parte  dei  figli  degli  emigrati  ad
      iniziative di  vacanza organizzate  da  enti  locali  della
      Toscana;
   2) il  rimborso delle  spese per  il trasporto delle salme dei
      lavoratori o dei loro familiari deceduti all'estero;
   3) il    rimborso  delle  spese  di  viaggio  e  di  trasporto
      sostenute dai  lavoratori emigrati e dai loro familiari nel
      caso in  cui i  lavoratori medesimi, dopo almeno un biennio
      di permanenza  all'estero, rientrino  definitivamente nella
      Regione. Il  rimborso delle  suddette  spese  e  di  quelle
      previste al punto 2 è concesso ai lavoratori emigrati o ai
      loro familiari  che si  trovino nelle  condizioni  previste
      dall'art. 3, lettera C).
   
ARTICOLO 2

L'articolo 8, n. 8 della LR 7 aprile 1976, n. 15, già modificato
dall'art. 6  della LR  30 maggio  1978, n. 35, è modificato come
segue:

   8) dei lavoratori emigrati di cui all'articolo 3 bis.
   
ARTICOLO 3

Il terzo  comma dell'articolo  22 della  LR 7  aprile 1976 n. 15,
già modificata  dall'art. 17  della LR  30 maggio  1978 n. 35 è
sostituito dal seguente:

   L'assegnazione dei  fondi previsti  per  le  funzioni  di  cui
   all'articolo 3  bis è  effettuata in  proporzione agli  oneri
   sostenuti per l'esercizio delle funzioni medesime.
   
   Alla ripartizione dei fondi provvede la Giunta regionale sulla
   base  della   documentazione  fatta   pervenire   dai   comuni
   interessati.
   
ARTICOLO 4

Il Comma  1 e  2 dell'articolo  23 della  LR 7 aprile 1976 n. 15,
modificati con  l'art. 18  della LR  20 marzo  1978, n.  35  sono
sostituiti dai seguenti:

   La Regione  per l'anno 1979 concorre con contributi alle spese
   sostenute dai comuni o dai loro consorzi per l'esercizio delle
   funzioni di cui all'articolo 3.
   
   I comuni  o  i  consorzi  interessati  alla  ripartizione  dei
   contributi  di  cui  al  comma  precedente  trasmettono  entro
   sessanta giorni  dall'entrata in vigore della presente legge i
   programmi delle attività previste per l'anno 1979.
   
ARTICOLO 5

Alle spese  derivanti dagli interventi di cui agli articoli 1 e 4
si  fa   fronte  rispettivamente   per  l'anno   1979,  con   gli
stanziamenti allocati  in corrispondenza  dei  capitoli  11800  e
29100 del bilancio di previsione regionale.

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 17 agosto 1979.

La presente  Legge è  stata approvata dal Consiglio Regionale il
18-7-1979 ed  è stata vistata dal Commissario del Governo il 17-
8-1979.



ATTRIBUZIONI DELEGHE
ASSISTENZA SOCIALE

