Erogazione somma ' una tantum' ai dipendenti regionali.

Il Consiglio Regionale ha approvato il 9-10-1979
Il Commissario del Governo ha apposto il visto il 27-10-1979
Il Presidente  della Giunta  Regionale promulga la seguente legge
regionale:

ARTICOLO 1

Al personale  inquadrato nel ruolo unico regionale è attribuita,
per l'anno  1979, la  somma una  - tantum  di L.  250.000  pro  -
capite.

L'importo di  cui sopra  non è  pensionabile ed è soggetto alle
sole  ritenute  erariali;    esso  è  proporzionalmente  ridotto
qualora il  servizio sia stato prestato per una parte del periodo
indicato al  prima comma,  nonchè nei  casi di  riduzione  dello
stipendio intervenuti nel periodo sopra citato.

La medesima  somma è altresì corrisposta al personale assegnato
alla Regione  in applicazione  dell'art. 6  della legge 30 aprile
1976,  n.  386,  nonchè  al  restante  personale  amministrativo
direttamente, anche  se non  ancora inquadrato  nel  ruolo  unico
regionale, esclusi  i dipendenti  a qualunque titolo comandati in
servizio presso la Regione.

Per il personale che, nel periodo di riferimento, per effetto del
mantenimento  della   posizione   giuridica   ed   economica   di
provenienza,  abbia   usufruito  di   un  regime   di  indennità
integrativa speciale,  o di  somme a  titolo corrispondente, più
favorevole, la  predetta somma  è  ridotta  in  misura  pari  ai
maggiori importi a tale titolo percepiti.

ARTICOLO 2

All'onere  derivante   dall'applicazione  della  presente  legge,
previsto in  L. 800.000.000  si fa  fronte con  i fondi di cui al
cap. 04000  del bilancio  del corrente esercizio, che presenta la
necessaria disponibilità,  dopo la  variazione in aumento di cui
al successivo art. 3.

ARTICOLO 3

Agli stati  di previsione  di competenza  e di  cassa della parte
"Spesa" del  bilancio del  corrente esercizio sono apportate, per
analogo importo le seguenti variazioni:

In diminuzione:

Cap. 64700
   "Fondo di riserva per spese obbligatorie        L. 800.000.000

In aumento:

Cap. 04000
   Spese per  il personale  addetto ai servizi
   della  Regione   (LR  6-9-1973,   n.   54).
   Stipendi, altri  assegni fissi e contributi
   diversi, a carico dell'Ente"                    L. 800.000.000

ARTICOLO 4

La LR  n. 55  (Atti del  consiglio) approvata nella seduta del 25
settembre 1979 ed avente ad oggetto: "Erogazione di una somma una
tantum ai dipendenti regionali" è ritirata.

La presente  legge è  pubblicata sul  Bollettino Ufficiale della
Regione.

E'  fatto  obbligo  a  chiunque  spetti  di  osservarla  e  farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127,  della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 2 novembre 1979

La presente  legge è  stata approvata dal Consiglio Regionale il
9-10-1979 ed  è stata vistata dal Commissario del Governo il 27-
10-1979.



ENTE REGIONE
PERSONALE

