Contributi finanziari  della  Regione  a  favore  del  Comune  di
Stazzema per  interventi volti  alla esaltazione dei valori della
resistenza.

Il Consiglio Regionale ha approvato il 20-3-1979
Il Commissario del Governo ha apposto il visto il 9-4-1979
Il Presidente  della Giunta  Regionale promulga la seguente legge
regionale:

ARTICOLO 1

Per la  realizzazione delle  opere e delle iniziative di cui alla
legge regionale  3 febbraio 1975 n. 9, la Regione Toscana concede
al Comune di Stazzema un ulteriore contributo di L. 150.000.000.

Per la  erogazione e  la utilizzazione del predetto contributo si
applicano le norme di cui alla succitata legge regionale.

ARTICOLO 2

La Regione Toscana, in attuazione dei principi espressi nell'art.
1 -  comma 1 dello Statuto - e nel quadro delle finalità rivolte
alla  esaltazione   dei  valori  della  "Resistenza"  concede  un
contributo di  lire 5.000.000 al Comune di Stazzema, decorato con
medaglia d'oro  al valore  militare per  il martirio subito dalla
sua popolazione  per l'eccidio  del 12  agosto 1944  ad opera dei
nazisti, quale  concorso nelle spese di rappresentanza del comune
stesso nelle cerimonie celebrative del predetto periodo storico.

ARTICOLO 3

Il  contributo  di  cui  al  precedente  articolo  sarà  erogato
annualmente, con  deliberazione  della  Giunta  regionale  e  con
vincolo di  destinazione, su apposito conto corrente fruttifero a
favore del comune di Stazzema presso il suo Tesoriere.

Il Comune di Stazzema ed il suo Tesoriere sono responsabili della
utilizzazione del  contributo per le finalità cui è destinato e
in ordine  a tale  utilizzazione il  Sindaco del  predetto Comune
presenterà apposita  relazione, alla  fine di  ogni  anno,  alla
Giunta regionale.

ARTICOLO 4

Agli oneri derivanti dall'applicazione della presente legge si fa
fronte con  appositi capitoli  che vengono istituiti nel bilancio
di previsione  1979  con  le  variazioni  di  cui  al  successivo
articolo 5.

Per gli  anni successivi  al 1979  l'onere previsto  dall'art.  2
della presente  legge sarà  stabilito dalle  relative  leggi  di
bilancio.

ARTICOLO 5

Agli stati  di previsione  di competenza  e di  cassa della parte
spesa  del  bilancio  di  previsione  1979  sono  apportate,  per
analoghi importi, le seguenti variazioni:

In diminuzione

Cap. 63000
   "Fondo  globale  per  il  finanziamento  di
   spese per l'adempimento di funzioni normali
   e per ulteriori programmi di sviluppo"          L. 150.000.000

Cap. 64800
   "Fondo di riserva per spese impreviste"           L. 5.000.000

Totale in diminuzione                              L. 155.000.000

Di nuova istituzione

Cap. 11870
   "Contributo al  comune di  Stazzema per  la
   realizzazione di opere ed iniziative di cui
   alla LR  3 febbraio 1975 n. 9 (art. 1 LR n.
   15/79 - atti del consiglio)                     L. 150.000.000

Cap. 11880
   "Contributo annuale  al Comune  di Stazzema
   quale    concorso     nelle    spese     di
   rappresentanza del  Comune  stesso  per  la
   esaltazione  dei  valori  della  Resistenza
   (art. 2 LR n. 15/79 - atti del consiglio)         L. 5.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 12 aprile 1979.

La presente  legge è  stata approvata dal Consiglio Regionale il
20-3-1979 ed è stata vistata dal Commissario del Governo il 9-4-
1979.



STORIA
CELEBRAZIONI

