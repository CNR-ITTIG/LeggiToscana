Norme  sulle  nomine  e  designazioni  dei  rappresentanti  della
Regione in enti ed organismi esterni.

Il Consiglio Regionale ha approvato il 6-2-1979
Il Commissario del Governo ha apposto il visto il 27-2-1979
Il Presidente  della Giunta  Regionale promulga la seguente legge
regionale:

ARTICOLO 1

La  presente   legge  disciplina,   nel  rispetto   dei  principi
fondamentali fissati  dalla legge statale 24 gennaio 1978, n. 14,
il procedimento  di formazione  delle nomine  e  designazioni  di
competenza regionale.

ARTICOLO 2

I rappresentanti  della Regione  negli organi  di enti,  aziende,
società e  associazioni, comitati, commissioni e altri organismi
esterni sono  nominati o  designati dal Consiglio regionale salvo
che sia  stabilito diversamente  dalle disposizioni  in base alle
quali la nomina o la designazione deve essere effettuata.

Il Consiglio provvede secondo i criteri di cui agli artt. 58 e 59
dello Statuto,  in quanto  applicabili, e secondo le disposizioni
della presente  legge, salvi  i casi  in cui  la nomina  consegua
obbligatoriamente ad una carica o ad una funzione regionale.

ARTICOLO 3

L'ufficio di Presidenza del Consiglio regionale compila, entro il
31 ottobre  di  ogni  anno,  un  elenco  di  tutte  le  nomine  o
designazioni  di  competenza  del  Consiglio  da  effettuare  nel
successivo anno solare.

Tale elenco contiene:

a) l'indicazione  degli organismi cui le nomine o le designazioni
   si riferiscono;
b) l'indicazione delle norme che prevedono l'incarico;
c) la data entro cui la nomina deve essere effettuata;
d) l'ammontare dell'eventuale compenso e l'ente erogatore.

Qualora nel  corso dell'anno  si  rende  necessario  procedere  a
nomine o designazioni non previste nell'elenco di cui al 1 comma,
l'Ufficio di Presidenza compila elenchi suppletivi.

Gli elenchi  di cui  al presente  articolo  sono  pubblicati  sul
Bollettino Ufficiale della Regione.

ARTICOLO 4

L'iniziativa per  la presentazione  delle proposte  relative alle
nomine o  designazioni previste  dall'elenco di  cui  all'art.  3
spetta ai  consiglieri  regionali,  ai  Gruppi  consiliari,  alla
Giunta regionale.

Le  proposte   devono  pervenire   al  Presidente  del  Consiglio
regionale almeno 30 giorni prima della data stabilita nell'elenco
stesso.

Le proposte  sono accompagnate  da una  nota  illustrativa  circa
l'idoneità  del   candidato  a  ricoprire  l'incarico  anche  in
relazione alle  finalità dell'ente  o organismo  per il quale si
propone la nomina o la designazione.

Nella nota  illustrativa  devono  essere  altresì  indicati  gli
eventuali incarichi ricoperti dai candidati.

ARTICOLO 5

La  Commissione   consiliare  cui   è  assegnato   l'esame   del
provvedimento  relativo  alla  nomina  o  designazione  ai  sensi
dell'art.  28   del  Regolamento   interno  del  Consiglio,  può
procedere ad  eventuali audizioni  ai fini  di acquisire elementi
utili alla valutazione della proposta.

ARTICOLO 6

Il Consiglio  regionale delibera,  nell'ambito delle  candidature
proposte, la  nomina o  designazione, tenendo conto, tra l'altro,
dei requisiti  di esperienza  e di professionalità dei candidati
in relazione  alle specifiche  finalità dell'ente,  e  di  altri
incarichi eventualmente ricoperti.

ARTICOLO 7

Entro il 31 gennaio di ogni anno, l'Ufficio di Presidenza compila
un'elenco di  tutte le  nomine  e  designazioni  che  sono  state
effettuate dal Consiglio nell'anno solare precedente. Tale elenco
viene immediatamente  pubblicato nel  Bollettino Ufficiale  della
Regione.

ARTICOLO 8

Per le  nomine o  designazioni di  loro competenza la Giunta e il
suo Presidente  compilano gli  elenchi con  le caratteristiche di
cui agli artt. 3 e 7. Tali elenchi sono pubblicati nel Bollettino
Ufficiale della Regione.

Le nomine  e le  designazioni di  cui al  presente articolo  sono
effettuate,  salvi   i   casi   in   cui   la   nomina   consegua
obbligatoriamente ad  una carica  o ad  una  funzione  regionale,
previo parere  del Consiglio  regionale da  esprimere, secondo la
procedura di  cui all'art.  5 nel  termine  di  30  giorni  dalla
richiesta della Giunta o del suo Presidente.

La richiesta è corredata dalla nota illustrativa di cui al III e
al IV comma dell'art. 4.

Decorso il suddetto termine la Giunta e il suo Presidente possono
in ogni  caso  procedere  alle  nomine  o  designazioni  di  loro
competenza.

ARTICOLO 9

I rappresentanti  della Regione  come sopra nominati devono tener
conto delle  direttive del  Consiglio ovvero della Giunta in caso
di nomine  di competenze di questa e sono tenuti, se richiesti, a
riferire agli organi della Regione.

La inadempienza  a tali  obblighi  o  la  ingiustificata  assenza
dall'attività degli  organi per  i quali  è stata  conferita la
nomina o  designazione possono  comportare la revoca della nomina
stessa salvo  che ciò sia escluso dalle norme in base alle quali
la nomina è stata effettuata.

La mancanza  o  la  infedeltà  della  comunicazione  di  cui  al
successivo  art.   11,  in   qualsiasi   momento   accertate   in
contraddittorio con  l'interessato, comportano la decadenza dalla
nomina, salva la validità degli atti compiuti.

ARTICOLO 10

Le  nomine  o  designazioni  di  cui  alla  presente  legge  sono
incompatibili, salvo diversa disciplina prevista da leggi statali
o regionali, con le funzioni di:

a) dipendente  dello Stato e della Regione che comunque assolva a
   mansioni inerenti  l'esercizio della  vigilanza sugli  enti ed
   organismi;
b) magistrato  ordinario, del  Consiglio di  Stato, dei Tribunali
   amministrativi regionali,  della Corte  dei Conti  e  di  ogni
   altra giurisdizione speciale;
c) avvocato o procuratore presso l'Avvocatura dello Stato;
d) appartenente     alle  forze  armate  in  servizio  permanente
   effettivo;
e) consulente  o dipendente dell'ente o organismo per il quale il
   candidato è  proposto, ovvero  di enti  o organismi  da  esso
   dipendenti o ad esso strumentali;
f) membro  di organi  consultivi tenuti  ad esprimere  pareri  su
   provvedimenti degli organi degli enti e degli istituti.

Le nomine  o le designazioni alle cariche di Presidenti o di Vice
Presidenti degli enti di cui all'art. 2 sono incompatibili con le
funzioni di membro del Parlamento o dei Consigli regionali.

ARTICOLO 11

Ai soli  effetti  della  presente  legge  ed  in  conformità  ai
principi fondamentali  stabiliti dalla  legge statale  24 gennaio
1978, n.  14, i  rappresentanti della  Regione negli  enti di cui
all'art. 2,  entro tre  mesi dalla nomina, forniranno all'Ufficio
di Presidenza del Consiglio i seguenti dati:

a) curriculum  vitae, contenente  fra l'altro l'indicazione degli
   incarichi,  pubblici   o  privati  a  carattere  continuativo,
   attualmente ricoperti  e gli  eventuali emolumenti  e rimborsi
   spese percepiti;
b) la consistenza del proprio patrimonio alla data della nomina;
c) la  intervenuta dichiarazione,  ai fini  fiscali, di  tutti  i
   propri redditi.

Analoga comunicazione  deve essere presentata entro il trentesimo
giorno successivo alla definitiva scadenza del mandato.

La comunicazione dei dati di cui alle lettere a) e b) del I comma
dovrà essere  fatta con  le specificazioni richieste in apposita
scheda  predisposta   dalla  Commissione   di  cui   all'articolo
successivo.

ARTICOLO 12

La  tenuta   e  l'aggiornamento  dei  dati  in  cui  all'articolo
precedente e  l'accertamento di  cui all'ultimo comma dell'art. 9
sono affidati  all'Ufficio di  Presidenza del  Consiglio  che  li
esercita tramite  un  consigliere  delegato,  affiancato  da  una
Commissione consiliare speciale rappresentativa di tutte le forze
politiche presenti in Consiglio.

Il Presidente  del Consiglio regionale comunica semestralmente al
Consiglio i  nominativi di  coloro che  non hanno  fornito i dati
sopracitati.

ARTICOLO 13

Ogni  consigliere   regionale  può  prendere  visione  dei  dati
trasmessi  all'Ufficio  di  Presidenza  del  Consiglio  ai  sensi
dell'art. 11.

Norma transitoria
Per le  nomine e  designazioni da  effettuare nell'anno  1979  la
presente legge  si  applica  indipendentemente  dalla  formazione
degli elenchi di cui agli artt. 3 e 8.

Per il  primo impianto  dell'attività prevista  nell'art. 12,  i
dati di  cui all'art.  11 dovranno  essere forniti entro tre mesi
dall'invio della  scheda di  cui all'ultimo  comma  dello  stesso
articolo,  con   riferimento  alla  data  della  nomina  o  della
designazione nella  carica o  ufficio, o  incarico  ricoperti  al
momento della richiesta dichiarazione.

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 8 marzo 1979.

La presente  legge è  stata approvata dal Consiglio Regionale il
6-2-1979 ed è stata vistata dal Commissario del Governo il 27-2-
1979.



ORGANI
ORDINAMENTO

