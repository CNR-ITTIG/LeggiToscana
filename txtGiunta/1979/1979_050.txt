Modificazioni ed  integrazioni della  LR 22  del  20-3-75  "Norme
sulle procedure contrattuali degli Enti Ospedalieri".

Il Consiglio Regionale ha approvato il 2 ottobre 1979
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 4 della LR 20-3-1975, n. 22 è sostituito dal seguente:

   "La contrattazione  con enti  pubblici può  avvenire senza le
   limitazioni di  oggetto e  di forma  previste  negli  articoli
   precedenti.
   
   Per la  contrattazione con  società cooperative o consorzi di
   cooperative, l'ente  ospedaliero ha  facoltà di procedere con
   il metodo  della trattativa  privata quando  tali  società  o
   consorzi accettino  prezzi  non  superiori  a  quelli  massimi
   risultanti dai  listini delle  Camere di  Commercio, nella cui
   circoscrizione ha  sede l'ente ospedaliero, relativi alla data
   di conclusione  nel contratto  o della  consegna della merce e
   agli eventuali adeguamenti trimestrali in caso di contratti di
   somministrazione che  comportino consegne per un arco di tempo
   superiore al trimestre.
   
   Quando si  provvede a mezzo di trattativa privata ai sensi del
   comma precedente,  deve essere  interpellato il maggior numero
   di società  o consorzi  di cui  al  II  comma,  comunque  non
   inferiore  a   tre,  salvo  che  la  natura,  l'urgenza  della
   prestazione ovvero  l'assenza di  concorrenti  siano  tali  da
   rendere necessario  il ricorso  ad  una  determinata  società
   cooperativa o consorzio di cooperative".

La  presente   legge  Regionale   è  pubblicata  sul  Bollettino
Ufficiale. E'  fatto obbligo  a chiunque  spetti di  osservarla e
farla osservare come legge della Regione Toscana.

Firenze, 26 ottobre 1979

La presente legge è stata approvata dal consiglio Regionale il 2
ottobre 1979  e viene  promulgata ai sensi dell'articolo 27 dello
Statuto per scadenza dei termini di cui al IV comma dell'art. 127
della Costituzione.



ENTI SANITARI
CONTABILITA' CONTRATTI

