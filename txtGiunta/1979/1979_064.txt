Modifica  alla  LR  59/79  concernente  l'istituzione  dei  ruoli
nominativi regionali  del  personale  del  servizio  sanitario  e
disciplina per l'iscrizione nei ruoli medesimi del personale alle
unità sanitarie locali.

Il Consiglio Regionale ha approvato il 13-11-1979
Il Commissario del Governo ha apposto il visto il 15-12-1979
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 2,  lett. a)  dalla Legge regionale n. 59/79 approvata dal
Consiglio Regionale  nella seduta  del 16  ottobre 1979  è così
sostituito:

   a) enti  ospedalieri, con  esclusione  di  quello  addetto  ai
   servizi per  la gestione  dei beni  mobili ed  immobili  e  di
   attrezzature non destinati a servizi igienici o sanitari o non
   inerenti comunque funzioni in materia igienica e sanitaria.
   
L'art. 12  della legge  regionale 59/79  di cui al primo comma è
abrogato.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 dicembre 1979.

La presente  legge è  stata approvata dal Consiglio Regionale il
13-11-1979 ed è stata vistata dal Commissario del Governo il 15-
12-1979.



ENTI SANITARI
PERSONALE

