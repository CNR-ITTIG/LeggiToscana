Contributo della  Regione  Toscana  per  lo  svolgimento  del  5o
congresso internazionale sull'illuminismo in Pisa.

Il Consiglio Regionale ha approvato il 15-5-1979
Il Commissario del Governo ha apposto il visto il 18-6-1979
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro delle  finalità  statutarie  di
tutela  e   promozione  delle   attività  culturali  nonchè  di
attuazione  dei   principi  espressi  nell'art.  4  per  favorire
l'espansione  delle  relazioni  culturali  e  scientifiche  della
Toscana con  l'estero e lo sviluppo del turismo e delle attività
economiche connesse,  collabora alla  realizzazione  del  "Quinto
Congresso  Internazionale  sull'Illuminismo"  in  Pisa,  promosso
dalla "società  Internazionale di studi sul XVIII secolo", anche
mediante apposito finanziamento.

La realizzazione  e la  gestione della manifestazione è affidata
al Comitato  organizzatore del  Quinto  Congresso  Internazionale
sull'Illuminismo -  del quale  fanno parte la Regione Toscana, il
Segretariato del  Congresso -  Istituto di  Lingua e  Letteratura
Francese dell'Università  di Pisa,  il Comune  e la Provincia di
Pisa, i  Comuni di  Lucca e  Volterra, l'Ente  Provinciale per il
Turismo di  Pisa -  che opera  nell'ambito  delle  direttive  del
Comitato Scientifico  del Congresso composto dai massimi studiosi
e storici  italiani dell'Illuminismo  e nominato  dalla  società
promotrice del Congresso.

Al Comitato  organizzatore affluiscono, oltre al contributo della
Regione Toscana di cui alla presente legge, anche i contributi di
altri  enti   ed  istituzioni,   ad  eccezione   dei   contributi
concernenti iniziative intraprese autonomamente dagli enti di cui
al comma precedente.

ARTICOLO 2

L'Amministrazione Provinciale  di Pisa,  nella  sua  qualità  di
tesoriere  del   comitato  organizzatore   del  Quinto  Congresso
Internazionale sull'Illuminismo,  è destinataria  del contributo
della Regione Toscana.

ARTICOLO 3

Ad iniziativa  conclusa  il  Comitato  Organizzatore  del  Quinto
Congresso Internazionale  sull'Illuminismo assicura il versamento
nel bilancio regionale dell'eventuale saldo attivo della gestione
della manifestazione.

La  Giunta  regionale  presenterà  al  Consiglio  regionale  una
relazione sui  risultati culturali del Congresso e delle relative
iniziative collaterali con allegato il rendiconto contabile della
gestione.

ARTICOLO 4

L'onere  derivante   dall'applicazione  della   presente   legge,
previsto in  L. 50.000.000, farà carico al Bilancio del corrente
esercizio, Cap.  11890 "Spese  per la  celebrazione del  " Quinto
Congresso Internazionale  sull'Illuminismo" in  Pisa" - che viene
istituito con la variazione di cui all'articolo seguente.

Negli stati  di previsione  di competenza  e di cassa della spesa
del bilancio  per l'anno finanziario 1979 vengono introdotte, per
analogo importo le seguenti variazioni:

Negli stati  di previsione  di competenza  e di cassa della spesa
del bilancio  per l'anno finanziario 1979 vengono introdotte, per
analogo importo le seguenti variazioni:

Di nuova istituzione

Cap. 11890 -
   "Spese per  la celebrazione  del  "  Quinto
   Congresso Internazionale  sull'illuminismo"
   in Pisa"  (LR n.  24 del  15-5-79 (Atti del
   Consiglio)                                       L. 50.000.000

In diminuzione

Cap. 21200
   "Spese e contributi per convegni e mostre a
   carattere culturale (DPR 14-1-72 n. 3)".         L. 50.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 giugno 1979.

La presente  legge è  stata approvata dal consiglio regionale il
15-5-1979 ed  è stata vistata dal Commissario del Governo il 18-
6-1979.



CULTURA
CELEBRAZIONI

