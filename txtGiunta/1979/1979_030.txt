Modifiche e  integrazioni alla  LR n.  45 del  4-8-77 concernente
interventi regionali  per il  miglioramento e potenziamento delle
attività zootecniche.

Il Consiglio Regionale ha approvato il 22-5-1979
Il Commissario del Governo ha apposto il visto il 25-6-1979.
Il Presidente  della Giunta  Regionale promulga la seguente legge
regionale:

ARTICOLO 1
(Strutture  per   gli  allevamenti   avi  -  cunicoli  e  per  la
piscicoltura)

L'articolo 7  della Legge  regionale 4-8-77  n. 45 è soppresso e
sostituito dal presente articolo:

   "Al fine di sviluppare le attività zootecniche nel senso più
   lato ed  ampliare le  fonti di  reddito del  settore agricolo,
   specialmente mediante  l'applicazione di moderne tecnologie ed
   utilizzando le risorse presenti sul territorio, possono essere
   concessi, ai  soggetti di  cui all'articolo  3 della  presente
   legge, contributi  in conto  capitale fino  al 50% della spesa
   ammissibile, per  l'impianto, l'ampliamento e l'ammodernamento
   delle strutture,  nonchè per  l'acquisto  delle  attrezzature
   necessarie alla  buona conduzione  di  allevamenti  avicoli  e
   cunicoli,  per   le  zoocolture   e  per   l'esercizio   della
   piscicoltura.
   
I benefici  previsti dal  comma precedente  per  la  piscicoltura
possono  essere  concessi  quando  i  richiedenti  dispongono  di
risorse idriche quantitativamente e qualitativamente adeguate.

Per  gli   interventi  previsti  dal  presente  articolo  non  si
applicano i  limiti di cui al secondo comma dell'articolo 3 della
presente legge.

ARTICOLO 2
(Incentivi per gli allevamenti caprini)

Alla Legge  regionale n.  45 del  4-8-77 è  aggiunto il seguente
art. 10 bis.

   "Al  fine   di  promuovere   e  favorire   lo  sviluppo  degli
   allevamenti caprini, le agevolazioni contributive e creditizie
   previste  in   favore  degli  allevamenti  ovini  sono  estese
   all'acquisto dei  riproduttori maschi  e femmine  della specie
   caprina".
   
ARTICOLO 3
(Incentivi per gli allevamenti equini)

Alla legge  regionale n.  45 del  4-8-77 è  aggiunto il seguente
art. 11 bis.

   "Per favorire  l'incremento e  lo sviluppo  degli  allevamenti
   equini possono essere concesse le seguenti agevolazioni:
   
   a) per     l'acquisto      di    femmine  fattrici  munite  di
      certificazione sanitaria, genealogica o di origine:
   
   -   prestiti pari  alla spesa  ammessa della durata massima di
      anni 5, dei quali due di preammortamento;
   
   b) per     l'acquisto   di stalloni  muniti di  certificazione
      sanitaria e genealogica:
   
   -   prestiti pari  alla spesa  ammessa della durata massima di
      anni 5.  Alle  cooperative,  consorzi  ed  associazioni  di
      allevatori, legalmente costituite, delle varie razze equine
      che utilizzano  stalloni di pregio muniti di certificazione
      sanitaria e  genealogica per  la monta  di  fattrici  degli
      allevatori propri  associati,  possono  essere  corrisposti
      contributi in  conto  capitale  fino  al  50%  della  spesa
      sostenuta e risultante da contratti e convenzioni stipulati
      fra  i  proprietari  degli  stalloni  e  le  cooperative  o
      consorzi o associazioni di allevatori medesime".
   
ARTICOLO 4

L'articolo 11  della Legge  regionale 4-8-77 n. 45 è soppresso e
sostituito dal presente articolo:

   "Al fine di favorire lo sviluppo degli allevamenti indirizzati
   alla  produzione  di  carne  suina  di  pronto  consumo  e  di
   promuovere il  miglioramento  qualitativo  della  suinicoltura
   regionale, possono essere concesse le seguenti agevolazioni:
   
   a) per     l'acquisto  di  femmine  munite  di  certificazione
      sanitaria e  di  certificato  genealogico,  appartenenti  a
      razze riconosciute  idonee per  la produzione  di carne  di
      pronto  consumo,   prestiti  agevolati   pari  alla   spesa
      riconosciuta ammissibile,  della durata  massima di anni 4,
      dei quali uno di preammortamento;
   
   b) per  l'acquisto di  verri, di razze riconosciute idonee per
      la produzione  di cui al punto a), muniti di certificazione
      sanitaria, ed  iscritti al libro genealogico, contributi in
      conto capitale  fino al  30% della spesa ammessa e prestito
      agevolato, pari  alla differenza  fra la spesa ammessa e il
      contributo in  conto capitale, della durata massima di anni
      4.
   
      Per l'acquisto  di verri  delle razze suddette, in possesso
      delle caratteristiche necessarie per il funzionamento negli
      allevamenti iscritti al libro genealogico, il contributo in
      conto capitale  può essere elevato fino al 50% della spesa
      ammessa;
      
   c) alle     cooperative  che  gestiscono  allevamenti  per  la
      produzione di  soggetti da  rimonta  come  servizio  per  i
      propri soci,  possono  essere  concessi,  limitatamente  al
      bestiame di  prima dotazione,  contributi in conto capitale
      per l'acquisto di femmine e maschi muniti di certificazione
      sanitaria  e   di  certificato  genealogico,  nella  misura
      massima, rispettivamente,  del 40%  e del  50% della  spesa
      ammessa e  prestiti agevolati,  pari alla differenza fra la
      spesa ammessa  ed il  contributo in  conto capitale,  della
      durata di anni quattro;
   
   d) alle   cooperative  che gestiscono  allevamenti indirizzati
      esclusivamente  all'ingrasso,   può  essere   concesso  un
      prestito a  tasso agevolato, pari alla spesa ammessa, della
      durata  massima   di   anni   tre,   dei   quali   uno   di
      preammortamento,  per  l'acquisto  del  bestiame  di  prima
      dotazione, purchè  le stesse  si impegnino  a mantenere  o
      ricostituire la  dotazione di bestiame in uguale misura per
      tutta la durata del prestito.
   
ARTICOLO 5

Gli articoli  12 e  13 della  Legge regionale  4-8-77 n.  45 sono
modificati come segue:

   I  commi  2 e  3 dell'art. 13 vengono integralmente trasferiti
   in calce all'art. 12 del quale divengono quindi i commi 4 e 5.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 28 giugno 1979.

La presente  legge è  stata approvata dal Consiglio Regionale il
22-5-1979 ed  è stata vistata dal Commissario del Governo il 25-
6-1979.



ZOOTECNIA

