Modifiche ed  integrazioni della LR 6-9-1973, n. 54 a seguito del
primo accordo  contrattuale  nazionale  per  il  personale  delle
Regioni a statuto ordinario.

Il Consiglio Regionale ha approvato il 11-7-1979
Il Commissario del Governo ha apposto il visto il 14-8-1979
Il Presidente  della Giunta  Regionale promulga la seguente legge
regionale:

TITOLO I

ARTICOLO 1
(Finalità della legge)

Allo scopo  di armonizzare  il trattamento  economico e giuridico
del personale  dipendente con  quello del  personale delle  altre
regioni a  statuto ordinario,  secondo quanto previsto in sede di
primo accordo  contrattuale nazionale  per il  triennio 1976/1978
sono introdotte  le seguenti modifiche ed integrazioni alla LR 6-
9-1973, n. 54.

ARTICOLO 2

L'art. 1 della LR 6-9-1973, n. 54 è sostituito dal seguente:

   "Art. 1
   (Livelli funzionali)
   
   Il  personale  della  Regione,  delle  aziende  e  degli  enti
   dipendenti  è  assegnato  ad  un  ruolo  unico  regionale  ed
   inquadrato in otto livelli funzionali."
   
ARTICOLO 3

L'art. 2 della LR 6-9-1973, n. 54 è sostituito dal seguente:

   "Art. 2
   (Dotazione organica)
   
   La  dotazione   organica  complessiva   del  personale   e  la
   ripartizione dei  posti per  ciascun  livello  sono  stabiliti
   nella allegata  tabella "D"  che sostituisce  la  tabella  "B"
   allegata alla LR 6-9-1973 n. 55."
   
ARTICOLO 4

L'art. 3 della LR 6-9-1973, n. 54 è sostituito dal seguente:

   "Art. 3
   (Declaratoria professionale del primo livello funzionale)
   
   Sono inserite  nel primo  livello le  posizioni di  lavoro che
   concernono esclusivamente  attività di  pulizia: trattasi  di
   prestazioni elementari  che non richiedono alcuna preparazione
   specifica."
   
ARTICOLO 5

L'art. 4 della LR 6-9-1973, n. 54 è sostituito dal seguente:

   "Art. 4
   (Declaratoria professionale del secondo livello)
   
   Sono inserite  nel secondo  livello  le  posizioni  di  lavoro
   comportanti esecuzione  di mansioni elementari, lo svolgimento
   delle quali  prescinde dal  possesso  di  conoscenze  tecniche
   preliminari.   Richiede    utilizzazione   di    strumenti   o
   apparecchiature  semplici  o  comunque  di  uso  elementare  o
   comune.
   
   L'esecuzione  di   compiti  è   svolta  in   modo  integrato,
   configurando una unica posizione di lavoro.
   
   Il livello è caratterizzato da:
   
   -   iniziativa nell'ambito  delle istruzioni  ricevute e/o dei
      compiti attribuiti;
   -  autonomia vincolata da istruzioni semplici;
   -   apporto individuale  che non  comporta trasformazione  del
      prodotto,  ma   la  sola   conservazione,  riproduzione   o
      dislocazione del medesimo.
   
   Il personale  compreso nel  livello è  addetto a  compiti  di
   anticamera e  aula,  regolando  l'accesso  del  pubblico  agli
   uffici e  fornendo informazioni  semplici;   di  custodia,  di
   sorveglianza di  locali e uffici nonchè della loro apertura e
   chiusura,  di   ricezione  e   smistamento  di  telefonate  da
   centralini semplici;   di dislocazione di fascicoli ed oggetti
   di  ufficio;    di  prelievo  distribuzione  e  spedizione  di
   corrispondenza;   di commissioni  anche esterne  al  luogo  di
   lavoro;   di esecuzione  di fotocopie,  di ciclostilati  e  di
   fascicolature."
   
ARTICOLO 6

L'art. 5 della LR 6-9-1973, n. 54 è sostituito dal seguente:

   "Art. 5
   (Declaratoria professionale del terzo livello funzionale)
   
   Sono inserite  nel terzo  livello le  posizioni di  lavoro che
   comportano esecuzioni di mansioni tecnico - manuali elementari
   e/o  amministrative   semplici,  lo  svolgimento  delle  quali
   presuppone conoscenze preliminari non specializzate.
   
   Richiede l'utilizzazione di mezzi, strumenti e apparecchiature
   anche complessi,  ma  di  uso  semplice  e  con  carico  della
   manutenzione ordinaria.
   
   Il livello è caratterizzato da:
   
   - iniziativa nell'ambito delle mansioni attribuite;
   - un grado di autonomia vincolato da istruzioni semplici;
   - prestazioni  implicanti  l'esposizione  a  rischi  specifici
     conseguenti all'uso dello strumento tecnico utilizzato;
   - apporto  individuale  diretto    alla    trasformazione  del
     prodotto.
   
   Il personale  compreso nel  livello è  addetto a  compiti  di
   conduzione e manutenzione ordinaria di macchinari semplici, di
   impianti  tecnici   di  varia   natura  (elettrici,   termici,
   lavanderia,  centri   stampa,  etc.)   o  assimilabili;     di
   conduzione e  di manutenzione  ordinaria  di  automezzi  e  di
   macchine semplici  che comportino abilitazioni specifiche;  di
   esecuzione  di  operazioni  colturali  agricolo  -  forestali;
   nonchè di compiti amministrativi semplici."
   
ARTICOLO 7

L'art. 6 della LR 6-9-1973, n. 54 è sostituito dal seguente:

   "Art. 6
   (Declaratoria professionale del quarto livello funzionale)
   
   Sono inserite  nel quarto  livello le  posizioni di lavoro che
   comportano esecuzione  di mansioni  amministrativo-contabili e
   tecniche o  tecnico -  manuali,  lo  svolgimento  delle  quali
   presuppone rispettivamente  preliminari  conoscenze  nel  ramo
   amministrativo  e  preparazione  professionale  specializzata;
   richiede l'uso  di mezzi o strumenti complessi o l'utilizzo di
   dati anche  complessi nell'ambito di procedure prevalentemente
   ripetitive.
   
   E' caratterizzato da:
   
   - autonomia  vincolata da  prescrizioni tecniche  di carattere
     generale  ovvero   da  prescrizioni   particolareggiate   ma
     complesse, nell'ambito di procedure e prassi definite;
   - piena  responsabilità  dei  propri  compiti  delle  singole
     operazioni,  i  cui  risultati  sono  soggetti  a  verifiche
     complete ma periodiche oppure immediate ma di massima;
   - apporto   individuale    consistente    nella  capacità  di
     trasformazione  complessa   del  prodotto  o  finalizzato  a
     miglioramento  o   semplificazione   delle   procedure   che
     determinano lo svolgimento delle mansioni;
   - rischi  specifici derivanti dall'uso normale degli strumenti
     e delle attrezzature tecniche utilizzate.
   
   Il personale  compreso nel  livello  è  addetto  a    compiti
   tecnici di natura specialistica nel campo agricolo-forestale e
   della installazione, conduzione, manutenzione e riparazione di
   impianti tecnici  complessi; nonchè  a compiti  esecutivi  in
   materia amministrativa,  contabile e  tecnica, ivi comprese le
   attività di  stenografia e/o  dattilografia, mansioni  queste
   ultime che  - omogenee  o complementari  -  costituiscono  una
   unica posizione di lavoro."
   
ARTICOLO 8

L'art. 7 della LR 6-9-73, n. 54 è sostituito dal seguente:

   "Art. 7
   (Declaratoria professionale del quinto livello funzionale)
   
   Sono inserite  nel quinto  livello le  posizioni di lavoro che
   comportano attività  nei settori  tecnico,  amministrativo  e
   contabile, mansioni  di ricerca,  utilizzando ed  elaborazione
   semplice di dati anche complessi e complessa di dati semplici.
   Richiedono  conoscenze  tecniche  specializzate  ed  operative
   proprie della  qualificazione professionale di base necessaria
   per l'accesso al livello.
   
   Il livello è caratterizzato da:
   
   - autonomia    nell'ambito  di    prescrizioni  di  massima  e
     complesse riferite a procedure generali e prassi definite;
   - responsabilità  professionale dei    propri  compiti:  può
     comportare l'indirizzo  tecnico di  posizioni  di  lavoro  a
     minor contenuto  professionale o,  in casi eccezionali e per
     unità operative  a carattere esecutivo, una responsabilità
     di organizzazione.  Il risultato  del lavoro  è soggetto  a
     verifiche periodiche ed occasionale, anche complete;
   - apporto  organizzativo ampio in funzione della realizzazione
     dei compiti  attribuiti ed  iniziativa per  il miglioramento
     della funzionalità  dell'unità  organizzativa  in  cui  è
     inserito.
   
   Nei corsi  di formazione  professionale comporta  attività di
   insegnamento  anche   con  utilizzazione  di  apparecchiature,
   macchine, strumenti.  Richiede conoscenze teoriche - tecnico -
   professionali riconducibili alla professionalità prevista dai
   piani di insegnamento.
   
   E' caratterizzato da:
   
   - autonomia nell'ambito della funzione docente;
   - responsabilità professionale dei propri compiti;
   - apporto  didattico notevole  in  funzione  dell'impostazione
     didattico - organizzativa del corso e, più in generale, del
     centro di formazione."
   
ARTICOLO 9

L'art. 8 della LR 6-9-73, n. 54 è sostituito dal seguente:

   "Art. 8
   (Declaratoria professionale del sesto livello funzionale)
   
   Sono inserite  nel sesto  livello le  posizioni di  lavoro che
   comportano attività di ricerca, studio ed elaborazione per la
   preparazione   di    provvedimenti   tecnicoamministrativi   o
   interventi preordinati  all'attuazione dei programmi di lavoro
   alla cui  impostazione sono  tenute a  collaborare nell'ambito
   dell'unità organica  in cui  sono inserite.  La posizione  di
   lavoro può comportare anche l'indirizzo di altre posizioni di
   lavoro a minor contenuto professionale.
   
   Il livello è caratterizzato da:
   
   - autonomia  nell'ambito  di    prescrizioni  di    massima  e
     complesse;
   - responsabilità professionale dei propri compiti;
   - apporto  organizzativo ampio in funzione della realizzazione
     dei compiti  attribuiti e da iniziative per il miglioramento
     delle funzionalità dell'unità organica in cui è inserito.
   
   Comporta responsabilità:
   
   - delle  attività  istruttorie    direttamente    svolte    o
     effettuate in collaborazione con posizioni di lavoro a minor
     contenuto professionale;
   - degli  orientamenti dati,  a    livello  tecnico,  ad  altre
     posizioni di lavoro a minor contenuto professionale.
   
   L'attività è  soggetta a  controlli e verifiche periodiche e
   di massima.
   
   Nei corsi  di formazione  professionale: comporta attività di
   insegnamento teorico (culturale generale, lingue, etc.)
   
   Richiede,  in   stretta  connessione  con  le  caratteristiche
   dell'insegnamento  da  impartire,  una  preparazione  di  base
   corrispondente a  quelle stabilite  per analoghi  insegnamenti
   teorici nella  scuola media unica o in istituzioni scolastiche
   di livello  superiore e  riconducibile  alla  professionalità
   prevista più in generale per l'accesso al livello.""
   
ARTICOLO 10

L'art. 9 della LR 6-9-73, n. 54 è sostituito dal seguente:

   "Art. 9
   (Declaratoria professionale del settimo livello funzionale)
   
   Sono comprese  nel settimo  livello le posizioni di lavoro che
   comportano attività  di ricerca, studio ed elaborazione della
   predisposizione  di  provvedimenti  e  di  interventi  diretti
   all'attuazione dei  programmi di  lavoro alla cui formulazione
   è tenuto  a collaborare  nell'ambito di  una unità  organica
   complessa.
   
   La   posizione    di   lavoro   può   comportare   anche   la
   responsabilità  organizzativa   di  una   unità  di   lavoro
   eventualmente  prevista   nell'ambito   dell'unità   organica
   complessa,  con  compito  di  indirizzo  dell'attività  degli
   addetti.
   
   E' caratterizzato da:
   
   - autonomia  per  l'attuazione  dei  programmi  di  lavoro  di
     competenza o  assegnati all'unità  organizzativa o a gruppi
     di lavoro,  nonchè per  la realizzazione,  sotto il profilo
     professionale,  di   attività   di   ricerca,   studio   ed
     elaborazione affidate;   l'autonomia  è comunque esercitata
     nell'ambito  di   istruzioni  di  carattere  generale  e  da
     eventuali indicazioni di priorità;
   - apporto organizzativo per la formulazione di proposte per il
     miglioramento  della   funzionalità  dell'unità   organica
     complessa alla quale appartiene.
   
   Comporta la responsabilità:
   
   - delle attività direttamente svolte;
   - delle  istruzioni emanate  nell'attività di indirizzo della
     eventuale unità di lavoro;
   - dell'attuazione  dei   programmi    di  lavoro,  esercitando
     controlli  e   verifiche  periodici   ed  occasionali  anche
     complessi.
   
   L'attività è soggetta a controlli periodici e di massima sul
   conseguimento dei risultati previsti dai programmi di lavoro."
   
ARTICOLO 11

E' introdotto  dopo l'art.  9 della  LR 6-9-73, n. 54 il seguente
articolo:

   "Art. 9/bis
   (Declaratoria professionale dell'ottavo livello funzionale)
   
   Sono comprese  nell'ottavo livello  le posizioni di lavoro che
   comportano attività  di ricerca,  studio ed  elaborazione  di
   notevole   complessità    diretta   alla    formulazione    e
   realizzazione dei  programmi nell'ambito  delle competenze per
   materia o  per  obiettivo  con  la  definizione  dei  processi
   attuativi.
   
   La   posizione    di   lavoro   può   anche   comportare   la
   responsabilità organizzativa  dell'unità organica  complessa
   di cui  indirizza l'attività  verificandone la rispondenza ai
   programmi di lavoro.
   
   E' caratterizzata da:
   
   - autonomia  rilevante per  la formulazione  dei programmi  di
     lavoro dell'unità organica complessa eventualmente affidata
     e la conseguente organizzazione della stessa unità e per la
     realizzazione, sotto  il profilo professionale, di attività
     di ricerca,  studio ed  elaborazione affidati,  secondo  gli
     indirizzi politico  - amministrativi,  i piani e i programmi
     anche pluriennali definiti dall'amministrazione;
   - apporto  organizzativo rilevante  per il miglioramento della
     funzionalità dell'unità  organica  complessa,  alla  quale
     appartiene o  della quale  è responsabile, in rapporto alla
     intera organizzazione regionale.
   
   Comporta la responsabilità:
   
   - delle attività direttamente svolte;
   - delle istruzioni di carattere generale impartite;
   - della  formazione dei    programmi    di    lavoro  e    del
     conseguimento, a livello generale, degli obiettivi stabiliti
     operando  mediante  verifiche  e  controlli  saltuari  e  di
     massima anche  sul conseguimento  dei risultati previsti dai
     programmi di lavoro.
   
   Il  livello  comprende  posizioni  di  lavoro  individuate,  a
   livello di specializzazione, analogamente a quelle elencate al
   livello precedente.
   
   Le posizioni di lavoro dell'ottavo livello richiedono peraltro
   una professionalità più elevata e sono istituite in rapporto
   alle esigenze funzionali dell'organizzazione.
   
   L'incarico   di    coordinatore,    previsto    dalla    legge
   sull'ordinamento degli  uffici,  è  attribuito  al  personale
   inserito nell'ottavo  livello funzionale,  di cui  conserva le
   mansioni."
   
ARTICOLO 12

L'art. 10 della LR 6-9-73, n. 54 è sostituito dal seguente:

   "Art. 10
   (Requisiti)
   
   Possono accedere all'impiego regionale i cittadini italiani in
   possesso dei seguenti requisiti:
   
   a) età  non inferiore  agli anni  18 e  non superiore  ai 35,
      elevata a  40 per  l'accesso ai  posti dell'ottavo  livello
      funzionale;
   b) idoneità fisica all'impiego;
   c) godimento dei diritti civili e politici;
   d) titolo di studio prescritto;
   e) buona condotta;
   
   i predetti limiti di età non si applicano per i dipendenti di
   ruolo in servizio presso le Amministrazioni dello Stato, delle
   Regioni, delle Province, dei Comuni, dei loro Consorzi e degli
   Enti pubblici anche economici.
   
   Per i  candidati a  favore dei  quali leggi speciali prevedono
   deroghe,  trovano   applicazione  le   norme  vigenti   per  i
   dipendenti civili dello Stato.
   
   I requisiti  prescritti devono  essere posseduti  alla data di
   scadenza del  termine stabilito  nel bando  di concorso per la
   presentazione della domanda di ammissione.
   
   I  dipendenti   regionali  sprovvisti  del  titolo  di  studio
   prescritto dall'allegata  tabella  B  possono  partecipare  ai
   concorsi  per   posti  vacanti   nel  livello   immediatamente
   superiore a  quello  di  appartenenza  purchè  provvisti  del
   titolo  di   studio  richiesto   per  il  livello  attualmente
   posseduto e  di una  anzianità di  servizio di  almeno cinque
   anni nel livello stesso.
   
   Ai concorsi  per posti  del terzo e quarto livello funzionale,
   possono   partecipare    i   dipendenti    dei   due   livelli
   immediatamente  inferiori  sprovvisti  del  titolo  di  studio
   prescritto  dall'allegata   tabella  B   con  cinque  anni  di
   anzianità complessiva  nei due livelli o di tre anni nel solo
   livello immediatamente inferiore.
   
   Non sono  ammesse deroghe  al possesso  del titolo  di  studio
   quando  le   funzioni  connesse  al  posto  messo  a  concorso
   comportano, a  norma delle  leggi che disciplinano l'esercizio
   delle singole  professioni, il possesso di specifico titolo di
   studio ovvero di specifiche abilitazioni professionali."
   
ARTICOLO 13

La tabella  "B" allegata alla LR 6-9-73 n. 54 è sostituita dalla
tabella "B" allegata alla presente legge.

ARTICOLO 14

L'art. 12 della LR 6-9-73, n. 54 è sostituito dal seguente:

   "Art. 12
   (Concorsi)
   
   Le assunzioni  agli impieghi  regionali hanno  luogo  mediante
   pubblici per esami o per titoli ed esami, per singole mansioni
   o per  gruppi di  mansioni equivalenti  comprese nello  stesso
   livello  funzionale,   da  bandirsi   in  relazione  ai  posti
   disponibili alla  data di  indizione del  concorso ed ai posti
   che nei  dodici mesi  successivi si renderanno disponibili per
   motivi diversi dall'ampliamento di organico.
   
   Le modalità  ed i procedimenti per l'espletamento dei singoli
   concorsi sono  fissate nei  relativi  bandi  e  sono  comunque
   rapportate alla professionalità richiesta per i posti messi a
   concorso. Le nomine a tali posti sono conferite al verificarsi
   delle singole  vacanze qualora  il  concorso  venga  espletato
   prima.
   
   Il  concorso   è  indetto  con  deliberazione  del  Consiglio
   regionale, su  proposta della  Giunta che indica il numero dei
   posti messi  a concorso,  i documenti prescritti, i termini di
   presentazione della  domanda  e  dei  documenti  previsti  dal
   successivo art.  17, il programma degli esami, le abilitazioni
   professionali e  le  specializzazioni  universitarie  ritenute
   necessarie,   nonchè   ogni   altra   prescrizione   ritenuta
   opportuna.
   
   La deliberazione  che indice  il  concorso  è  pubblicata  in
   apposita parte del Bollettino Ufficiale della Regione.
   
   Il termine  della presentazione  delle domande non può essere
   inferiore a  trenta giorni  dalla data  di pubblicazione della
   deliberazione.
   
   Si applicano  le vigenti  norme sulle assunzioni obbligatorie,
   riserve di posti e preferenze."
   
ARTICOLO 15

L'art. 14 della LR 6-9-73, n. 54 è sostituito dal seguente:

   "Art. 14
   (Svolgimento delle prove)
   
   Fatta eccezione  per quanto  previsto dall'art. 15 il concorso
   consiste in  un accertamento comparato di idoneità effettuato
   dalla Commissione  di cui  al successivo art. 16 attraverso la
   valutazione di  prove che  possono essere scritte, pratiche ed
   orali e  di eventuali titoli, secondo modalità e procedimenti
   che sono  fissati nella  deliberazione del Consiglio Regionale
   che indice  il concorso  e  rapportati  alla  professionalità
   richiesta per il posto da coprire."
   
ARTICOLO 16

L'art. 15 della LR 6-9-73, n. 54 è sostituito dal seguente:

   "Art. 15
   (Assunzione al primo e secondo livello funzionale)
   
   Per l'assunzione al primo e secondo livello funzionale possono
   essere valutati  anche i titoli relativi al carico familiare e
   allo stato di occupazione del candidato, nonchè allo stato di
   occupazione e sanitario dei componenti il nucleo familiare.
   
   Per l'assunzione ai predetti livelli funzionali la valutazione
   comparativa dei  candidati può  essere effettuata  anche  per
   soli  titoli,   ivi  compresi   quelli   indicati   al   comma
   precedente."
   
ARTICOLO 17

E' introdotto dopo l'art. 17 della LR 6-9-73, n. 54 il seguente:

   "Art. 17/bis
   (Riserve di posti)
   
   Un quarto  dei posti  messi a concorso è riservato, oltrechè
   ai dipendenti  di cui al quinto e sesto comma dell'art. 10, ai
   dipendenti  regionali   in  possesso   del  titolo  di  studio
   richiesto per  l'ammissione al  concorso e  dell'anzianità di
   servizio di cui al quinto e sesto comma dell'art. 10.
   
   Qualora il  computo della  percentuale riservata non dia luogo
   ad   un    numero   intero,    si   procede   in   ogni   caso
   all'arrotondamento all'unità  superiore. La riserva non opera
   se il  posto messo  a  concorso  è  uno  solo.  I  posti  non
   utilizzati  per   la  riserva   vengono   attributi   ai   non
   riservatari."
   
ARTICOLO 18

L'art. 20 della LR 6-9-73, n. 54 è sostituito dal seguente:

   "Art. 20
   (Utilizzazione della graduatoria)
   
   I  posti   rimasti  scoperti  per  rinuncia  o  decadenza  dei
   vincitori sono  assegnati  ai  concorrenti  dichiarati  idonei
   nello stesso concorso secondo l'ordine della graduatoria.
   
   Entro un  anno dall'approvazione  della graduatoria  e secondo
   l'ordine della graduatoria medesima, possono essere conferiti,
   oltre i  posti messi  a concorso,  anche i posti che risultino
   comunque disponibili,  salvo quelli  derivanti da  aumento  di
   organico o  che avrebbero  potuto essere  messi a  concorso ai
   sensi dell'art. 12, primo comma.
   
   Anche per  quanto previsto  nel precedente  comma  valgono  le
   disposizioni sulle riserve dei posti di cui al precedente art.
   17/bis."
   
ARTICOLO 19

La Tabella "A" allegata alla LR 6-9-73, n. 54 è sostituita dalla
Tabella "A" allegata alla presente legge.

ARTICOLO 20

Il terzo comma dell'art. 29 della LR 6-9-73, n. 54 è soppresso.

ARTICOLO 21

Il primo  comma dell'art. 30 della LR 6-9-73, n. 54 è sostituito
dal seguente:

   "Art. 30
   (Comandi)
   
   Con le  modalità  stabilite  al  quarto  comma  dell'articolo
   precedente ed al successivo articolo 30/quarter e nel rispetto
   dell'art. 64 dello Statuto, il personale regionale può essere
   comandato a  prestare servizio  presso  gli  enti  destinatari
   della delega  di funzioni regionali ovvero presso gli enti dei
   cui uffici la Regione si avvalga."
   
ARTICOLO 22

Sono introdotti dopo l'art. 30 i seguenti articoli:

   "Art. 30/bis
   (Temporanea assegnazione della sede di servizio)
   
   In relazione  alle esigenze  di mobilità  derivanti in  primo
   luogo dal  trasferimento di  personale alla  Regione e  per un
   periodo non  superiore a  due anni  dalla data  di entrata  in
   vigore della  presente legge,  il dipendente,  per esigenze di
   servizio ed  a seguito  di formale  provvedimento, può essere
   utilizzato  temporaneamente   presso  una   sede  di  servizio
   distante dal  Comune della  precedente sede  non oltre  40 km.
   ovvero per  un percorso  non superiore  a 60  minuti con mezzi
   pubblici di trasporto."
   
   "Art. 30/ter
   (Condizioni per lo svolgimento della mobilità)
   
   La mobilità disciplinata dagli artt. 29-30 e 30/bis comporta,
   per l'Amministrazione  presso la  quale il  dipendente  presta
   servizio, l'obbligo  di rimborsare  al lavoratore la spesa per
   l'utilizzo dei  mezzi pubblici  extraurbani  di  trasporto  di
   linea tra  la propria  dimora e la nuova sede di lavoro, nella
   misura eccedente  la spesa  già sostenuta  dal lavoratore per
   recarsi dalla propria dimora alla precedente sede di lavoro.
   
   Nel caso  in cui il tempo di percorrenza dei mezzi pubblici di
   trasporto extraurbano  dalla località  di dimora  a quella di
   destinazione superi  la durata  di 60  minuti il dipendente ha
   diritto di  usufruire di  un servizio  di mensa  esistente  in
   zona,  al   medesimo  prezzo   convenzionato  per   gli  altri
   lavoratori degli enti pubblici che hanno accesso al servizio.
   
   La Regione,  ovvero l'Ente di destinazione, determina orari di
   lavoro funzionali  anche con  caratteri di  flessibilità  nel
   rispetto  del   monte  ore   settimanale  obbligatorio  -  che
   favoriscano le  possibilità dei  lavoratori di  usufruire  di
   mezzi pubblici di trasporto di linea.
   
   Non rientrano nella disciplina del presente articolo:
   
   a) gli    spostamenti    temporanei  di    dipendenti  per  lo
      svolgimento  in   altre   località   di   compiti   propri
      dell'Ufficio di appartenenza e configurabili come missioni,
      da sottoporre alla disciplina specifica di questo istituto;
   b) gli   spostamenti   nel  territorio  resi    necessari  per
      l'ordinario svolgimento  di compiti  propri della qualifica
      professionale posseduta,  da effettuarsi  mediante  uso  di
      mezzi di trasporto dell'Amministrazione, dei mezzi pubblici
      o autorizzando  l'uso del mezzo di trasporto del lavoratore
      alle condizioni previste dalla normativa regionale;
   c) gli  spostamenti conseguenti  a provvedimenti  adottati  su
      richiesta degli interessati."
   
   "Art. 30/quater
   (Procedure per la mobilità esterna)
   
   Quando per  effetto dei  provvedimenti adottati ai sensi degli
   articoli 29-30 e 30/bis il dipendente è assegnato ad una sede
   di lavoro  al di  fuori del territorio comunale ove è situata
   la sede  di  provenienza  si  applicano  le  disposizioni  del
   presente articolo.
   
   Nel caso  in cui il tempo di percorrenza dei mezzi pubblici di
   trasporto extraurbano dalla località della precedente sede di
   lavoro a  quella di  destinazione superi  la durata  di trenta
   minuti,  l'assegnazione   ad  una  sede  esterna,  come  sopra
   definita,  si   effettua  portandone  a  conoscenza  tutto  il
   personale,  previa   ricognizione  delle   richieste  e  delle
   aspirazioni del  personale, attraverso  opportune  graduatorie
   tra  i   dipendenti  di   qualifica  corrispondente  a  quella
   richiesta per  la sede di destinazione, sulla base dei criteri
   oggettivi concordati  con le OOSS a livello regionale e tenuto
   conto dei  seguenti fattori:  residenza, condizioni familiari,
   età, anzianità di servizio, necessità di studio.
   
   Qualora il settore di attività di nuova destinazione comporti
   sostanziali  modificazioni   delle   condizioni   di   lavoro,
   l'individuazione del  personale da  assegnare dovrà  comunque
   avvenire secondo  i criteri  oggettivi predetti,  anche se  il
   tempo di percorrenza di cui al capoverso precedente non supera
   la durata di trenta minuti.
   
   Al solo  scopo di  assicurare in  via d'urgenza la continuità
   dei  servizi,  la  Giunta  può  derogare  alle  procedure  di
   individuazione  indicate   nel  secondo   comma  del  presente
   articolo, mediante  provvedimenti adottati  d'ufficio  per  la
   durata non superiore a trenta giorni, non rinnovabili."
   
   Art. 30/quinquies
   (Mobilità tra enti)
   
   Per comprovate esigenze connesse a specifiche professionalità
   e per consentire l'interscambio di esperienze, la formazione e
   l'aggiornamento professionale,  il  personale  regionale  può
   essere comandato  presso altre  Regioni o  enti  pubblici.  Il
   comando è disposto d'intesa con il dipendente interessato.
   
   La  Regione,  agli  stessi  fini,  può  utilizzare  personale
   comandato da altre regioni o enti pubblici.
   
   In entrambe  le ipotesi  gli oneri  finanziari  relativi  sono
   disciplinati da appositi accordi tra gli enti interessati."
   
ARTICOLO 23

L'art. 34 della LR 6-9-73, n. 54 è sostituito dal seguente:

   "Art. 34
   (Aspettativa e permessi sindacali)
   
   La  Regione  nell'ambito  del  contingente  delle  aspettative
   sindacali e  del relativo  coordinamento, che  sarà fissato a
   livello  nazionale  in  rapporto  ad  una  unità  ogni  5.000
   dipendenti o  frazione superiore  a 2.500, da ripartire fra le
   organizzazioni sindacali  maggiormente rappresentative su base
   nazionale, collocherà in aspettativa i dipendenti interessati
   a richiesta delle organizzazioni medesime.
   
   In attesa  che la  materia sia  regolata con  apposite  norme,
   nell'ambito  della  legge  quadro  del  pubblico  impiego,  un
   rappresentante per  ciascuna  delle  organizzazioni  sindacali
   maggiormente rappresentative su base nazionale è collocato in
   aspettativa sindacale  a livello regionale, su richiesta della
   rispettiva organizzazione.
   
   Ai lavoratori  collocati in  aspettativa per  motivi sindacali
   sono corrisposti,  a carico  della Regione,  tutti gli assegni
   spettanti  in   forza  delle  vigenti  norme  nel  livello  di
   inquadramento. I  periodi di  aspettativa per motivi sindacali
   sono utili  a tutti  gli effetti,  salvo che  per  il  congedo
   ordinario. L'aspettativa  ha termine  con la  cessazione,  per
   qualsiasi causa, del mandato sindacale.
   
   I rappresentanti sindacali non collocati in aspettativa, hanno
   diritto, su  richiesta delle  rispettive  organizzazioni,  per
   l'espletamento del  loro mandato,  a permessi  retribuiti fino
   alla concorrenza di un monte ore annuale complessivo per tutte
   le organizzazioni  sindacali di  tre ore  pro -  capite per  i
   dipendenti in  servizio alla  data del  31 dicembre  dell'anno
   precedente aumentato del 5%.
   
   Le modalità  per la  concessione dei permessi retribuiti sono
   stabiliti  dalla   Giunta  d'intesa   con  le   rappresentanze
   sindacali del personale regionale."
   
ARTICOLO 24

L'art. 35 della LR 6-9-73, n. 54 è sostituito dal seguente:

   "Art. 35
   (Contributi sindacali)
   
   I dipendenti  hanno facoltà  di rilasciare  delega  a  favore
   della propria  organizzazione sindacale, per la riscossione di
   una  quota  mensile  dello  stipendio  per  il  pagamento  dei
   contributi sindacali  nella misura  stabilita  dai  competenti
   organi statutari.
   
   Le trattenute  operate in  base alle  deleghe presentate dalle
   Organizzazioni Sindacali  sono versate  entro 15  giorni  alle
   stesse organizzazioni  secondo modalità  da concordare con le
   organizzazioni medesime."
   
ARTICOLO 25

L'art. 37 della LR 6-9-73, n. 54 è sostituito dal seguente:

   "Art. 37
   (Tutela personale dei rappresentanti sindacali)
   
   Il passaggio  ad altra  sede o  ad altro  ufficio o il comando
   previsti dagli  artt.  29,  30  e  30/bis  dei  rappresentanti
   sindacali può  essere disposto  solo previo  nulla osta delle
   organizzazioni sindacali."
   
ARTICOLO 26

L'art. 39 della LR 6-9-73, n. 54 è sostituito dal seguente:

   "Art. 39
   (Congedi straordinari retribuiti)
   
   Al  dipendente   regionale  compete   il  diritto  di  congedo
   straordinario retribuito  nelle seguenti  ipotesi e misure con
   documentazione delle relative causali:
   
   a) per   contrarre  matrimonio:  nella  misura  di  giorni  15
      continuativi compreso quello di celebrazione;
   b) per  esami: fino  a 20  giorni nell'anno per le giornate di
      esame e  di  effettuazione  di  concorsi  od  abilitazioni,
      oltrechè  nella   giornata  immediatamente   precedente  e
      seguente soltanto  se la  sede dove  si effettua  la  prova
      disti oltre 100 Km. dalla residenza;
   c) per  donazione di  sangue: per 24 ore a partire dal momento
      in cui  il  dipendente  si  è  assentato  dal  lavoro  per
      l'operazione di prelievo;
   d) per  cure: fino  ad un  mese per mutilati, invalidi civili,
      invalidi  di   guerra  o   per  servizio,   previa   idonea
      certificazione medica  e con  dimostrazione delle  avvenute
      cure;
   e) per  cure ai  figli inferiori  a tre  anni e  in  stato  di
      malattia:  fini   ad  un  mese  nell'arco  del  triennio  a
      trattamento intero;
   f) per  gravidanza e  puerperio: nei  limiti  della  legge  30
      dicembre 1971,  n. 1204  con trattamento intero nel periodo
      di astensione obbligatoria;
   g) per  richiamo alle  armi: nei  termini e  con le  modalità
      previste dalle leggi vigenti.
   
   Possono  altresì   essere   concessi   congedi   straordinari
   retribuiti:
   
   a) per gravi motivi: fino a cinque giorni all'anno;
   b) per  la frequenza di corsi legali di studio: fino al limite
      individuale di  150 ore  per anno scolastico, con l'obbligo
      di comprovare  la frequenza  e  di  cessare  immediatamente
      dalla fruizione  del congedo  ove la  frequenza  venga  per
      qualsiasi ragione  interrotta. L'istituto  si applica ad un
      numero di  dipendenti non  superiore al  tre per  cento del
      personale per  ciascun anno scolastico secondo modalità da
      concordare con le organizzazioni sindacali."
   
ARTICOLO 27

E' introdotto  dopo l'art.  39 della LR 6-9-73, n. 54 il seguente
articolo:

   "Art. 39/bis
   (Congedi straordinari non retribuiti)
   
   Il  dipendente   ha  diritto   a  congedi   straordinari   non
   retribuiti:
   
   a) per la durata dello stato di malattia dei figli inferiori a
      tre anni, dopo il primo mese di congedo retribuito;
   b) per obblighi di leva per la durata del servizio.
   
   I periodi  di congedo  di cui ai precedenti punti a) e b) sono
   utili a  tutti gli effetti nei limiti previsti dalla normativa
   vigente in materia e successive modificazioni.
   
   Al  dipendente   può   altresì   essere   concesso   congedo
   straordinario non retribuito per motivi personali.
   
   Il dipendente  che aspira  ad ottenere  il congedo  di cui  al
   comma  precedente  deve  presentare  motivata  richiesta  alla
   Giunta  regionale.  La  Giunta,  nel  rispetto  dell'art.  62,
   secondo comma  dello Statuto,  provvede sulla domanda entro un
   mese ed  ha facoltà,  per motivate  esigenze di  servizio, di
   respingere la  domanda stessa,  di ritardarne l'accoglimento o
   di ridurre  la durata  del congedo  richiesto. Il  congedo per
   motivi personali non può avere durata superiore ad un anno ed
   è revocabile  in qualunque  momento per  motivate ragioni  di
   servizio. Durante  detto congedo  il dipendente non ha diritto
   ad alcun  assegno ed il periodo di assenza dal servizio non è
   computato ai  fini della  progressione economica  del  livello
   funzionale e  del  trattamento  di  quiescenza  e  previdenza,
   nonchè del  calcolo dell'anzianità  per i  concorsi prevista
   dal quinto  e  sesto  comma  dell'art.  10,  dal  primo  comma
   dell'art. 17/bis e dal secondo comma dell'art. 23."
   
ARTICOLO 28

L'art. 40 della LR 6-9-73, n. 54 è sostituito dal seguente:

   "Art. 40
   (Congedo ordinario)
   
   Il dipendente  ha diritto,  in ogni  anno di  servizio, ad  un
   congedo ordinario  irrinunziabile e  retribuito  di  26  o  30
   giornate lavorative, a seconda che la settimana lavorativa sia
   articolata su  5 o  6 giornate;  in tale congedo sono comprese
   le  due   giornate  di   congedo  ordinario  conseguenti  alla
   soppressione delle  festività di  cui alla  legge 23 dicembre
   1977, n. 937.
   
   Al dipendente  sono attribuite  altresì quattro  giornate  di
   riposo da  fruire nell'anno  solare o  da compensare  ai sensi
   della predetta legge n. 937.
   
   La ricorrenza  del Santo  Patrono viene  riconosciuta giornata
   festiva.
   
   Il godimento  del congedo  può essere  rinviato od interrotto
   per  eccezionali   esigenze  di   servizio.  In  tal  caso  il
   dipendente usufruisce  del congedo  non goduto  entro il primo
   semestre dell'anno successivo."
   
ARTICOLO 29

Gli artt. 41 e 42 della LR 6-9-73, n. 54 sono soppressi.

ARTICOLO 30

L'art. 44 della LR 6-9-73, n. 54 è sostituito dal seguente:

   "Art. 44
   (Assenze dal servizio per malattia)
   
   Il dipendente  assente dal servizio per malattia è collocato,
   a  domanda   o  d'ufficio,   in  congedo  straordinario  o  in
   aspettativa.
   
   Il congedo  straordinario  per  malattia,  non  può  superare
   complessivamente nel corso dell'anno la durata di due mesi con
   diritto al seguente trattamento economico:
   
   - primo mese tutti gli assegni
   - secondo mese assegni ridotti di un quinto.
   
   L'accertamento dell'esistenza  della malattia  inabilitante  e
   della sua  cessazione è effettuato a richiesta della Giunta o
   del dipendente,  nel rispetto  dell'art. 62,  II  comma  dello
   Statuto,  attraverso   i   servizi   ispettivi   dell'Istituto
   assistenziale competente o, ove questi non siano in condizioni
   di provvedere,  a mezzo  dell'Ufficiale Sanitario o del medico
   designato da  un ente ospedaliero scelto dall'Amministrazione.
   La  Giunta   si  avvarrà   successivamente  delle   strutture
   dell'unità sanitaria locale competente per territorio.
   
   I risultati  dell'accertamento disposto  ai  sensi  dei  commi
   precedenti sono tempestivamente comunicati all'interessato.
   
   Ove il  dipendente  ovvero  la  Giunta  non  concordi  con  le
   risultanze dell'accertamento,  si procede a nuovo accertamento
   da parte  di un  collegio  composto  da  un  medico  designato
   dall'interessato,  da   un  medico   designato  dalla   Giunta
   regionale e  da un terzo medico scelto di comune accordo fra i
   due sanitari  o, in  difetto,  dall'Ordine  dei  Medici  della
   Provincia ove  ha sede l'Ufficio presso cui presta servizio il
   dipendente.
   
   La richiesta  di nuovo  accertamento deve essere notificata al
   dipendente  o   alla  Giunta   entro   trenta   giorni   dalla
   comunicazione di  cui al  quarto comma  e  deve  contenere  la
   designazione del medico di fiducia.
   
   Qualora l'altra  parte non  provveda  nel  termine  di  trenta
   giorni   alla   nomina   del   proprio   medico   di   fiducia
   l'accertamento di cui al terzo comma si ha per revocato.
   
   In dipendenza degli accertamenti di cui ai commi precedenti il
   dipendente esonerato  dal servizio,  a  domanda  o  d'ufficio,
   ovvero assente  dal  servizio  per  effetto  di  una  malattia
   inabilitante  comunicata   alla   amministrazione   ai   sensi
   dell'art. 46,  conserva il  diritto  all'intero  stipendio  in
   godimento;  il periodo corrispondente agli accertamenti non è
   computato ai fini del calcolo del periodo di aspettativa.
   
   Qualora  l'infermità  non  sia  riconosciuta,  il  dipendente
   esonerato dal  servizio a  domanda ovvero assente dal servizio
   ai sensi  del comma  precedente, è  dichiarato  a  tutti  gli
   effetti assente ingiustificato a decorrere dal primo giorno di
   mancata prestazione lavorativa.
   
   L'onorario di tutti i componenti del collegio di cui al quinto
   comma è a carico della Regione.
   
   L'aspettativa per  infermità ha  termine  col  cessare  della
   causa per  la quale  fu disposta e non può comunque protrarsi
   per più  di 18  mesi. Durante  l'aspettativa il dipendente ha
   diritto all'intero  trattamento di  competenza per  i primi 12
   mesi e alla metà di esso per il restante periodo, conservando
   integralmente gli  assegni per  carichi di  famiglia. Il tempo
   trascorso in  aspettativa ai  sensi del  presente articolo  è
   considerato periodo di servizio utile a tutti gli effetti.
   
   Qualora  dagli   accertamenti  disposti  ai  sensi  dei  commi
   precedenti risulti  che la  infermità  dipende  da  cause  di
   servizio, il  dipendente ha  diritto per  tutto il  periodo di
   aspettativa  alla   retribuzione   corrispondente   al   posto
   ricoperto.
   
   La Giunta  può  in  ogni  momento  procedere  agli  opportuni
   accertamenti sanitari nei confronti del personale collocato in
   aspettativa con  le  modalità  di  cui  al  terzo  comma  del
   presente articolo.
   
   Resta ferma la possibilità di ricorso ai normali strumenti di
   tutela giurisdizionale nei confronti di ogni accertamento."
   
ARTICOLO 31

L'art. 45 della LR 6-9-73, n. 54 è sostituito dal seguente:

   "Art. 45
   (Cumulo di  aspettative  e  congedi  straordinari  per  motivi
   personali)
   
   Due periodi  di aspettativa  per motivi  di salute  si sommano
   agli effetti della determinazione del limite massimo di durata
   previsto  all'articolo   precedente,  quando   tra  essi   non
   intercorra un periodo di servizio attivo superiore a tre mesi.
   
   La durata  di più periodi di aspettativa per motivi di salute
   o di  congedi  straordinari  per  motivi  personali  non  può
   superare complessivamente due anni e mezzo in un quinquennio.
   
   Per motivi  di particolare  gravità può  essere concesso  al
   dipendente in  aspettativa per  motivi  di  salute  che  abbia
   raggiunto i  limiti previsti  dai commi precedenti e ne faccia
   motivata richiesta, un ulteriore periodo di aspettativa, senza
   diritto al trattamento economico, di durata non superiore a 12
   mesi."
   
ARTICOLO 32

L'art. 46 della LR 6-9-73, n. 54 è sostituito dal seguente:

   "Art. 46
   (Assenze)
   
   In caso di malattia o di altro grave impedimento il dipendente
   deve   darne   immediata   comunicazione   all'amministrazione
   indicando il  proprio recapito.  Qualora  l'assenza  dovuta  a
   malattia si  protragga per oltre due giorni il dipendente deve
   altresì   trasmettere    alla   amministrazione   certificato
   rilasciato dal medico curante attestante la natura e la durata
   prevedibile della  malattia.  La  Giunta  può  disporre,  nel
   rispetto  dell'art.   62,   secondo   comma   dello   Statuto,
   accertamenti  per   il  controllo  della  malattia  denunciata
   secondo le  modalità  previste  dall'art.  44,  terzo  comma.
   Qualora la  malattia non  sia riconosciuta  o gli accertamenti
   non  abbiano   potuto  aver  luogo  per  fatto  imputabile  al
   dipendente,    l'assenza     è    considerata     dall'inizio
   ingiustificata agli effetti retributivi e disciplinari."
   
ARTICOLO 33

E' introdotto  dopo l'art.  47 della LR 6-9-73, n. 54 il seguente
articolo:

   "Art. 47/bis
   (Svolgimento di incarichi pubblici)
   
   L'autorizzazione ad  assentarsi  dal  servizio  per  il  tempo
   necessario all'espletamento del mandato - prevista dall'art. 2
   della legge  n. 1078/1966  o da  altre norme legislative - non
   potrà eccedere le 12 ore lavorative settimanali, elevabili in
   via  eccezionale   per  incarichi  di  particolare  impegno  e
   rilevanza, a 18 ore settimanali.
   
   La  Giunta  regionale, in  accordo con le locali  associazioni
   ANCI e  UPI, procederà  con apposito  atto a  fissare modi  e
   limiti per  la fruizione  dei permessi  retribuiti di  cui  al
   comma precedente, graduandoli opportunamente in relazione alla
   entità degli incarichi svolti.
   
   Con  lo   stesso  atto   sarà  indicata   la   documentazione
   necessaria."
   
ARTICOLO 34

L'art. 50 della LR 6-9-73, n. 54 è sostituito dal seguente:

   "Art. 50
   (Orario)
   
   L'orario di servizio è fissato in 36 ore settimanali.
   
   Il numero  delle  ore  settimanali  potrà  essere  articolato
   secondo le necessità funzionali ed in relazione a particolari
   servizi, nei seguenti tipi di orario:
   
   a) orario   spezzato    articolato  su    cinque  giorni  alla
      settimana;
   b) orario  unico articolato  su  sei  giorni  alla  settimana,
      normalmente nell'arco della mattinata;
   c) turno unico articolato su sei giorni settimanali in modo da
      coprire l'intero arco della giornata.
   
   Possono coesistere  più forme  di orario  secondo le esigenze
   del servizio  anche introducendo, per particolari settori, ove
   funzionalmente possibile,  con adeguata  regolamentazione,  il
   criterio della flessibilità.
   
   L'Amministrazione accerta nei confronti di tutti i dipendenti,
   anche  con   sistemi  meccanici  o  elettronici,  il  rispetto
   dell'orario di lavoro.
   
   Il tipo di orario è determinato, previa contrattazione con le
   rappresentanze sindacali del personale regionale, dalla Giunta
   - nel  rispetto dell'art. 62 dello Statuto per quanto riguarda
   gli  enti   e  le   aziende  -   sentiti  i  coordinatori  dei
   dipartimenti e degli uffici.
   
   Per il  personale  addetto  agli  uffici  e  dipartimenti  del
   Consiglio regionale  provvede, previa  contrattazione  con  le
   rappresentanze sindacali del personale regionale, l'ufficio di
   Presidenza ai  sensi  dell'art.  9  dello  Statuto  sentiti  i
   coordinatori dei dipartimenti e degli uffici.
   
   I dipendenti  prestano di  regola servizio  in ore  diurne dei
   giorni feriali salvo che per le particolari esigenza di uffici
   e dipartimenti  nei quali  si renda  eventualmente  necessaria
   l'istituzione di  turni -  notturni  e  festivi.  Negli  altri
   uffici e dipartimenti potrà essere svolto servizio notturno e
   festivo in casi del tutto eccezionali."
   
ARTICOLO 35

L'art. 51 della LR 6-9-73, n. 54 è sostituito dal seguente:

   "Art. 51
   
   In  relazione   ad  eccezionali   esigenze  di   servizio,  il
   dipendente su  disposizione preventiva  del  coordinatore  del
   dipartimento o  ufficio cui è assegnato, è tenuto a prestare
   la propria  opera fuori  del normale  orario di  lavoro. Dette
   prestazioni non possono superare il limite massimo individuale
   di 150 ore annue.
   
   La Giunta  con deliberazioni  periodiche e  previa ricerca  di
   intesa sui  criteri, tramite  un opportuno  confronto  con  le
   organizzazioni sindacali,  può disporre  in deroga  al limite
   massimo individuale  di cui al comma precedente prestazioni di
   lavoro straordinario  fino a  300 ore  annue per particolari e
   definite funzioni o posizioni di lavoro.
   
   Per il  personale  addetto  agli  uffici  e  dipartimenti  del
   Consiglio regionale  provvede, con  le modalità stabilite nel
   comma precedente, l'ufficio di Presidenza ai sensi dell'art. 9
   dello Statuto."
   
ARTICOLO 36

E' introdotto  dopo l'art.  54 della LR 6-9-73, n. 54 il seguente
articolo:

   "Art. 54/bis
   (Patrocinio legale)
   
   La Regione  assicura,  nell'ambito  della  tutela  dei  propri
   diritti ed  interessi, in  ogni stato  e grado  del  giudizio,
   l'assistenza in  sede processuale ai dipendenti che si trovino
   implicati,  in   conseguenza  di   fatti  ed   atti   connessi
   all'espletamento del servizio e all'adempimento dei compiti di
   ufficio, in  procedimenti di  responsabilità civile o penale,
   con particolare  riguardo ai  casi in  cui il fatto addebitato
   risulti commesso  in relazione  ad  una  disposizione,  ad  un
   ordine o istruzione generale o speciale formalmente impartiti.
   
   Nell'esame dei  singoli casi  si terranno  presenti tutti  gli
   elementi di valutazione disponibili, compresi quelli attinenti
   a possibili  conflitti di interesse fra l'Amministrazione e il
   dipendente chiamato in giudizio."
   
ARTICOLO 37

L'art. 80 della LR 6-9-73, n. 54 è sostituito dal seguente:

   "Art. 80
   (Trattamento economico)
   
   Lo stipendio  iniziale annuo  lordo è stabilito per i singoli
   livelli funzionali nella tabella seguente:
   I livello funzionale Par. 100
   Stipendio Annuo lordo                           L.   1.800.000
   II livello funzionale Par. 116
   Stipendio Annuo lordo                           L.   2.088.000
   III livello funzionale Par. 130
   Stipendio Annuo lordo                           L.   2.340.000
   IV livello funzionale Par. 142
   Stipendio Annuo lordo                           L.   2.556.000
   V livello funzionale Par. 167
   Stipendio annuo lordo                           L.   3.006.000
   VI livello funzionale Par. 178
   Stipendio Annuo lordo                           L.   3.204.000
   VII livello funzionale Par. 220
   Stipendio Annuo lordo                           L.   3.960.000
   VIII livello funzionale Par. 333
   Stipendio Annuo lordo                           L.   5.994.000
   
   Al personale spettano altresì:
   
   a) la progressione economica di cui al successivo art. 82;
   b) l'indennità integrativa speciale e le quote di aggiunta di
      famiglia nella  misura e  con i  criteri stabiliti  per gli
      impiegati civili dello Stato;
   c) la  tredicesima mensilità  - da  corrispondere nel mese di
      dicembre di  ogni anno  - in  misura pari  a un  dodicesimo
      dell'importo annuo  dello stipendio  in godimento  al primo
      dicembre ed  in misura  proporzionale al servizio effettivo
      prestato nell'anno."
   
ARTICOLO 38

La tabella  "D" allegata  alla LR  6-9-73, n.  54 è  soppressa a
decorrere dal 1-10-1978.

ARTICOLO 39

L'art. 81 della LR 6-9-73 n. 54 è sostituito dal seguente:

   "Art. 81
   (Funzione di coordinamento)
   
   Il  compenso   per  la   funzione  di   coordinamento  non  è
   pensionabile ed  è stabilito nella misura fissa del 25% della
   retribuzione iniziale del livello ottavo.
   
   Il numero dei coordinatori, stabilito in relazione agli uffici
   e dipartimenti  della struttura operativa previsti dalla LR n.
   6-9-73, n.  55, non  potrà comunque  superare il quarto della
   dotazione organica del livello ottavo."
   
ARTICOLO 40

L'art. 82 della LR 6-9-73, n. 54 è sostituito dal seguente:

   "Art. 82
   (Progressione  economica   nell'ambito  di   ciascun   livello
   funzionale)
   
   La  progressione  economica  nell'ambito  di  ciascun  livello
   funzionale si articola per classi e scatti periodici biennali,
   nella misura e con le modalità di seguito specificate:
   
   a) cinque  classi stipendiali, oltre l'iniziale, raggiungibili
      al compimento  del terzo,  sesto,  decimo,  quindicesimo  e
      ventesimo anno.  Il valore delle classi è del 16 per cento
      costante  sull'iniziale   del  livello;    le  classi  sono
      attribuite dal giorno successivo a quello di maturazione;
   b) scatti   periodici  del  2,50  per  cento  sullo  stipendio
      iniziale aumentato  delle classi  in godimento.  Gli scatti
      periodici si  conseguono  ogni  biennio  e  sono  assorbiti
      all'atto dell'acquisizione della successiva classe.
   
   Detti scatti  maturano al  compimento del  2o, 5o,  8o,  12mo,
   14mo, 17mo,  19mo, 22mo, anno di servizio. Gli scatti biennali
   dopo il  22mo anno sono illimitati. Gli scatti sono attribuiti
   dal primo giorno del mese successivo a quello di maturazione.
   
   Il conseguimento  delle classi  e degli scatti di stipendio è
   ritardato nei  casi e  con le  modalità di cui agli artt. 61,
   terzo comma, 62, secondo comma e 63, secondo comma."
   
ARTICOLO 41

L'art. 84 della LR 6-9-73, n. 54 è sostituito dal seguente:

   "Art. 84
   (Omnicomprensività del trattamento economico)
   
   Il trattamento  economico spettante  al personale regionale ai
   sensi dei precedenti articoli 80 e 82 è omnicomprensivo ed è
   inglobante  di   qualsiasi  retribuzione   per  prestazioni  a
   carattere  sia  continuativo  che  occasionale,  ad  eccezione
   dell'indennità   per    la   funzione    di    coordinamento,
   dell'indennità di  missione e trasferimento, del compenso per
   lavoro  straordinario   e  per  lavoro  ordinario  notturno  e
   festivo.
   
   Gli importi  dei compensi  e dei gettoni che dovrebbero essere
   liquidati   ai   dipendenti   designati   dall'Amministrazione
   regionale  a   partecipare  a  commissioni  o  a  consigli  di
   amministrazione,  ad   assolvere  incarichi   commissariali  o
   comunque  a  compiere  prestazioni  anche  diverse  da  quelle
   normali, nell'interesse  di altri enti ivi compresi gli enti e
   le società  di cui  agli articoli 57 e 58 dello Statuto, sono
   versati dagli enti medesimi alla Tesoreria della Regione."
   
ARTICOLO 42

L'art. 85 della LR 6-9-73, n. 54 è sostituito dal seguente:

   "Art. 85
   (Trattamento  economico   dei  dipendenti   regionali  e   dei
   dipendenti di Enti pubblici vincitori di concorsi)
   
   Al dipendente,  che a  seguito di concorso venga inquadrato in
   un  livello   funzionale  superiore,   spetta  il  trattamento
   economico iniziale relativo a tale livello.
   
   Qualora il  trattamento  economico  in  godimento  risulti  di
   misura maggiore del trattamento previsto nel comma precedente,
   si applica il meccanismo economico previsto dall'art. 48 della
   LR n. 38 del 17-8-1979.
   
   Le  disposizioni  indicate  nel  primo  e  secondo  comma  del
   presente   articolo    si   applicano    altresì,    all'atto
   dell'inquadramento, ai  vincitori di  concorso  regionale  che
   abbiano rivestito una qualifica, di livello pari o inferiore a
   quella del  posto messo  a concorso,  di dipendenti  di  ruolo
   dello Stato  o di  Enti pubblici  anche economici  almeno fino
   alla data di dichiarazione dell'esito del concorso medesimo."
   
ARTICOLO 43

L'art. 87 della LR 6-9-73, n. 54 è sostituito dal seguente:

   "Art. 87
   (Retribuzione del lavoro straordinario)
   
   La retribuzione oraria del lavoro straordinario è determinata
   secondo   la    seguente   formula:    TABELLA   RISTRUTTURATA
   (Retribuzione iniziale  di  livello  +  rateo  13a  mensilità
   diviso 175)  maggiorata del  15 per  cento;    per  il  lavoro
   straordinario  prestato   in  orario  notturno  e  nei  giorni
   considerati  festivi   per  legge,   detta   retribuzione   è
   maggiorata del  30 per  cento;   per il  lavoro  straordinario
   prestato in orario notturno nei giorni considerati festivi per
   legge, la retribuzione è maggiorata del 50 per cento.
   
   Le misure  così ottenute  sono ulteriormente maggiorate di un
   importo pari  a 1/175mo  dell'indennità integrativa  speciale
   mensile spettante alla data del 1 gennaio di ciascun anno.
   
   Le tariffe  del lavoro  straordinario corrisposte alla data di
   entrata in  vigore della  presente legge, in quanto risultanti
   superiori alle  nuove aliquote derivanti dall'applicazione del
   presente articolo, saranno conservate sino al 31-12-1979.
   
   Il lavoro straordinario può essere compensato, in accordo con
   il  dipendente,  con  riposo  sostitutivo  e  con  particolari
   adattamenti di orario."
   
ARTICOLO 44

Sono introdotti  dopo l'art. 87 della LR 6-9-73, n. 54 i seguenti
articoli:

   "Art. 87/bis
   (Lavoro ordinario notturno e festivo)
   
   Al dipendente  compete per  il  servizio  ordinario  notturno,
   prestato fra  le ore  22 e le ore 6, un compenso pari a L. 400
   orarie.
   
   Per il  servizio ordinario di turno prestato in giorno festivo
   compete un  compenso di  L. 2.700  se le  prestazioni  fornite
   siano di  durata superiore  alla metà  dell'orario di  turno,
   ridotta a  L. 1.350  - se le prestazioni sono di durata pari o
   inferiore alla  metà dell'orario  anzidetto, con un minimo di
   due ore.
   
   La presente  normativa non  si applica  per le prestazioni che
   istituzionalmente debbono  essere eseguite  esclusivamente  di
   notte (guardiano notturno e figure simili).
   
   I compensi  di cui  al presente articolo non sono pensionabili
   e, pertanto, non sono soggetti a contributi previdenziali."
   
   "Art. 87/ter
   
   Il trattamento economico dei dipendenti regionali disciplinato
   dagli articoli 80, 81, 82, 87 e 87/bis decorre dal 1-10-1978."
   
   "Art. 87/quater
   (Equo indennizzo)
   
   La Regione,  per infermità riconosciuta da causa di servizio,
   corrisponde ai  propri dipendenti,  non  soggetti  all'obbligo
   dell'iscrizione all'INAIL,  un equo  indennizzo per la perdita
   dell'integrità fisica eventualmente subita.
   
   Al riguardo valgono le norme contenute nell'art. 68 del DPR n.
   10-1-57 n.  3 e negli articoli 48-49 del DPR 3-5-1957 n. 686 e
   successive modificazioni."
   
TITOLO II
NORME TRANSITORIE

ARTICOLO 45
(Norme di primo inquadramento)

Il personale  regionale in  servizio alla data del 1 ottobre 1978
è  inquadrato   con  decorrenza  dalla  stessa  data,  anche  in
soprannumero  rispetto   alle  dotazioni  organiche  dei  singoli
livelli  di  cui  alla  allegata  tabella  "D",  nella  posizione
giuridica determinata  dai  nuovi  livelli  funzionali  spettanti
sulla base  dell'allegata tabella  "1" e  relative note  e con le
mansioni oggettive di cui all'allegata tabella "A".

Il personale  in servizio  alla data  del 30-9-78  ed  inquadrato
nella VI  fascia funzionale,  che in  base alla precitata tabella
"1" risulta  inquadrabile al  VI livello, viene inquadrato al VII
livello con  decorrenza 1-10-78 se in possesso a tale data di una
anzianità di  servizio effettivo  di  tre  anni  nella  predetta
fascia funzionale o in carriera correlata.

Il personale  inquadrabile al  VI livello, che non risulti essere
in possesso  dei prescritti  tre anni  di servizio effettivo alla
data del 1-10-78 viene invece inquadrato a decorrere da tale data
al VI  livello funzionale  e consegue  il livello  superiore  dal
giorno successivo al compimento dei tre anni.

Detti inquadramenti  si effettuano applicando per il passaggio al
livello superiore il meccanismo economico previsto nel successivo
art. 48.

I docenti  che operano nel settore della formazione professionale
i quali,  a norma  della predetta  tabella "1", dovrebbero essere
inquadrati al  V livello,  vengono inquadrati  al VI  livello  se
esercitano una  funzione docente  per l'esercizio  della quale è
richiesto uno specifico diploma di laurea del quale devono essere
in possesso. Ai suddetti dipendenti non si applica il disposto di
cui ai precedenti secondo e terzo comma.

Il personale  che consegue  il VII  livello ai sensi del II e III
comma del  presente articolo  conserva,  nel  nuovo  livello,  la
qualifica di provenienza.

ARTICOLO 46
(Concorsi interni)

Mediante concorso interno per soli titoli, riservato al personale
regionale in  possesso di una anzianità effettiva minima di otto
anni  senza   demerito  alla  data  del  30-9-78  nella  carriera
correlata a  quella di  appartenenza e  che sia  stato inquadrato
presso la  Regione con  decorrenza da  data non  posteriore al  1
aprile 1976,  è consentito  l'accesso al  livello immediatamente
superiore a quello spettante in base all'allegata tabella "1":

a) dal III livello al IV livello;
b) dalle qualifiche non operaie dal IV livello al V livello;
c) dal V livello al VI livello.

Per il  raggiungimento dell'anzianità di cui al precedente comma
è utile  il servizio  continuativo prestato  presso la Regione o
gli altri enti pubblici di provenienza.

Ai dipendenti  che conseguono  il  VI  livello  a  seguito  della
partecipazione al predetto concorso interno non si applica quanto
disposto dal terzo comma dell'art. 45.

I posti  messi a  concorso ai  sensi del  primo comma non possono
superare il  30 per  cento della  dotazione organica  complessiva
delle  fasce  di  appartenenza  alla  data  del  30-9-1978;    in
relazione agli  eventuali  posti  soprannumerari  che  potrebbero
derivarne saranno  resi indisponibili  altrettanti posti in altri
livelli, i  quali potranno  essere conferiti  a mano  a mano  che
cesseranno i soprannumeri.

L'inquadramento al  nuovo  livello  conseguito  a  seguito  della
partecipazione  al   predetto  concorso   interno  ha  decorrenza
giuridico -  economica dal  1 ottobre  1978. In ogni caso restano
immutati gli  effetti  economici  dell'inquadramento  così  come
stabilito nel successivo articolo 48.

E' in  ogni caso escluso dalla partecipazione al concorso interno
per  l'accesso  al  livello  immediatamente  superiore  a  quello
spettante ai  sensi del  primo comma  del precedente  articolo il
personale che  comunque -  anche  per  effetto  dell'applicazione
della presente  legge -  abbia conseguito o consegua un passaggio
di posizione,  qualunque sia  stato l'ente o l'amministrazione di
appartenenza,  tale  da  essere  in  qualifica  corrispondente  a
carriera superiore  a  quella  di  appartenenza  al  momento  del
transito alla  Regione (art.  68 del  DPR  n.  748/1972,  tabelle
regionali di  raffronto, riconoscimento  di  mansioni  superiori,
reinquadramento  per  revisione  con  effetto  retroattivo  della
posizione presso l'ente di provenienza, riconoscimento dei titoli
di studio).

I concorsi  di cui  al presente  articolo sono  indetti, entro 30
giorni dalla  data di entrata in vigore della presente legge, con
deliberazione del Consiglio regionale su proposta della Giunta.

La commissione  di concorso  è nominata  con provvedimento della
Giunta ed è composta:

- dal  Presidente della  Giunta o  suo delegato  che ne assume la
  presidenza;
- da   tre  dipendenti  regionali,  con  mansioni  di  esperto  o
  funzionario, designati dal Consiglio regionale;
- da  un rappresentante  sindacale designato congiuntamente dalle
  rappresentanze sindacali del personale."

ARTICOLO 47
(Aumento delle riserve di posti)

Nel primo  concorso pubblico  per ciascun  livello e mansione, la
riserva dei  posti di  cui all'art.  17 della  presente legge  è
aumentata al  35 per cento e si applica al personale regionale di
ruolo appartenente  al livello  immediatamente inferiore, purchè
in possesso del titolo di studio richiesto per l'accesso a questo
ultimo, o  appartenente al livello ancora sottostante, purchè in
possesso del  titolo di studio richiesto per l'accesso al livello
per il  quale è  bandito il  concorso,  semprechè  sussista  in
entrambi  i   casi  un'anzianità  di  un  anno  nel  livello  di
appartenenza.

ARTICOLO 48
(Inquadramento nella posizione economica)

A decorrere  dal 1-10-1978  la posizione economica nel livello di
inquadramento è  determinata dallo stipendio in godimento al 30-
9-1978 -  comprensivo di  scatti e  classi acquisite ed eventuali
assegni personali pensionabili - più la aggiunzione senza titolo
prevista nel successivo articolo 49.

La posizione  giuridica derivante dall'inquadramento, qualora non
sia coincidente  con quella  economica, è  quella della classe o
scatto  immediatamente   inferiore   alla   posizione   economica
predetta.

Al dipendente  viene,  altresì,  riconosciuto  il  "maturato  in
itinere"  consistente   nella  quantificazione   economica  della
frazione di tempo intercorso, alla data del 30-9-1978, dalla data
di  maturazione   dell'ultima  classe   e   dell'ultimo   scatto,
rapportata  ai  tempi  occorrenti  nel  vecchio  ordinamento  per
conseguire la  classe e  lo scatto  successivo, ovvero il secondo
parametro retributivo, al fine di ridurre il tempo necessario per
l'attribuzione dello  scatto o  classe successivi  alla posizione
giuridica di cui al precedente secondo comma;

La riduzione si determina secondo il seguente procedimento;

a) il   conteggio   del  tempo viene    eseguito  in    mesi  con
   arrotondamento per  eccesso delle  frazioni  superiori  ai  15
   giorni;

b) si  calcola l'incremento  monetario,  che  nella  progressione
   economica orizzontale  di provenienza,  deriva dalla  classe e
   dallo scatto  (o secondo parametro retributivo) immediatamente
   successivi  agli   ultimi  conseguiti  e  si  rapportano  tali
   incrementi alle  mensilità virtualmente maturate al 30-9-1978
   per il loro raggiungimento.
   Se il dipendente nella progressione economica in atto al 30-9-
   1978 ha  conseguito tutte  le classi ivi previste, il rateo di
   scatto  si   calcola  sull'incremento   economico  di   quello
   successivo all'ultima classe o scatto maturati;
   
c) qualora  i ratei  di classe  e di  scatto o  secondo parametro
   retributivo  in  corso  di  conseguimento  nella  progressione
   economica di provenienza e virtualmente maturati alla data del
   30-9-1978 - definiti nel loro valore con la procedura prevista
   dai  punti   a)  e  b)  -  sommati  alla  posizione  economica
   individuale come  determinata dal  primo  comma  del  presente
   articolo, danno,  nella nuova progressione, un valore uguale o
   maggiore ad  una posizione  stipendiale  di  scatto  o  classe
   superiore alla  posizione giuridica  assegnata, il  dipendente
   acquisisce subito ad ogni effetto la posizione superiore;

d) qualora,  a seguito dell'operazione di cui al precedente punto
   c),  il   dipendente  non  consegna  una  posizione  giuridica
   superiore, il  "maturato in  itinere",  sommato  all'eventuale
   frazione   monetaria    eccedente   la   posizione   giuridica
   d'inquadramento, ***concorper  l'attribuzione della  classe  o
   scatto  superiori,  stabilire  alla  riduzione  dei  tempi  di
   percorrenza necessari ***lendo a quante mensilità il predetto
   importo equivale, nella nuova progressione economica, rispetto
   all'incremento economico  mensile derivante  dal conseguimento
   della posizione  stipendiale di scatto o classe immediatamente
   successiva alla posizione giuridica d'inquadramento acquisita.
   Ove dal  saldo dell'operazione  residui un resto, questo viene
   arrotondato per  eccesso al  mese intero  se supera  il 50 per
   cento dell'importo  dell'incremento  mensile  della  posizione
   stipendiale  successiva;     conseguentemente   i   tempi   di
   percorrenza per raggiungere la posizione stipendiale di scatto
   o classe successiva a quella giuridica d'inquadramento vengono
   ridotti di un pari numero di mensilità;

e) nel  caso che,  a seguito  dell'acquisizione  della  posizione
   giuridica superiore  con il  procedimento di  cui al  punto c)
   residui una  frazione monetaria  che oltrepassa tale posizione
   il residuo  stesso riduce temporalmente i tempi di percorrenza
   per ottenere  la posizione  stipendiale  di  scatto  o  classe
   immediatamente successiva;  in  tal  caso  detta  frazione  si
   rapporta  all'incremento   economico  mensile   derivante  dal
   conseguimento dell'ulteriore posizione stipendiale di scatto o
   classe immediatamente  successiva al  fine  di  determinare  a
   quante  di   tali  mensilità   corrisponde  e   -  dopo  aver
   arrotondato a  mese intero  il possibile resto dell'operazione
   suddetta se  eccedente il 50 per cento dell'incremento mensile
   stesso -  il tempo  di percorrenza  per raggiungere  la  detta
   posizione  stipendiale   di  scatto  o  classe  immediatamente
   successiva sarà ridotto di un pari numero di mensilità.

Qualora  la   posizione  economica   individuale  maggiorata  del
maturato in itinere risulti inferiore alla posizione iniziale del
nuovo livello  d'inquadramento, il  dipendente  si  colloca  alla
posizione iniziale di tale livello e consegue i successivi scatti
e classi nei normali tempi previsti dal nuovo ordinamento.

ARTICOLO 49
(Aggiunzione senza titolo)

A  ciascun  dipendente  regionale  sono  corrisposti  i  seguenti
importi mensili lordi, comprensivi delle aggiunzioni senza titolo
attribuite precedentemente  all'entrata in  vigore della presente
legge:

- L.  55.000 per  il personale inquadrato al 30-9-78 nella I, II,
  III e IV fascia funzionale.

- L.  47.000 per  il personale inquadrato al 30-9-78 nella V e VI
  fascia funzionale.

- L.  43.000 per  il personale  inquadrato al  30-9-78 nella  VII
  fascia funzionale.

TITOLO III
NORME FINALI

ARTICOLO 50

Le parole  "fascia funzionale"  usate nella LR 6-9-1973, n. 54 si
intendono sostituite con le parole "livello funzionale".

ARTICOLO 51
(Oneri finanziari)

Agli oneri  derivanti  dall'applicazione  della  presente  legge,
previsti in  L. 588.900.00  per l'anno 1978 e in L. 1.921.500.000
per l'anno  1979, è  fatto fronte con i fondi di cui ai seguenti
capitoli del  bilancio di  previsione per l'esercizio finanziario
1979, che presentano la necessaria disponibilità;

- per  L. 2.462.900.000  al cap.  04000 spese  per  il  personale
  addetto ai servizi della Regione. Stipendi, altri assegni fissi
  e contributi diversi a carico dell'ente;

- per  L. 47.500.000  al cap.  04800 spese  obbligatorie  diverse
  relative al personale addetto ai servizi della Regione.

La presente  legge è dichiarata urgente per gli effetti e con le
modalità di  cui al  2, comma dell'art. 127 della Costituzione e
dell'art. 28  dello Statuto,  entra in  vigore il  giorno  stesso
della sua pubblicazione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 17 agosto 1979

La presente  legge è  stata approvata dal Consiglio Regionale il
11 luglio 1979 ed è stata vistata dal Commissario del Governo il
14 agosto 1979.

ALLEGATO
TABELLA "A"
Definizione delle  mansioni obiettive comprese in ciascun livello
funzionale

I Livello funzionale
   Sono inserite  nel primo  livello le  posizioni di  lavoro che
   concernono esclusivamente  attività di  pulizia: trattasi  di
   prestazioni elementari  che non richiedono alcuna preparazione
   specifica (art. 4).
   
   - Inserviente
     Svolge le attribuzioni di cui all'art. 4.
   
II Livello funzionale
   Sono inserite  nel secondo  livello  le  posizioni  di  lavoro
   comportanti esecuzione  di mansioni elementari, lo svolgimento
   delle quali  prescinde dal  possesso  di  conoscenze  tecniche
   preliminari.   Richiede    utilizzazione   di    strumenti   o
   apparecchiature  semplici  o  comunque  di  uso  elementare  o
   comune. L'esecuzione  di compiti  è svolta in modo integrato,
   configurando una unica posizione di lavoro.
   
   Il livello è caratterizzato da:
   
   - iniziativa   nell'ambito  delle istruzioni  ricevute e/o dei
     compiti attribuiti;
   - autonomia vincolata da istruzioni semplici;
   - apporto   individuale  che non  comporta trasformazione  del
     prodotto,  ma   la  sola   conservazione,   riproduzione   o
     dislocazione del medesimo.
   
   Il personale  compreso nel  livello è  addetto a  compiti  di
   anticamera e  aula,  regolando  l'accesso  del  pubblico  agli
   uffici e  fornendo  informazioni  semplici;  di  custodia,  di
   sorveglianza di locali ed uffici nonchè della loro apertura e
   chiusura,  di   ricezione  e   smistamento  di  telefonate  da
   centralini semplici;   di dislocazione di fascicoli ed oggetti
   di ufficio;    di  prelievo,  distribuzione  e  spedizione  di
   corrispondenza;   di commissioni  anche esterne  al  luogo  di
   lavoro;   di esecuzione  di  fotocopie,  di  ciclostile  e  di
   fascicolature. (art. 5).
   
   - Commesso
     Svolge le attribuzioni di cui all'art. 5.
   
III Livello funzionale
   Sono inserite  nel terzo  livello le  posizioni di  lavoro che
   comportano esecuzione  di mansioni  tecnicomanuali  elementari
   e/o  amministrative   semplici,  lo  svolgimento  delle  quali
   presuppone conoscenze  preliminari non specializzate. Richiede
   l'utilizzazione di  mezzi, strumenti  e apparecchiature  anche
   complessi, ma  di uso semplice e con carico della manutenzione
   ordinaria.
   
   Il livello è caratterizzato da:
   
   - iniziativa nell'ambito delle mansioni attribuite;
   - un grado di autonomia vincolato da istruzioni semplici;
   - prestazioni     implicanti l'esposizione  a rischi specifici
     conseguenti all'uso dello strumento tecnico utilizzato;
   - apporto  individuale    diretto  alla    trasformazione  del
     prodotto.
   
   Il personale  compreso nel  livello è  addetto a  compiti  di
   conduzione e manutenzione ordinaria di macchinari semplici, di
   impianti  tecnici   di  varia   natura  (elettrici,   termici,
   lavanderia,  centri   stampa,  etc.)   o  assimilabili;     di
   conduzione e  di manutenzione  ordinaria  di  automezzi  e  di
   macchine semplici  che comportino abilitazioni specifiche;  di
   esecuzione  di  operazioni  colturali  agricolo  -  forestali;
   nonchè di compiti amministrativi semplici. (art. 6).
   
   - Autista
     Svolge le attribuzioni di cui all'art. 6 per il trasporto di
     persone e  cose mediante  la  conduzione  di  autoveicoli  o
     motoveicoli di  cui garantisce  la  pulizia  e  l'efficiente
     manutenzione.
     
   - Elettricista
     Svolge le  attribuzioni di  cui all'art. 6 per le operazioni
     connesse alla  manutenzione delle installazioni elettriche e
     all'esercizio di  impianti  di  fonoriproduzione  dei  quali
     garantisce l'efficiente manutenzione.
     
   - Operatore servizi tecnico - amministrativi consiliari
     Svolge  le   attribuzioni  di   cui  all'art.  6  espletando
     nell'ambito    delle     istruzioni    impartire     compiti
     amministrativi semplici  necessari al regolare andamento dei
     lavori consiliari,  del servizio  del  cerimoniale  e  delle
     strutture operative interne degli uffici del Consiglio.
     
   - Riproduttore
     Svolge le  attribuzioni di cui all'art. 6, per le operazioni
     connesse alle riproduzioni micro - tipo - fonografiche ed al
     loro  confezionamento   mediante   l'impiego   di   macchine
     automatiche, di cui garantisce l'efficiente manutenzione.
     
   - Aiutante meccanografo
     Svolge le  attribuzioni di cui all'art. 6, per le operazioni
     connesse alla  conservazione dei moduli meccanografici ed al
     confezionamento  degli   elaborati  mediante   l'impiego  di
     macchine  automatiche,   di  cui   garantisce   l'efficiente
     manutenzione.
     
   - Sorvegliante idraulico qualificato
     Svolge le  attribuzioni di  cui all'art. 6, per le attività
     idrauliche eseguendo operazioni prevalentemente manuali.
     
   - Operaio qualificato
     Svolge le  attribuzioni di  cui all'art.  6,  anche  per  le
     attività  agricole   e  forestali,   eseguendo   operazioni
     prevalentemente manuali.
     
IV Livello funzionale
   Sono inserite  nel quarto  livello le  posizioni di lavoro che
   comportano esecuzione  di mansioni  amministrativo contabili e
   tecniche o  tecnico -  manuali,  lo  svolgimento  delle  quali
   presuppone rispettivamente  preliminari  conoscenze  nel  ramo
   amministrativo  e  preparazione  professionale  specializzata;
   richiede l'uso  di mezzi o strumenti complessi o l'utilizzo di
   dati anche  complessi nell'ambito di procedure prevalentemente
   ripetitive.
   
   E' caratterizzato da:
   
   - autonomia  vincolata da  prescrizioni tecniche  di carattere
     generale  ovvero   da  prescrizioni   particolareggiate   ma
     complesse nell'ambito di procedure e prassi definite;
   - piena     responsabilità dei  propri compiti  delle singole
     operazioni,  i  cui  risultati  sono  soggetti  a  verifiche
     complete ma periodiche oppure immediate ma di massima;
   - apporto      individuale   consistente  nella  capacità  di
     trasformazione  complessa   del  prodotto  o  finalizzato  a
     miglioramento  o   semplificazione   delle   procedure   che
     determinano lo svolgimento delle mansioni;
   - rischi  specifici derivanti dall'uso normale degli strumenti
     e delle attrezzature tecniche utilizzate.
   
   Il personale compreso nel livello è addetto a compiti tecnici
   di natura  specialistica nel  campo agricoloforestale  e della
   installazione,  conduzione,   manutenzione  e  riparazione  di
   impianti tecnici  complessi; nonchè  a compiti  esecutivi  in
   materia amministrativa,  contabile e  tecnica, ivi comprese le
   attività di  stenografia e/o  dattilografia, mansioni  queste
   ultime che  - omogenee  o complementari  -  costituiscono  una
   unica posizione di lavoro. (art. 7).
   
   - Stenodattilografo
     Svolge le  attribuzioni di cui all'art. 7, per le operazioni
     di  stenodattilografia   sotto  dettatura,  da  originali  e
     registrazioni,   provvedendo    alla   collazionatura    dei
     dattiloscritti,  anche   mediante  l'impiego   di   macchine
     memorizzatrici   e    compositrici,   di    cui   garantisce
     l'efficiente manutenzione, collaborando altresì alla minuta
     istruzione delle pratiche.
     
   - Applicato
     Svolge le  attribuzioni di cui all'art. 7, per le operazioni
     di archivio,  protocollo, registrazione e reperimento, anche
     a  mezzo   di  macchine  complesse,  di  atti,  documenti  e
     pubblicazioni, collaborando  altresì alla minuta istruzione
     di  natura   contabile,  tecnica   e  amministrativa   delle
     pratiche, anche mediante copia dattilografica.
     
   - Applicato meccanografo
     Svolge le  attribuzioni di cui all'art. 7, per le operazioni
     di  esecuzione   dei  programmi   di  elaborazione   secondo
     procedure definite  ovvero per  la perforazione  e  verifica
     alfanumerica di schede meccanografiche.
     
   - Vigile sanitario
     Svolge le  attribuzioni di cui all'art. 7, per le operazioni
     connesse   alla   vigilanza   sulle   condizioni   igieniche
     dell'ambiente e  della  produzione  ed  il  commercio  delle
     sostanze destinate all'alimentazione.
     
   - Sorvegliante idraulico specializzato
     Svolge le  attribuzioni di  cui all'art. 7, per le attività
     idrauliche,  eseguendo  operazioni  prevalentemente  manuali
     caratterizzate da  particolare  perizia  acquisita  mediante
     formazione specialistica.
     
   - Operaio specializzato
     Svolge le  attribuzioni di  cui all'art.  7,  anche  per  le
     attività  agricole   e  forestali  e  per  la  riparazione,
     collaudo   e   conduzione   degli   autoveicoli,   eseguendo
     operazioni   prevalentemente   manuali   caratterizzate   da
     particolare   perizia    acquisita    mediante    formazione
     specialistica.
     
   - Tipografo
     Svolge le  attribuzioni di cui all'art. 7, per le operazioni
     di riproduzione  lito -  tipografica  e  di  confezionamento
     degli stampati,  mediante l'impiego  di macchine automatiche
     complesse di cui garantisce l'efficiente manutenzione.
     
   - Centralinista
     Svolge le attribuzioni di cui all'art. 7, per l'esercizio di
     impianti telefonici  complessi e derivati, di cui garantisce
     l'efficiente  manutenzione   provvedendo  automaticamente  a
     quanto occorre per i collegamenti richiesti.
     
   - Dattilografo
     Svolge le  attribuzioni di cui all'art. 7, per le operazioni
     di copia  dattilografica da originali e registrazioni, anche
     mediante impiego  di macchine  memorizzatrici e compositrici
     di cui  garantisce  l'efficiente  manutenzione,  provvedendo
     alla collazionatura dei dattiloscritti.
     
V Livello funzionale
   Sono inserite  nel quinto  livello le  posizioni di lavoro che
   comportano attività  nei settori  tecnico,  amministrativo  e
   contabile,  mansioni  di  ricerca,  utilizzo  ed  elaborazione
   semplice di dati anche complessi e complessa di dati semplici.
   Richiedono  conoscenze  tecniche  specializzate  ed  operative
   proprie della  qualificazione professionale di base necessaria
   per l'accesso al livello.
   
   Il livello è caratterizzato da:
   
   - autonomia  nell'ambito    di    prescrizioni  di  massima  e
     complesse riferite a procedure generali e prassi definite;
   - responsabilità     professionale dei  propri compiti:  può
     comportare l'indirizzo  tecnico di  posizioni  di  lavoro  a
     minor contenuto  professionale, o, in casi eccezionali e per
     unità operative  a carattere esecutivo, una responsabilità
     di organizzazione.  Il risultato  del lavoro  è soggetto  a
     verifiche periodiche ed occasionali, anche complete;
   - apporto  organizzativo ampio in funzione della realizzazione
     dei compiti  attribuiti ed  iniziativa per  il miglioramento
     della funzionalità  dell'unità  organizzativa  in  cui  è
     inserito.
   
   Nei corsi  di formazione  professionale comporta  attività di
   insegnamento  anche   con  utilizzazione  di  apparecchiature,
   macchine, strumenti.  Richiede conoscenze teoriche - tecnico -
   professionali riconducibili alla professionalità prevista dai
   piani di insegnamento.
   
   E' caratterizzato da:
   
   - autonomia nell'ambito della funzione docente;
   - responsabilità professionale dei propri compiti;
   - apporto   didattico  notevole in  funzione dell'impostazione
     didattico - organizzativa del corso e, più in generale, del
     centro di formazione. (art. 8).
   
   - Collaboratore amministrativo
     Svolge  le   attribuzioni  di  cui  all'art.  8,  nel  campo
     dell'attività  amministrativa   corrente   (corrispondenza,
     conservazione e  reperimento di  documenti e  pubblicazioni,
     archiviazione e  registrazione di  atti)  anche  curando  la
     redazione sintetica  di verbali, la traduzione di articoli e
     documenti  e   gli  adempimenti   nell'ambito  di  procedure
     definite.
     
   - Collaboratore contabile
     Svolge le  attribuzioni di  cui all'art.  8, nel campo delle
     attività  contabili   correnti  (rilevazioni   contabili  e
     statistiche,  conservazione   e  reperimento  di  documenti,
     aggiornamento  di   ruoli  ed   inventari),  anche  mediante
     l'impiego  di   macchine  complesse   e  curando  la  minuta
     corrispondenza e  gli adempimenti  nell'ambito di  procedure
     definite.
     
   - Collaboratore tecnico
     Svolge le  attribuzioni di  cui all'art.  8, nel campo delle
     attività tecniche  correnti (indagini, rilievi, misurazioni
     e disegni),  anche  curando  la  redazione  di  documenti  e
     certificazioni e  gli adempimenti  nell'ambito di  procedure
     definite.
     
   - Collaboratore statistico
     Svolge le  attribuzioni di  cui all'art.  8, nel campo della
     gestione  dell'informazione   statistica,   in   particolare
     provvede alle  operazioni di raccolta, ordinamento e calcolo
     dei dati, anche mediante l'impiego di macchine complesse.
     
   - Collaboratore documentalista
     Svolge le  attribuzioni di  cui all'art.  8, nel campo della
     gestione degli  impianti e dei servizi di documentazione, in
     particolare  provvede   alle  operazioni   di   codifica   e
     soggettazione dei documenti.
     
   - Collaboratore meccanografo
     Svolge le  attribuzioni di  cui all'art.  8, nel campo della
     elaborazione automatica  delle informazioni (minutazione dei
     programmi,  gestione   degli   impianti   di   elaborazione,
     controllo delle  informazioni in  ingresso e  in uscita): in
     tale ambito  indirizza l'attività  del personale  addetto e
     dispone l'appropriato  impiego delle  risorse, assumendo  la
     responsabilità dei risultati.
     
   - Collaboratore sanitario
     Svolge le  attribuzioni di  cui all'art.  8, nel campo delle
     attività   sanitarie    correnti   (indagini,   rilievi   e
     misurazioni), anche  curando la  redazione  di  documenti  e
     certificazioni e  gli adempimenti  nell'ambito di  procedure
     definite.
     
   - Collaboratore per l'istruzione e cultura
     Svolge le  attribuzioni di  cui all'art.  9 nel  campo delle
     attività tecniche correnti della istruzione e della cultura
     (corrispondenza, indagini,  accertamenti), anche  curando la
     redazione di  documenti e collaborando all'organizzazione di
     servizi,  iniziative   e   manifestazioni   nell'ambito   di
     programmi definiti.
     
   - Insegnante tecnico/pratico
     Svolge le  attribuzioni di  cui all'art. 8, per l'attuazione
     dei programmi  stabiliti,  curando  la  conservazione  delle
     attrezzature e del materiale didattico.
     
VI Livello funzionale
   Sono inserite  nel sesto  livello le  posizioni di  lavoro che
   comportano attività di ricerca, studio ed elaborazione per la
   preparazione  di  provvedimenti  tecnico  -  amministrativi  o
   interventi preordinati  all'attuazione dei programmi di lavoro
   alla cui  impostazione sono  tenute a  collaborare nell'ambito
   dell'unità organica  in cui  sono inserite.  La posizione  di
   lavoro può comportare anche l'indirizzo di altre posizioni di
   lavoro a minor contenuto professionale.
   
   Il livello è caratterizzato da:
   
   - autonomia  nell'ambito  di    prescrizioni  di    massima  e
     complesse;
   - responsabilità professionale dei propri compiti;
   - apporto  organizzativo ampio in funzione della realizzazione
     dei compiti  attribuiti e da iniziative per il miglioramento
     della funzionalità dell'unità organica in cui è inserito.
   
   Comporta responsabilità:
   
   - delle    attività  istruttorie    direttamente    svolte  o
     effettuate in collaborazione con posizioni di lavoro a minor
     contenuto professionale;
   - degli   orientamenti  dati,  a  livello  tecnico,  ad  altre
     posizioni di lavoro a minor contenuto professionale.
   
   L'attività è  soggetta a  controlli e verifiche periodiche e
   di massima.
   
   Nei corsi  di formazione  professionale: comporta attività di
   insegnamento teorico (cultura generale, lingue, etc.).
   
   Richiede,  in   stretta  connessione  con  le  caratteristiche
   dell'insegnamento  da  impartire,  una  preparazione  di  base
   corrispondente a  quella stabilita  per analoghi  insegnamenti
   teorici nella  scuola media unica o in istituzioni scolastiche
   di livello  superiore e  riconducibile  alla  professionalità
   prevista più in generale per l'accesso al livello. (art. 9).
   
   - Istruttore amministrativo
     Svolge le  attribuzioni di  cui all'art.  9, con riferimento
     alle discipline amministrative per le necessità connesse ai
     compiti propri dell'ufficio e dipartimento.
     
   - Istruttore tecnico - contabile
     Svolge le  attribuzioni di  cui all'art.  9, con riferimento
     alle   discipline   finanziarie,   contabili,   statistiche,
     documentali  e  tecniche,  per  le  necessità  connesse  ai
     compiti propri del dipartimento.
     
   - Istruttore in materia di istruzione
     Svolge le  attribuzioni di  cui all'art.  9, con riferimento
     alle discipline  ed esperienze in materia di istruzione, per
     le necessità connesse ai compiti propri del dipartimento.
     
   - Istruttore per il patrimonio culturale ed i servizi sociali
     Svolge le  attribuzioni di  cui all'art.  9 con  riferimento
     alle discipline  ed  esperienze  in  materia  di  patrimonio
     culturale e  servizi sociali,  per le necessità connesse ai
     compiti propri del dipartimento.
     
   - Insegnante
     Svolge le  attribuzioni di cui all'art. 9, con aggiornamento
     professionale costante  nelle materie  di  insegnamento  per
     l'attuazione   dei    programmi   stabiliti,    curando   la
     conservazione delle attrezzature didattiche.
     
VII Livello funzionale
   Sono comprese  nel settimo  livello le posizioni di lavoro che
   comportano attività di ricerca, studio ed elaborazione per la
   predisposizione di  provvedimenti e di interventi diretti alla
   attuazione dei  programmi di  lavoro alla  cui formulazione è
   tenuto  a  collaborare  nell'ambito  di  una  unità  organica
   complessa.
   
   La   posizione    di   lavoro   può   comportare   anche   la
   responsabilità  organizzativa   di  una   unità  di   lavoro
   eventualmente  prevista   nell'ambito   dell'unità   organica
   complessa,  con  compito  di  indirizzo  dell'attività  degli
   addetti.
   
   E' caratterizzato da:
   
   - autonomia     per l'attuazione  dei programmi  di lavoro  di
     competenza o  assegnati all'unità  organizzativa o a gruppi
     di lavoro,  nonchè per  la realizzazione,  sotto il profilo
     professionale,  di   attività   di   ricerca,   studio   ed
     elaborazione affidata;   l'autonomia  è comunque esercitata
     nell'ambito  di   istruzioni  di  carattere  generale  o  da
     eventuali indicazioni di priorità;
   - apporto organizzativo per la formulazione di proposte per il
     miglioramento  della   funzionalità  dell'unità   organica
     complessa alla quale appartiene.
   
   Comporta la responsabilità:
   
   - delle attività direttamente svolte;
   - delle  istruzioni emanate  nell'attività di indirizzo della
     eventuale unità di lavoro;
   - dell'attuazione    di    programmi  di  lavoro,  esercitando
     controlli  e   verifiche  periodiche  ed  occasionali  anche
     complessi.
   
   L'attività è soggetta a controllo periodico e di massima sul
   conseguimento dei  risultati previsti dai programmi di lavoro.
   (art. 10).
   
   - Assistente in organizzazione e metodi
     Svolge le  attribuzioni di  cui all'art. 10, con riferimento
     allo studio  delle strutture organizzative e delle procedure
     operative   in    specie    nell'ambito    della    pubblica
     amministrazione,  curando   in  particolare   le   fasi   di
     rilevazione e  analisi ai  fini  della  progettazione  delle
     nuove  soluzioni   organizzative  e   procedurali,  per   le
     necessità connesse ai compiti propri del dipartimento.
     
   - Assistente per la programmazione
     Svolge le  attribuzioni di  cui all'art. 10, con riferimento
     alle discipline  della programmazione  economica, sociale  e
     territoriale per  le necessità  connesse ai  compiti propri
     del dipartimento.
     
   - Assistente statistico
     Svolge le  attribuzioni di  cui all'art. 10, con riferimento
     alle  discipline   statistiche,  prestando   in  particolare
     servizi  di   informazione  statistica   e  gli  adempimenti
     richiesti dalla  gestione delle  rilevazioni e  contribuendo
     alla loro  progettazione e pianificazione organizzativa, per
     le necessità connesse ai compiti propri del dipartimento.
     
   - Assistente analista programmatore
     Svolge le  attribuzioni di  cui all'art. 10, con riferimento
     ai sistemi per l'elaborazione automatica delle informazioni,
     curando in  particolare le  fasi di analisi e programmazione
     delle nuove  applicazioni e  la manutenzione delle procedure
     ovvero pianificando  e organizzando  l'impiego delle risorse
     del  sistema  nonchè  l'attivazione  e  la  gestione  delle
     applicazioni, per  le necessità  connesse ai compiti propri
     del dipartimento.
     
   - Assistente agronomo
     Svolge le  attribuzioni di  cui all'art. 10, con riferimento
     alle discipline  ed esperienze  agronomiche e forestali, per
     le necessità connesse ai compiti propri dell'ufficio.
     
   - Assistente in urbanistica ed ingegneria
     Svolge le  attribuzioni di  cui all'art. 10, con riferimento
     alle discipline  ed esperienze  del settore  (pianificazione
     territoriale,  edilizia,  viabilità,  acquedotti  e  lavori
     pubblici, assetto  idrogeologico,  parchi,  centri  storici,
     trasporti, navigazione  e porti,  insediamenti  abitativi  e
     produttivi, aree, attrezzature e servizi, fonti di energia),
     per  le   necessità  connesse   ai   compiti   propri   del
     dipartimento.
     
   - Assistente geologo
     Svolge le  attribuzioni di  cui all'art. 10, con riferimento
     alle discipline  geologiche, per  le necessità  connesse ai
     compiti propri del dipartimento.
     
   - Assistente geografo topografo
     Svolge le  attribuzioni di  cui all'art. 10, con riferimento
     alle discipline  ed esperienze  del settore  (cartografia  e
     topografia del  territorio), per  le necessità  connesse ai
     compiti propri del dipartimento.
     
   - Assistente nelle discipline sanitarie e sociali
     Svolge le  attribuzioni di  cui all'art. 10, con riferimento
     alle discipline  ed  esperienze  del  settore  (strutture  e
     servizi sanitari,  interventi preventivi  di  varia  natura,
     medicina del  lavoro,  igiene  pubblica  ed  epidemiologica;
     prevenzione,   profilassi   e   cura   veterinaria;   tutela
     ambientale ed  igiene degli  alimenti;   strutture e servizi
     sociali), per  le necessità  connesse ai compiti propri del
     dipartimento.
     
   - Assistente documentalista
     Svolge le  attribuzioni di  cui all'art. 10, con riferimento
     alla   documentazione    e   biblioteconomia,   curando   in
     particolare gli  adempimenti richiesti  dalla gestione degli
     impianti  e   dei  servizi  bibliografici,  emerografici  ed
     archivistici  di   documentazione  socio   -   economica   e
     contribuendo  alla   loro  progettazione   e  pianificazione
     organizzativa, per  le necessità connesse ai compiti propri
     del dipartimento.
     
   - Assistente amministrativo
     Svolge le  attribuzioni di  cui all'art. 10, con riferimento
     alle  discipline   amministrative  (diritto   costituzionale
     amministrativo,   scienza    dell'organizzazione,    scienza
     dell'amministrazione pubblica),  per le  necessità connesse
     ai compiti propri dell'ufficio e dipartimento.
     
   - Assistente in finanza e contabilità pubblica
     Svolge le  attribuzioni di  cui all'art. 10, con riferimento
     alle   discipline    finanziarie   e    contabili   (diritto
     amministrativo e scienza dell'amministrazione, scienza delle
     finanze e  diritto finanziario  e tributario,  ragioneria  e
     contabilità), per  le necessità connesse ai compiti propri
     del dipartimento.
     
   - Assistente in materie giuridiche
     Svolge le  attribuzioni di  cui all'art. 10, con riferimento
     alle   discipline    giuridiche   (diritto   costituzionale,
     amministrativo e  pubblico in  genere, diritto privato e del
     lavoro, diritto  processuale), per le necessità connesse ai
     compiti propri del dipartimento.
     
   - Assistente  pubblicista-resocontista   addetto  al  Servizio
     Stampa del Consiglio Regionale
     Svolge  le   attribuzioni  di   cui  all'art.   10,  per  il
     perseguimento dei compiti relativi alla informazione ed alla
     pubblicità   sull'attività    del   Consiglio    e   delle
     Commissioni.
     
   - Assistente per l'istruzione
     Svolge le  attribuzioni di  cui all'art. 10, con riferimento
     alle discipline ed esperienze del settore (scolarizzazione e
     didattica,   sperimentazione    pedagogico   -    didattica,
     formazione del personale docente e diritto allo studio), per
     le necessità connesse ai compiti propri del dipartimento.
     
   - Assistente  per il   patrimonio    culturale  ed  i  servizi
     sociali.
     Svolge le  attribuzioni di  cui all'art. 10, con riferimento
     alle  discipline   ed  esperienze  del  settore  (patrimonio
     museale,  storico,  artistico  ed  ambientale,  librario  ed
     archivistico,  pubblica   lettura  e   strutture   educative
     permanenti;   spettacolo, sport  e  tempo  libero),  per  le
     necessità connesse ai compiti propri del dipartimento.
     
VIII Livello funzionale
   Sono comprese  nell'ottavo livello  le posizioni di lavoro che
   comportano attività  di ricerca,  studio ed  elaborazione  di
   notevole complessità  diretta alla formazione e realizzazione
   dei programmi  nell'ambito delle  competenze per materia o per
   obiettivo con la definizione dei processi attuativi.
   
   La   posizione    di   lavoro   può   anche   comportare   la
   responsabilità organizzativa  dell'unità organica  complessa
   di cui  indirizza l'attività  verificandone la rispondenza ai
   programmi di lavoro.
   
   E' caratterizzata da:
   
   - autonomia  rilevante per  la formulazione  dei programmi  di
     lavoro dell'unità organica complessa eventualmente affidata
     e la conseguente organizzazione della stessa unità e per la
     realizzazione, sotto  il profilo professionale, di attività
     di ricerca,  studio ed  elaborazione affidati,  secondo  gli
     indirizzi politico  - amministrativi,  i piani e i programmi
     anche pluriennali definiti dall'amministrazione;
   - apporto  organizzativo rilevante  per il miglioramento della
     funzionalità dell'unità  organica  complessa,  alla  quale
     appartiene o  della quale  è responsabile, in rapporto alla
     intera organizzazione regionale.
   
   Comporta la responsabilità:
   
   - delle attività direttamente svolte;
   - delle istruzioni di carattere generale impartite;
   - della  formazione dei    programmi    di    lavoro    e  del
     conseguimento, a livello generale, degli obiettivi stabiliti
     operando  mediante  verifiche  e  controlli  saltuari  e  di
     massima anche  sul conseguimento  dei risultati previsti dai
     programmi di lavoro.
   
   Il  livello  comprende  posizioni  di  lavoro  individuale,  a
   livello di specializzazione, analogamente a quelle elencate al
   livello precedente.
   
   Le posizioni di lavoro dell'ottavo livello richiedono peraltro
   una professionalità più elevata e sono istituite in rapporto
   alle esigenze funzionali dell'organizzazione. (art. 11).
   
   - Funzionario amministrativo
     Svolge le  attribuzioni di  cui all'art.  11, con prevalenza
     della attività  di indirizzo  e organizzazione,  nel  campo
     delle  discipline   amministrative  ed  in  particolare  del
     diritto  costituzionale   -  amministrativo,  della  scienza
     dell'organizzazione,  della   scienza   dell'amministrazione
     pubblica,  per   il   perseguimento   dei   compiti   propri
     dell'ufficio o dipartimento.
     
   - Esperto in materie amministrative
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline amministrative  ed  in  particolare  del  diritto
     costituzionale    -     amministrativo     della     scienza
     dell'organizzazione,  della   scienza   dell'amministrazione
     pubblica  per   il  perseguimento  dei  compiti  propri  del
     dipartimento nelle funzioni ad esso assegnate.
     
   - Esperto in giornalismo e pubblicista
     Svolge le  attribuzioni di  cui all'art.  11, in  materia di
     giornalismo e  pubblicistica, secondo  le specificazioni che
     rispettivamente si  rinvengono nel  contratto  nazionale  di
     lavoro  giornalistico,  per  il  perseguimento  dei  compiti
     propri dell'Ufficio nelle materie ad esso assegnate.
     
   - Esperto in finanza e contabilità pubblica
     Svolge le  attribuzioni di  cui all'art. 11, nel campo delle
     discipline  finanziarie   e   contabili,   con   particolare
     riferimento  al   diritto  amministrativo   e  alla  scienza
     dell'amministrazione, alla  scienza delle  finanze e diritto
     finanziario e  tributario, alla  ragioneria e  contabilità,
     per il  perseguimento dei  compiti propri  del  dipartimento
     nelle funzioni ad esso assegnate.
     
   - Esperto in organizzazione e metodi
     Svolge le  attribuzioni di  cui all'art. 11, nel campo dello
     studio  delle  strutture  organizzative  e  delle  procedure
     operative con speciale riferimento all'ambito della pubblica
     amministrazione  curando  in  particolare  la  progettazione
     delle nuove  soluzioni organizzative  e procedurali  di  cui
     supervisiona le  fasi di  rilevazione e  di analisi,  per il
     perseguimento dei  compiti  propri  del  dipartimento  nella
     specifica funzione ad esso assegnata.
     
   - Esperto in materia di programmazione
     Svolge le  attribuzioni di  cui all'art.  11, con prevalenza
     della attività di studio e di elaborazione, nel campo delle
     discipline  della   programmazione  economica,   sociale   e
     territoriale, per  il perseguimento  dei compiti  propri del
     dipartimento nelle funzioni ad esso assegnate.
     
   - Esperto statistico
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline  statistiche,  provvedendo  in  particolare  alle
     prestazioni   di   consulenza   e   all'impostazione   delle
     rilevazioni   e   della   loro   interpretazione,   di   cui
     supervisiona   la    progettazione   e   la   pianificazione
     organizzativa per  il perseguimento  dei compiti  propri del
     dipartimento nelle funzioni ad esso assegnate.
     
   - Esperto documentalista
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo della
     documentalistica e  della  biblioteconomia,  provvedendo  in
     particolare    alle     prestazioni    di    consulenza    e
     all'impostazione degli impianti e dei servizi bibliografici,
     emerografici  ed  archivistici  di  documentazione  socio  -
     economica  di   cui  supervisiona   la  progettazione  e  la
     pianificazione  organizzativa   per  il   perseguimento  dei
     compiti propri  del  dipartimento  nelle  funzioni  ad  esso
     assegnate.
     
   - Esperto in materia sociologiche
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline  sociologiche   con  particolare  riferimento  ai
     servizi sanitari  e sociali,  alle  comunità  rurali  e  al
     turismo,  per   il  perseguimento  dei  compiti  propri  del
     dipartimento nelle materie ad esso assegnate.
     
   - Esperto geopedologico
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline ed esperienze geopedologiche agrarie e forestali,
     per il  perseguimento dei  compiti propri  del  dipartimento
     nelle materie ad esso assegnate.
     
   - Esperto in urbanistica
     Svolte le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline ed  esperienze  urbanistiche  ed  in  particolare
     della pianificazione  territoriale, della normativa generale
     e   strumentazione   nell'edilizia,   delle   infrastrutture
     fondamentali del  territorio, dell'assetto  idrogeologico ed
     ecologico, della  tutela dei parchi, dei problemi dei centri
     storici  ed   esperienze  pilota   nel   settore,   per   il
     perseguimento dei  compiti  propri  del  dipartimento  nelle
     materie ad esso assegnate.
     
   - Esperto in ingegneria
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline ed  esperienze ingegneristiche  ed in particolare
     delle  viabilità,   acquedotti  e   lavori  pubblici,   dei
     trasporti, navigazione e porti, degli insediamenti abitativi
     e  produttivi,  delle  aree,  attrezzature  e  servizi,  dei
     problemi delle  fonti di  energia, per  il perseguimento dei
     compiti  propri  del  dipartimento  nelle  materie  ad  esso
     assegnate.
     
   - Esperto in sistemi informativi
     Svolge le  attribuzioni di  cui all'art.  11, con prevalenza
     dell'attività di  studio e  di elaborazione,  nel campo dei
     sistemi per  l'elaborazione automatica  delle  informazioni,
     curando  in   particolare  la   progettazione  delle   nuove
     applicazioni,   di   cui   supervisiona   la   analisi,   la
     programmazione e  la  pianificazione  organizzativa  per  il
     conseguimento dei  compiti  propri  del  dipartimento  nelle
     funzioni ad esso assegnate.
     
   - Esperto in materie giuridiche
     Svolge le  attribuzioni di  cui all'art.  11, con prevalenza
     della attività di studio e di elaborazione, nel campo delle
     discipline  giuridiche   ed  in   particolare  del   diritto
     costituzionale, amministrativo  e pubblico  in  genere,  del
     diritto privato e del lavoro, di diritto processuale, per il
     perseguimento dei  compiti  propri  del  dipartimento  nelle
     funzioni ad esso assegnate.
     
   - Esperto in materie agronomiche, zootecniche e naturalistiche
     Svolge le  attribuzioni di  cui all'art.  11, con prevalenza
     delle attività di studio e di elaborazione, nel campo delle
     discipline  ed   esperienze   agronomiche,   zootecniche   e
     naturalistiche  ed   in  particolare  della  pianificazione,
     assistenza, opere  pubbliche, di  sistemazione  e  bonifica,
     difesa fito  - sanitaria  e dell'ambiente nel settore, della
     caccia e  pesca e  zoologia applicata,  per il perseguimento
     dei compiti  propri del  dipartimento nelle  materie ad esso
     assegnate.
     
   - Esperto in materie sociologiche
     Svolge le  attribuzioni di  cui all'art.  11, con prevalenza
     della attività di studio e di elaborazione, nel campo delle
     discipline ed  esperienze forestali  ed in particolare della
     silvicoltura,  assestamento,   idronomia,  opere  pubbliche,
     bonifica, apicoltura  e aziende  agro -  silvo -  pastorali,
     ecologia  e   difesa  dell'ambiente   nel  settore,  per  il
     perseguimento dei  compiti  propri  del  dipartimento  nelle
     materie ad esso assegnate.
     
   - Esperto  per le  attività  produttive,  il  turismo  ed  il
     commercio
     Svolge le  attribuzioni di  cui all'art.  11, con prevalenza
     delle attività di studio e di elaborazione, nel campo delle
     discipline ed  esperienze economiche  e della programmazione
     con particolare  riferimento alle  cave  e  torbiere,  acque
     minerali  e   termali,  artigianato,  turismo  ed  industria
     alberghiera, fiere e mercati, commercio per il perseguimento
     dei compiti  propri del  dipartimento nelle  materie ad esso
     assegnate.
     
   - Esperto geologo
     Svolge le  attribuzioni di  cui all'art.  11, con prevalenza
     delle attività di studio e di elaborazione, nel campo delle
     discipline ed  esperienze geologiche,  per il  perseguimento
     dei compiti  propri del  dipartimento nelle  materie ad esso
     assegnate.
     
   - Esperto in materia sanitaria
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline  ed   esperienze  del  settore  sanitario  ed  in
     particolare  della  programmazione  delle  strutture  e  dei
     servizi  sanitari,   territoriali  ed   ospedalieri,   degli
     interventi preventivi  di varia  natura, della  medicina del
     lavoro, igiene pubblica, epidemiologia, per il perseguimento
     dei compiti  propri del  dipartimento nelle  materie ad esso
     assegnate.
     
   - Esperto in materie tecnico - biologiche
     Svolge le  attribuzioni di  cui all'art.  11, con prevalenza
     delle attività di studio e di elaborazione, nel campo delle
     discipline ed  esperienze del settore tecnicobiologico ed in
     particolare della  tutela  ambientale  e  dell'igiene  degli
     alimenti,  per  il  perseguimento  dei  compiti  propri  del
     dipartimento nelle materie ad esso assegnate.
     
   - Esperto in materia veterinaria
     Svolge le  attribuzioni di  cui all'art.  11, con prevalenza
     delle attività di studio e di elaborazione, nel campo delle
     discipline ed  esperienze  del  settore  veterinario  ed  in
     particolare della prevenzione, profilassi, vigilanza e cura,
     per il  perseguimento dei  compiti propri  del  dipartimento
     nelle materie ad esso assegnate.
     
   - Esperto in materia di istruzione
     Svolge le  attribuzioni di  cui all'  art. 11 con prevalenza
     della attività di studio e di elaborazione, nel campo delle
     discipline ed esperienze del settore ed in particolare della
     scolarizzazione e  didattica, sperimentazione  pedagogico  -
     didattica, formazione  del personale  docente, e del diritto
     allo studio,  per il  perseguimento dei  compiti propri  del
     dipartimento nelle materie ad esso assegnate.
     
   - Esperto per il patrimonio museale ed ambientale
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline  ed   esperienze  del  settore,  con  particolare
     riferimento ai  problemi del  patrimonio  museale,  storico,
     artistico ed  ambientale, per  il perseguimento  dei compiti
     propri del dipartimento nelle materie ad esso assegnate.
     
   - Esperto per il patrimonio librario ed archivistico
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline  ed   esperienze  del  settore,  con  particolare
     riferimento  ai   problemi  del   patrimonio   librario   ed
     archivistico,  della  pubblica  lettura  e  delle  strutture
     educative  permanenti,  per  il  perseguimento  dei  compiti
     propri del dipartimento nelle materie ad esso assegnate.
     
   - Esperto in materia di spettacolo, sport e tempo libero
     Svolge le  attribuzioni di  cui all'art.  11, con prevalenza
     dell'attività di  studio e di elaborazione, nel campo delle
     discipline  ed   esperienze  del  settore,  con  particolare
     riferimento ai  problemi  dello  spettacolo  sport  e  tempo
     libero,  per   il  perseguimento   dei  compiti  propri  del
     dipartimento nelle materie ad esso assegnate.
     
   - Funzionario medico
     Svolge le  attribuzioni di  cui all'art.  11, con prevalenza
     delle attività  di indirizzo  ed organizzazione,  nel campo
     delle discipline ed esperienze del settore sanitario, per il
     perseguimento dei  compiti propri dell'ufficio nelle materie
     ad esso assegnate.
     
   - Funzionario veterinario
     Svolge le  attribuzioni di  cui all'art.  11, con prevalenza
     delle attività  di indirizzo  ed organizzazione,  nel campo
     delle discipline  ed esperienze del settore veterinario, per
     il  perseguimento  dei  compiti  propri  dell'ufficio  nelle
     materie ad esso assegnate.
     
   - Funzionario ingegnere
     Svolge le  attribuzioni di  cui all'art.  11, con prevalenza
     delle attività  di indirizzo  ed organizzazione,  nel campo
     delle discipline  ed esperienze  del settore ingegneristico,
     per il  perseguimento dei  compiti propri dell'ufficio nelle
     materie ad esso assegnate.
     
   - Funzionario architetto
     Svolge le  attribuzioni di  cui all'art.  11, con prevalenza
     delle attività  di indirizzo  ed organizzazione,  nel campo
     delle discipline  ed esperienze del settore urbanistico, per
     il  perseguimento  dei  compiti  propri  dell'ufficio  nelle
     materie ad esso assegnate.
     
   - Funzionario agronomo
     Svolge le  attribuzioni di  cui all'art.  11, con prevalenza
     delle attività  di indirizzo  ed organizzazione,  nel campo
     delle discipline  ed esperienze agronomiche e forestali, per
     il  perseguimento  dei  compiti  propri  dell'ufficio  nelle
     materie ad esso assegnate.
     
TABELLA  B  -  Titolo  di  studio  per  l'accesso  agli  impieghi
regionali

I    livello funz.: compimento dell'obbligo scolastico
II   livello funz.: compimento dell'obbligo scolastico
III  livello funz.: licenza della scuola media inferiore e
                    qualificazione professionale se richiesta
IV   livello funz.: licenza della scuola media inferiore e
     qualificazione professionale se richiesta
V    livello funz.: diploma di scuola secondaria superiore
                    e/o diploma professionale se richiesto
VI   livello funz.: diploma di laurea
VII  livello funz.: diploma di laurea e specializzazione e/o
                    abilitazione professionale ove
                    richieste dagli ordinamenti
VIII livello funz.: diploma di laurea e specializzazione e/o
                    abilitazione ove richieste dagli ordinamenti

TITOLI DI STUDIO RICHIESTI PER L'AMMISSIONE AI CONCORSI REGIONALI
PER CIASCUNA MANSIONE OBIETTIVA

- Funzionario amministrativo
- Esperto in materie amministrative
- Assistente amministrativo
- Istruttore amministrativo

  Diploma di laurea in:
  - giurisprudenza
  - scienze politiche e sociali
  - economia e commercio
  - scienze economiche e bancarie
  - equipollenti
  
- Esperto in giornalismo e pubblicistica
- Assistente  pubblicista-resocontista addetto al servizio stampa
  del Consiglio Regionale

  Diploma di laurea in:
  - scienze politiche e sociali
  - giurisprudenza
  - lettere
  - economia e commercio
  - equipollenti.
  
- Esperto in finanza e contabilità pubblica
- Assistente in finanza e contabilità pubblica
- Istruttore tecnico - contabile

  Diploma di laurea in:
  - economia e commercio
  - scienze economiche e bancarie
  - scienze politiche e sociali
  - giurisprudenza
  - equipollenti.
  
- Esperto in organizzazione e metodi
- Assistente in organizzazione e metodi

  Diploma di laurea.
  
- Esperto in materia di programmazione
- Assistente per la programmazione

  Diploma di laurea in:
  - economia e commercio
  - scienze economiche e bancarie
  - architettura
  - scienze agrarie
  - scienze forestali
  - scienze politiche e sociali
  - giurisprudenza
  - equipollenti.
  
- Esperto statistico
- Esperto documentalista
- Esperto di sistemi informativi
- Assistente statistico
- Assistente documentalista
- Assistente analista programmatore

  Diploma di laurea in:
  - economia e commercio
  - statistica
  - scienze politiche e sociali
  - equipollenti.
  
- Esperto in materie giuridiche
- Assistente in materie giuridiche

  Diploma di laurea in:
  - giurisprudenza.
  
- Esperto in materie agronomiche, zootecniche e naturalistiche
- Esperto in materie forestali
- Funzionario agronomo
- Assistente agronomo

  Diploma di laurea in:
  - scienze agrarie
  - scienze forestali
  - ingegneria
  - scienze naturali
  - economia e commercio
  - equipollenti.
  
- Esperto geologo
- Assistente geologo

  Diploma di laurea in:
  - geologia
  - equipollenti.
  
- Esperto geopedologo

  Diploma di laurea in:
  - geologia
  - scienze agrarie
  - scienze forestali
  - equipollenti.
  
- Esperto in materie sociologiche

  Diploma di laurea in:
  - scienze politiche e sociali
  - economia e commercio
  - sociologia
  - lettere e filosofia
  - filosofia e pedagogia
  - equipollenti.
  
- Esperto in urbanistica
- Funzionario architetto

  Diploma di laurea in:
  - architettura
  - equipollenti.
  
- Esperto in ingegneria
- Funzionario ingegnere
- Assistente geografo topografo

  Diploma di laurea in:
  - ingegneria
  - geologia
  - equipollenti.
  
- Esperto per le attività produttive, turismo e commercio

  Diploma di laurea in:
  - giurisprudenza
  - economia e commercio
  - scienze economiche e bancarie
  - scienze politiche e sociali
  - ingegneria
  - equipollenti.
  
- Esperto in materia sanitaria - Funzionario medico

  Diploma di laurea in:
  - medicina e chirurgia
  - farmacia
  - equipollenti.
  
- Esperto in materie tecnico - biologiche

  Diploma di laurea in:
  - scienze naturali
  - chimica
  - farmacia
  - medicina e chirurgia
  - ingegneria
  - geologia
  - equipollenti.
  
- Esperto in materia veterinaria - Funzionario veterinario

  Diploma di laurea in:
  - veterinaria
  - scienze agrarie
  - scienze forestali
  - equipollenti.
  
- Esperto  in materia  di istruzione  - Esperto per il patrimonio
  librario ed  archivistico -  Esperto in  materia di spettacolo,
  sport e tempo libero - Assistente per l'istruzione - Istruttore
  in materia di istruzione

  Diploma di laurea in:
  - giurisprudenza
  - economia e commercio
  - scienze economiche e bancarie
  - scienze politiche e sociali
  - lettere e filosofia
  - filosofia e pedagogia
  - equipollenti.
  
- Esperto per il patrimonio museale ed ambientale

  Diploma di laurea in:
  - lettere e filosofia
  - filosofia e pedagogia
  - architettura
  - giurisprudenza
  - economia e commercio
  - scienze politiche e sociali
  - equipollenti.
  
- Esperto in urbanistica ed ingegneria

  Diploma di laurea in:
  - architettura
  - ingegneria
  - geologia
  - equipollenti.
  
- Assistente nelle discipline sanitarie e sociali

  Diploma di laurea in:
  - medicina e chirurgia
  - farmacia
  - scienze naturali
  - chimica
  - ingegneria
  - geologia
  - veterinaria
  - scienze agrarie
  - scienze forestali
  - equipollenti.
  
- Assistente per il patrimonio culturale e servizi sociali
- Istruttore per il patrimonio culturale e servizi sociali

  Diploma di laurea in:
  - lettere e filosofia
  - filosofia e pedagogia
  - architettura
  - giurisprudenza
  - economia e commercio
  - scienze economiche e bancarie
  - scienze politiche e sociali
  - equipollenti.
  
- Insegnante

  Diploma di laurea richiesto per l'insegnamento della materia di
  cui trattasi.
  
- Collaboratore amministrativo
- Collaboratore per l'istruzione e cultura

  Diploma di:
  - maturità classica
  - maturità scientifica
  - ragioneria
  - geometra
  - equiparati.
  
- Collaboratore contabile

  Diploma di:
  - ragioneria
  - equipollenti.
  
- Collaboratore tecnico

  Diploma di:
  - geometra
  - perito agrario
  - perito chimico
  - perito industriale
  - equipollenti.
  
- Collaboratore statistico
- Collaboratore documentalista
- Collaboratore meccanografo
- Collaboratore sanitario

  Diploma di scuola media superiore.
  
- Insegnante tecnico - pratico

  Diploma di  scuola media superiore richiesto per l'insegnamento
  della materia di cui trattasi.
  
- Mansioni comprese nel terzo e quarto livello funzionale

  Licenza della scuola media inferiore.
  
- Mansioni comprese nel primo e secondo livello funzionale

  Compimento dell'obbligo scolastico.
  
TABELLA D
Dotazione organica  del personale  per ciascun livello funzionale
del ruolo regionale

LIVELLO VIII        DOTAZIONE   242
LIVELLO VII         DOTAZIONE   296
LIVELLO VI          DOTAZIONE    83
LIVELLO V           DOTAZIONE   835
LIVELLO IV          DOTAZIONE   749
LIVELLO III         DOTAZIONE   219
LIVELLO II          DOTAZIONE   199
LIVELLO I           DOTAZIONE    19

TOTALE                        2.642

TABELLA 1
Tabella di  corrispondenza tra le fasce funzionali di provenienza
ed i nuovi livelli funzionali di inquadramento.

Fasce funzionali di provenienza           I p.
   Livello funzionale di inquadramento    I
   
Fasce funzionali di provenienza           I p. o II p.
   Livello funzionale di inquadramento    II
   
Fasce funzionali di provenienza           II p. o III p.
   Livello funzionale di inquadramento    III
   
Fasce funzionali di provenienza           III p. o IV
   Livello funzionale di inquadramento    IV
   
Fasce funzionali di provenienza           V
   Livello funzionale di inquadramento    V
   
Fasce funzionali di provenienza           VI p.
   Livello funzionale di inquadramento    VI
   
Fasce funzionali di provenienza           VI p.
   Livello funzionale di inquadramento    VII
   
Fasce funzionali di provenienza           VII
   Livello funzionale di inquadramento    VIII
   
L'individuazione dei  livelli di  inquadramento viene  effettuata
con i criteri esplicitati nelle successive note, sulla base della
tabella "A" allegata alla presente legge.

NOTE:

Fasce funzionali 1 p. e 2 p. (livello funzionale 2):
   Dalla I  e II  fascia regionale  sono inserite le posizioni di
   lavoro che  comportano esecuzione  di mansioni  elementari, lo
   svolgimento  delle  quali  prescinde  da  conoscenze  tecniche
   preliminari. Richiede utilizzazione di strumenti semplici.
   
Fasce funzionali 2 p. e 3 p. (livello funzionale 3):
   Dalla II  e III fascia regionale sono inserite le posizioni di
   lavoro che comportano esecuzione di mansioni tecnico - manuali
   elementari e/o  amministrative semplici,  lo svolgimento delle
   quali presuppone conoscenze preliminari non specializzate.
   
Fascia funzionale 3 p. (livello funzionale 4):
   Dalla III  fascia regionale  sono  inserite  le  posizioni  di
   lavoro    che     comportano    esecuzione     di     mansioni
   amministrativocontabile e  tecniche o  tecnico -  manuali,  lo
   svolgimento delle quali presuppone rispettivamente preliminari
   conoscenze   nel    ramo   amministrativo    e    preparazione
   professionale specializzata.
   
Fascia funzionale 6 p. (livello funzionale 6):
   Dalla VI fascia regionale sono inserite tutte le qualifiche di
   provenienza  ad   eccezione  di   quelle  indicate   al  punto
   successivo.
   
Fascia funzionale 6 p. (livello funzionale 7):
   Dalla VI fascia regionale sono inserite le seguenti qualifiche
   di  provenienza:  ingegnere,  medico,  chimico,  statistico  -
   attuario,  ecologo,   agronomo,  geologo,   procuratorelegale,
   architetto, urbanista, veterinario, econometrista, analista di
   sistemi, di procedure e di organizzazione.

ORDINAMENTO
PERSONALE

