Norme per  la definitiva  assegnazione alla  Regione ed agli Enti
locali del  personale  messo  a  disposizione  della  Regione  in
attuazione del  DPR 24  luglio 1977,  n. 616  e  della  Legge  21
ottobre 1978, n. 641.

Il Consiglio Regionale ha approvato il 20-2-1979
Il Commissario del Governo ha apposto il visto il 24-3-1979
Il Presidente  della Giunta  Regionale promulga la seguente legge
regionale:

ARTICOLO 1

La presente  legge disciplina  la  definitiva  assegnazione  alla
Regione ed agli Enti locali del personale di ruolo e non di ruolo
dipendente dall'amministrazione  dello Stato  e dagli Enti di cui
alla tabella  "B" allegata al DPR 24 luglio 1977, n. 616, incluso
nei contingenti  posti a disposizione della Regione in attuazione
del titolo VI del decreto medesimo e della Legge 21 ottobre 1978,
n. 641.

ARTICOLO 2

Il personale  di cui  all'articolo precedente  è  ripartito  con
deliberazione del  Consiglio regionale  su proposta della Giunta,
tra la  Regione e  gli Enti  locali, avuto riguardo alle esigenze
derivanti  dalla   distribuzione  delle   funzioni  trasferite  o
delegate alla Regione od attribuite agli Enti locali ai sensi del
DPR 24-7-77 n. 616.

L'assegnazione definitiva  agli uffici  regionali della  quota di
personale necessaria per l'assolvimento delle funzioni trasferite
o delegate  alla Regione  è  disposta  con  deliberazione  della
Giunta  regionale,   ferma   l'osservanza   del   secondo   comma
dell'articolo 62  dello Statuto  per quanto riguarda il personale
da adibirsi agli uffici del Consiglio ovvero alle Aziende ed agli
Enti regionali.

La Giunta  regionale dispone  altresì, con propria deliberazione
adottata d'intesa  con gli  Enti di destinazione, la ripartizione
del personale  destinato agli Enti locali tra gli enti medesimi e
la sua definitiva assegnazione a ciascuno di essi.

ARTICOLO 3

Il personale  assegnato alla Regione ed agli Enti locali ai sensi
degli articoli  precedenti sarà  inquadrato, con  effetto  dalla
data di  definitiva assegnazione, rispettivamente nel ruolo unico
del personale  regionale  e  nel  ruolo  organico  del  personale
dell'Ente di destinazione, con le modalità che saranno stabilite
con apposita legge regionale da emanarsi entro il 30 giugno 1979.

ARTICOLO 4

La Regione,  ai sensi  dell'articolo 123, ultimo comma del DPR 24
luglio 1977,  n. 616, rimborsa allo Stato od all'Ente pubblico di
provenienza,  fino   alla  data   della  definitiva  assegnazione
disposta in  conformità della presente legge, le spese sostenute
dalla  data  dell'effettiva  messa  a  propria  disposizione  del
personale di  cui ai  precedenti articoli,  ed assicura agli Enti
locali  la  provvista  dei  mezzi  finanziari  necessari  per  la
copertura degli  oneri relativi al personale da questi utilizzato
in via provvisoria.

ARTICOLO 5

La spesa  relativa al  personale  assegnato  alla  Regione  farà
carico ai competenti capitoli per oneri di personale del bilancio
di previsione per l'esercizio finanziario 1979.

La spesa  relativa al  personale assegnato agli Enti locali, alla
quale sarà  fatto fronte  con i corrispondenti finanziamenti che
perverranno alla  Regione in applicazione degli articoli 120, 126
e 128  del DPR  24 luglio  1977 n.  616 e  della legge 21 ottobre
1978, n.  641, sarà  imputata provvisoriamente al Cap. 64350 del
bilancio di previsione 1979.

La  presente   Legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 27 marzo 1979

La presente  legge è  stata approvata dal Consiglio Regionale il
20-2-1979 ed  è stata vistata dal Commissario del Governo il 24-
3-1979.



ATTIBUZIONI DELEGHE
PERSONALE

