Celebrazioni del 2o centenario della nascita di Ugo Foscolo

Il Consiglio Regionale ha approvato il 12-6-1979
Il Commissario del Governo ha apposto il visto il 7-7-1979
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro delle  attività  statutarie  di
tutela  delle   attività  culturali   e  di  valorizzazione  del
patrimonio   storico,    collabora   alla   realizzazione   delle
celebrazioni per  il II  centenario della nascita di Ugo Foscolo,
anche mediante apposito finanziamento.

La realizzazione  e la gestione delle manifestazioni toscane, che
fanno parte di un più ampio programma messo a punto dal Comitato
Nazionale costituito  presso il  Ministero per i beni culturali e
ambientali, sono  affidate a  un Comitato  promotore formato  dai
comuni di Firenze e Livorno, dalle Amministrazioni Provinciali di
Firenze e  Livorno e  dall'Università di  Firenze,  dall'Azienda
autonoma e dall'Ente provinciale per il turismo di Firenze.

ARTICOLO 2

Al comitato promotore per le celebrazioni del II centenario della
nascita di  Ugo Foscolo  è destinato,  ai fini di cui all'art. 1
della presente  legge, un  contributo di 60 milioni di Lire della
Regione Toscana.

ARTICOLO 3

Ad iniziativa  conclusa il Comitato promotore per le celebrazioni
foscoliane  assicura   il  versamento   sul  bilancio   regionale
dell'eventuale saldo attivo della gestione delle celebrazioni. La
Giunta regionale presenterà al Consiglio regionale una relazione
sui risultati  culturali della  manifestazione  con  allegato  il
rendiconto della gestione.

ARTICOLO 4

L'onere derivante  dall'attuazione della presente legge, previsto
in L.  60.000.000 farà  carico al  Cap. 11830  del Bilancio  del
corrente  esercizio   finanziario  che  viene  istituito  con  la
variazione di bilancio di cui all'articolo seguente.

Negli stati  di previsione,  di competenza e di cassa della spesa
del bilancio per l'anno finanziario 1979, vengono introdotte, per
analogo importo, le seguenti variazioni:

Di nuova istituzione:

Cap. 11830
   Spese per le celebrazioni del II Centenario
   della nascita  di Ugo  Foscolo (LR n. 29/79
   (Atti del Consiglio)                             L. 60.000.000

In diminuzione

Cap. 21200
   Spese e  contributi per convegni e mostre a
   carattere culturale (DPR 14-1-72 n. 3)           L. 60.000.000

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 16 luglio 1979

La presente  legge è  stata approvata dal Consiglio Regionale il
12-6-1979 ed è stata vistata dal Commissario del Governo il 7-7-
1979



CULTURA
CELEBRAZIONI

