Modifiche in  materia di  personale alla  LR 24 marzo 1973, n. 16
relativa alla disciplina degli asili nido.

Il Consiglio Regionale ha approvato il 28-11-1978
Il Commissario del Governo ha apposto il visto il 2-1-1979.
Il Presidente  della Giunta  Regionale promulga la seguente legge
regionale:

ARTICOLO 1

Il settimo comma dell'art. 9 della Legge regionale 24 marzo 1973,
n. 16 è sostituito dai seguenti:

   "Ai  concorsi  riservati  al  personale  educativo  fino  alla
   emanazione  di   nuove  norme   in  materia   di  preparazione
   professionale del  personale, sono ammessi i cittadini forniti
   di diploma  di istituto magistrale o di scuola magistrale o di
   vigilatrice  d'infanzia   o  del   diploma  di   qualifica  di
   assistente per  l'infanzia o  della  licenza  di  abilitazione
   all'esercizio dell'arte sanitaria ausiliaria di puericultrice.
   
   Sono  ammessi  ai  suddetti  concorsi  anche  coloro  che,  in
   possesso di  un diploma  di scuola  media superiore diverso da
   quelli  indicati   al  comma  precedente,  hanno  frequentato,
   superando il  relativo esame,  i corsi  per il perfezionamento
   del personale  educativo istituiti  dalla Regione  negli  anni
   1975 e  1976 e  attuati antecedentemente all'entrata in vigore
   della presente legge.
   
   Costituisce titolo  preferenziale nei concorsi di cui al Comma
   7 la  frequenza di  corsi professionali per il perfezionamento
   del personale educativo degli asili nido ed il superamento del
   relativo esame".
   
ARTICOLO 2

L'ottavo comma dell'art. 9 della Legge regionale 24 marzo 1973 n.
16 è sostituito dal seguente:

   "Il rapporto  minimo tra  il personale  educativo  e  i  posti
   bambino non può essere inferiore ad una unità per ogni sette
   posti bambino".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 8 gennaio 1979.

La presente  legge è  stata approvata dal Consiglio Regionale il
28-11-1978 ed  è stata vistata dal Commissario del Governo il 2-
1-1979.



SISTEMA EDUCATIVO
INFANZIA
PERSONALE

