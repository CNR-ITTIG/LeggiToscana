Intervento regionale  per la  concessione, la  liquidazione ed il
pagamento dei  contributi a  favore dei progetti FEOGA ammessi ai
benefici di cui al regolamento CEE n. 17/64 entro il 31-12-77.

Il Consiglio Regionale ha approvato il 18-7-1979
Il Commissario del Governo ha apposto il visto il 17-8-1979
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, ai  sensi del  DPR 24-7-77  n. 616, provvede
alla  concessione,   alla  liquidazione   ed  al   pagamento  dei
contributi a  favore dei  progetti già  ammessi dalla  Comunità
Economica Europea entro il 31 dicembre 1977 ai benefici di cui al
regolamento CEE  n. 17/64:  progetti per  i quali  non  è  stato
emesso il relativo decreto di impegno da parte dello Stato.

Per quanto  attiene i  criteri, le  modalità e  la misura  della
concessione dei  contributi di  cui al  comma  precedente,  viene
fatto riferimento alla relativa determinazione ministeriale, alla
legislazione statale  vigente, con  particolare riguardo all'art.
35 della Legge 27 ottobre 66 n. 910 ed alla normativa regionale.

Ai mutui  contratti, ai  sensi della  presente legge,  è  estesa
l'assistenza del  Fondo interbancario  di garanzia,  di cui  alle
vigenti  norme   statali  ed   in  particolare  quelle  contenute
nell'art. 36  della legge  2 giugno  1961  n.  454  e  successive
modificazioni ed integrazioni.

ARTICOLO 2

Al finanziamento  dell'onere relativo  ai contributi previsti dal
precedente art.  1 della  presente  legge,  si  provvede  con  le
assegnazioni dello  Stato alla regione di cui al DPR del 19 marzo
1979  "Finanziamento   degli  oneri   derivanti  dal  Regolamento
Comunitario n.  17/64 per  la concessione  di contributi a carico
dello Stato  italiano e  per  il  concorso  nel  pagamento  degli
interessi  dei   mutui  integrativi   dei  predetti  contributi",
imputando per  l'esercizio 1979  la spesa ai capitoli che vengono
istituiti con la variazione di cui al successivo articolo.

Entro 30  giorni dalla liquidazione dei contributi, sarà avviata
presso  il  Ministero  dell'Agricoltura  e  Foreste  la  relativa
pratica di  rimborso, in conformità delle disposizioni di cui al
DPR 19-3-79 soprarichiamato.

ARTICOLO 3

Agli stati  di previsione,  di competenza e di cassa, delle parti
"Entrata e  Spesa"  del  bilancio  del  corrente  esercizio  sono
apportate per analoghi importi le seguenti variazioni:

Parte ENTRATA

Di nuova istituzione:
Per i  contributi in  conto interessi  per gli anni successivi al
1979 e  fino al 1998, saranno istituiti annualmente i capitoli di
entrata e  di spesa  in relazione alle anticipazioni regionali ed
ai corrispondenti rimborsi statali.

Cap. 06860
   "Rimborso statale  dei contributi  in conto
   capitale di  cui allo  art. 35  della Legge
   910/66  per   progetti  già   ammessi   ai
   benefici previsti dal Regolamento CEE 17/64
   DPR 19-3-79"                                  L. 8.488.800.000

Cap. 06870
   "Rimborso statale  dei contributi  in conto
   interessi di  cui all'art.  35 della  legge
   910/66  per   progetti  già   ammessi   ai
   benefici previsti dal Regolamento CEE 17/64
   - DPR 19-3-79"                                  L. 850.500.000

Parte SPESA

Di nuova istituzione:
Cap. 44440
   "Contributi  in   conto  capitale   di  cui
   all'art. 35 della Legge 910/66 per progetti
   già  ammessi   ai  benefici  previsti  dal
   regolamento CEE 17/64 entro il 31-12-77"      L. 8.488.800.000

Cap. 44450
   "Contributi  in   conto  interessi  di  cui
   all'art. 35 della legge 910/66 per progetti
   già  ammessi   ai  benefici  previsti  dal
   Regolamento CEE 17/64 entro il 31-12-77"        L. 850.500.000

La presente  legge è  pubblicata sul  Bollettino Ufficiale della
Toscana. E' fatto obbligo a chiunque spetti di osservarla e farla
osservare come legge della Regione Toscana.

Firenze, 17 agosto 1979.

La presente  legge è  stata approvata dal Consiglio regionale il
18-7-1979 ed  è stata vistata dal Commissario del Governo il 17-
8-1979.



AGRICOLTURA

