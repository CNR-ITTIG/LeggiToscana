Modifica della  LR 4-12-1978  n. 73. Disciplina delle aperture di
credito per il pagamento di spese regionali.

Il Consiglio Regionale ha approvato il 31-1-1984
Il Commissario del Governo ha apposto il visto il 1-3-1984
Il Presidente  della Giunta  Regionale promulga la seguente legge
regionale:

ARTICOLO 1

All'art. 2 della LR 4 dicembre 1978 n. 73 è aggiunto il seguente
comma:

   "La Giunta  regionale, per  le aperture di credito autorizzate
   dal Consiglio  regionale,  fissa  di  volta  in  volta,  nella
   deliberazione di accreditamento dei fondi, gli importi massimi
   di  assunzione  diretta  delle  spese  da  parte  del  singolo
   funzionario delegato,  comunque nell'ambito  della casistica e
   dei valori di cui all'art. 8 della LR 25 giugno 1981 n. 54".

ARTICOLO 2

L'ultimo comma dell'art. 9 è così sostituito:

   "I predetti  funzionari delegati  possono assumere  iniziative
   relativamente alle  spese di cui al primo comma, nei limiti di
   L. 500.000  per ogni  singola fornitura  o prestazione  e  con
   l'osservanza della  procedura prevista  all'art. 7,  penultimo
   comma, della  LR 7-4-1978  n. 23.  Il limite di spesa predetto
   può essere  superato per  l'assunzione di spese aventi prezzi
   amministrati, tariffari  o contrattualmente predeterminati, ed
   è aggiornato  annualmente,  con  provvedimento  della  Giunta
   regionale da adottarsi nel mese di gennaio, tenuto conto della
   variazione di percentuale verificatasi tra gli indici generali
   dei prezzi al consumo per l'intera collettività nazionale, al
   mese di settembre degli ultimi due anni".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 10 marzo 1984.

La presente  legge è  stata approvata dal Consiglio Regionale il
31-1-1984 ed è stata vistata dal Commissario del Governo il 1-3-
1984.



ENTE REGIONE
CONTABILITA'CONTRATTI

