Integrazione alla  LR 3-7-1972 n. 17 nella parte istitutiva della
Commissione Regionale Tecnico - Amministrativa (CRTA)

Il Consiglio Regionale ha approvato il 6-12-1983
Il Commissario del Governo ha apposto il visto il 9-1-1984
Il Presidente  della Giunta  Regionale promulga la seguente legge
regionale:

ARTICOLO 1

Al punto  a) dell'art.  5 della  legge regionale 3 luglio 1972 n.
17, dopo il punto e virgola, è aggiunto il seguente periodo:

   "il  Presidente   di  una   sezione  può   sostituire  quello
   dell'altra in caso di assenza o impedimento;"

Al punto  c) dello  stesso articolo  di legge  sono  aggiunte  le
seguenti parole dopo il punto fermo che viene eliminato:

   "per i  membri della  sezione lavori  pubblici, mentre  per la
   sezione urbanistica  e beni ambientali sette esperti designati
   dal Consiglio  Regionale con  voto  limitato  a  4,  altamente
   qualificati nelle discipline urbanistiche e dell'ambiente".

Al successivo terzo comma del predetto articolo 5, il punto fermo
è sostituito  con un  punto e virgola ed è aggiunto il seguente
periodo:

   "in caso di sua assenza o impedimento la presidenza è assunta
   dal Presidente della sezione lavori pubblici".

Dopo l'ultimo  comma del ripetuto articolo di legge sono aggiunti
i seguenti altri:

   "I membri della Commissione cessano dall'incarico allo scadere
   di ogni  legislatura regionale;   essi continuano, tuttavia, a
   svolgere le loro funzioni fino alla nomina di quelli nuovi.

   I membri in carica possono essere confermati."

All'articolo  6   della  legge  in  parola  sono  aggiunti,  dopo
l'ultimo, i seguenti commi:

   "Il Consiglio,  nell'esercizio dei  suoi  poteri  d'indirizzo,
   emana, su  proposta  della  Giunta  Regionale,  direttive  per
   l'attività della Commissione.

   Entro il  mese di  gennaio di  ogni anno  la Giunta  Regionale
   presenta  al   Consiglio  una   relazione  sul  lavoro  svolto
   nell'anno precedente.

   La Giunta  regionale inoltre  trasmette al  Consiglio l'ordine
   del  giorno  dei  lavori  della  Sezione  Urbanistica  e  Beni
   Ambientali e  copia dei  voti emessi dalla predetta sezione in
   ordine a  strumenti urbanistici  e alle loro varianti, escluse
   quelle di  cui all'art.  1 della  Legge 1  giugno 1971 n. 291,
   sospendendo le  determinazioni di competenza per il termine di
   quindici giorni  quando il  parere espresso è favorevole alla
   loro approvazione  e per  il termine  di trenta  giorni quando
   vengono proposte modifiche agli elaborati esaminati I predetti
   termini decorrono dalla ricezione da parte del Consiglio delle
   relative comunicazioni."

ARTICOLO 2

Entro 90  giorni dalla  data di  entrata in vigore della presente
legge, la  Giunta Regionale  riferisce al Consiglio Regionale con
apposita relazione  sul lavoro svolto dalla sezione urbanistica e
beni ambientali  della Commissione  tecnico -  amministrativa nel
periodo antecedente a tale data.

Allo scadere dello stesso termine suindicato i membri attualmente
in carica  della  predetta  Commissione,  cessano  dall'incarico;
essi continuano,  tuttavia, a svolgere le loro funzioni fino alla
nomina di quelli nuovi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 11 gennaio 1984.

La presente  legge è  stata approvata dal Consiglio Regionale il
6-12-1983 ed è stata vistata dal Commissario del Governo il 9-1-
1984.



ORGANI
URBANISTICA
ORDINAMENTO

