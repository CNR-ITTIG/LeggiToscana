Intervento Regione  Toscana per  assicurare erogazione  ai  sensi
art. 25, ultimo comma, Legge 27-10-1983, n. 730.

Il Consiglio Regionale ha approvato il 10-7-1984
Il Commissario del Governo ha apposto il visto il 10-8-1984
Il Presidente  della Giunta  Regionale promulga la seguente legge
regionale:

ARTICOLO 1

La  Regione   Toscana  assicura,   quale  prestazione   sanitaria
aggiuntiva ai  sensi dell'art.  25, ultimo  comma, della legge 27
dicembre 1983, n. 730, l'erogazione di materiale di medicazione.

L'intervento  è   disposto  per  forme  morbose  di  particolare
rilevanza  assicurandosi   l'erogazione  delle   prestazioni   ai
soggetti per i quali ricorra la continuità del bisogno.

ARTICOLO 2

La fornitura  del materiale  di medicazione a favore dei soggetti
di cui  all'art. 1  avviene con  i limiti  e le  modalità che la
Giunta Regionale  è autorizzata a definire, previe intese con le
farmacie convenzionate ovvero attraverso la distribuzioni diretta
da parte delle UUSSLL.

ARTICOLO 3

L'onere finanziario  derivante dalla  attuazione  della  presente
legge, previsto  per l'anno  1984 in 400 milioni, è a carico del
Cap. 17110 del Bilancio di previsione 1984.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 20 agosto 1984.

La presente  legge è  stata approvata dal Consiglio Regionale il
10-7-1984 ed  è stata vistata dal Commissario del Governo il 10-
8-1984.



ASSISTENZA SANITARIA
FARMACI

