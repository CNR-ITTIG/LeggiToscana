Finanziamento Ente  Autonomo Mostra  Mercato Vini a denominazione
d'origine e pregio - Siena.

Il Consiglio Regionale ha approvato il 9-5-1984
Il Commissario del Governo ha apposto il visto il 9-6-1984
Il Presidente  della Giunta  Regionale promulga la seguente legge
regionale:

ARTICOLO 1

Nell'ambito  delle   attività  volte   alla   valorizzazione   e
promozione  delle   risorse  e   all'incremento  delle  attività
produttive della  Toscana,  è  concesso  un  contributo  annuale
all'Ente  Autonomo   Mostra  Mercato   Nazionale   dei   vini   a
denominazione d'origine  e di  pregio di  Siena, riconosciuto con
DPR 5/4/1980  n. 296,  ed il  cui Statuto  è stato approvato con
deliberazione del Consiglio Regionale n. 6 del 6/3/1979.

Il  contributo   è  destinato   al  concorso   nelle  spese   di
funzionamento dell'Ente.

ARTICOLO 2

L'onere di  L. 100  milioni derivante  dalla presente  legge  per
l'anno 1984  farà carico sul bilancio di previsione del corrente
anno al  capitolo che  viene istituito con la variazione disposta
nel successivo articolo.

L'onere per  gli anni  successivi sarà  stabilito con le singole
leggi di bilancio.

ARTICOLO 3

Agli stati  di previsione  di competenza  e di  cassa della parte
"spesa" del bilancio di previsione per l'anno 1984 sono apportate
le seguenti variazioni:

In diminuzione:

Cap. 50060
   "Fondo  globale  per  il  finanziamento  di
   spese e ulteriori programmi di sviluppo"
   competenza                                      L. 100.000.000
   cassa                                           L. 100.000.000

Di nuova istituzione:
Cap. 20210
   "Contributo   annuale   all'Ente   Autonomo
   Mostra  Mercato   Nazionale  dei   Vini   a
   denominazione di  origine e  di  pregio  di
   Siena (LR n. _).
   competenza                                      L. 100.000.000
   cassa                                           L. 100.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 18 giugno 1984.

La presente  legge è  stata approvata dal Consiglio Regionale il
9-5-1984 ed  è stata vistata dal Commissario del Governo il 9-6-
1984.



PRODOTTI AGRICOLI
COMMERCIO

