Disciplina e finanziamento dei servizi di sviluppo agricolo.

Il Consiglio Regionale ha approvato il 18-9-1984
Il Commissario del Governo ha apposto il visto il 23-10-1984
Il Presidente  della Giunta  Regionale promulga la seguente legge
regionale:

CAPO I
DISCIPLINA DEI SERVIZI DI SVILUPPO AGRICOLO

ARTICOLO 1
(Finalità ed oggetto della legge)

1. Allo scopo di agevolare l'incremento della produttività e del
reddito delle  aziende agricole,  l'ammodernamento tecnologico in
agricoltura, il  consolidamento  dei    livelli  occupazionali  e
l'elevamento delle  condizioni economiche e sociali degli addetti
in agricoltura;  di facilitare l'attuazione dei piani agricoli di
zona e  la partecipazione  degli imprenditori  alla  politica  di
programmazione agricola  regionale, la presente legge disciplina,
nell'ambito degli  indirizzi  e  delle  politiche  regionali  nel
settore, l'organizzazione  ed il  finanziamento  dei  servizi  di
sviluppo agricolo,  anche al  fine di  raccordare l'azione  della
Regione al Regolamento 79/270 CEE.

2.  La   legge  stessa  si  propone  di  favorire  una  razionale
distribuzione territoriale  delle risorse  finanziarie al fine di
coordinare le  attività dei  servizi di  sviluppo agricolo,  nel
quadro delle  indicazioni del  programma regionale di sviluppo di
cui all'art. 48 dello Statuto.

3. Per  servizi di  sviluppo agricolo  si intendono  le attività
svolte da  soggetti pubblici  o privati in materia di agricoltura
concernenti:

a) l'assistenza   tecnico  -  gestionale  alle  imprese  singole,
   associate e cooperative, mediante la consulenza e l'assistenza
   alla produzione ed alla gestione e contabilità aziendale;
b) la  ricerca scientifica  e  la  sperimentazione  di  interesse
   regionale;
c) la  qualificazione  dell'assistenza  tecnico  -  gestionale  e
   specialistica;
d) la  divulgazione    e  la    dimostrazione  delle  innovazioni
   tecnologiche e  dei risultati  della sperimentazione,  nonchè
   delle nuove  metodologie in  materia di  gestione economico  -
   finanziaria delle imprese agricole;
e) la formazione professionale;
f) l'informazione socio - economica.

4. Le attività di informazione socio - economica e di formazione
professionale  sono   disciplinare  rispettivamente  dalla  LR  7
settembre 1977  n. 71  concernente "Norme  per l'attuazione delle
direttive CEE  nn. 159,  160, 161  del 1972  e n. 253 del 1975" e
dalla LR  15 novembre  1980 n.  86 recante "Norme per l'esercizio
delle funzioni in materia di formazione professionale".

ARTICOLO 2
(Attività finanziabili)

1. Accedono  ai finanziamenti  regionali ai  sensi della presente
legge:

   1.1. le attività svolte da soggetti pubblici concernenti:

   A) la  promozione e lo svolgimento della ricerca scientifica e
      della sperimentazione  di interesse  regionale, nonchè  la
      divulgazione   e   la   dimostrazione   delle   innovazioni
      tecnologiche, anche tramite enti e istituti preposti a tali
      attività;
   B) la  qualificazione dell'assistenza  tecnico -  gestionale e
      specialistica;

   1.2. le attività svolte dai soggetti privati d cui all'art. 4
        concernenti  l'assistenza   tecnico  -   gestionale  alle
        imprese agricole singole, associate e cooperative.

2. La  direttiva di  cui all'art.  27 individua specificamente le
singole attività previste nel presente articolo.

3. Le  attività di  formazione professionale  e di  informazione
socio -  economica accedono ai finanziamenti previsti dalle leggi
richiamate al  quarto comma dell'art. 1, con le procedure da essa
disposte.

ARTICOLO 3
(Interventi e iniziative finanziabili)

1. Possono  essere ammessi  al finanziamento regionale, in quanto
rispondenti  alle   disposizioni  della   presente  legge  ed  al
programma regionale  per i  servizi di  sviluppo agricolo  di cui
all'art. 9:

a) gli  interventi previsti dai progetti presentati dai centri di
   sviluppo di cui all'art. 4, nei limiti di cui all'art. 5;
b) le iniziative promosse o gestite dalla Regione in applicazione
   di leggi  statali o  di  norme  comunitarie  e  le  iniziative
   previste da  specifiche indicazioni del programma regionale di
   sviluppo, con  particolare  riferimento  a  quelle  rientranti
   nelle attività di cui alle lettere a) e b) dell'art. 2, primo
   comma;   nella  gestione  delle  iniziative  rientranti  nelle
   attività di  cui alla  presente lettera, la Regione e l'ETSAF
   possono avvalersi delle Associazioni di produttori agricoli ai
   sensi della  LR 29  maggio  1980  n.  77  e  dei  consorzi  di
   cooperative  di   trasformazione  e   commercializzazione  dei
   prodotti agricoli, nonchè di enti ed istituti preposti a tali
   attività, qualora  siano stati  da essi  presentati specifici
   progetti.

2. L'attuazione  delle iniziative  di cui  alla  lettera  b)  del
precedente comma  è deliberata dalla Giunta regionale sentite le
Province  interessate,   e  la  gestione  è  di  norma  affidata
all'ETSAF sulla  base di quanto stabilito dal programma regionale
per i servizi di sviluppo agricolo di cui all'art. 9.

3. La deliberazione della Giunta regionale di affidamento
all'ETSAF può contenere prescrizioni integrative a quelle di cui
all'art. 9, secondo comma, lett. f).

ARTICOLO 4
(Centri di  sviluppo agricolo costituiti in funzione dell'accesso
ai finanziamenti pubblici)

1. Per  il perseguimento  delle finalità della presente legge la
Regione favorisce,  anche mediante  l'erogazione  di  provvidenze
finanziarie, l'organizzazione  ed il funzionamento di organismi a
larga base  sociale e  territoriale definiti  "Centri di sviluppo
agricolo" costituiti da operatori agricoli singoli o associati.

2.  Unitamente   ai  soggetti  di  cui  al  primo  comma  possono
partecipare alla costituzione e alla gestione dei Centri anche le
strutture associative  e  cooperative  di  assistenza  tecnica  e
gestionale esistenti  e già  operanti, i  centri di contabilità
agraria esistenti  e costituiti  ai sensi dell'art. 35 della LR 7
settembre  1977  n.  71,  che  potranno  svolgere  esclusivamente
attività  relativa  alla  rilevazione  dati  e  consulenza  alla
gestione,   possono    inoltre   partecipare    le   associazioni
interaziendali già  costituite e  che si  costituiranno anche in
forma semplice,  con la finalità di fornire assistenza tecnico -
gestionale alle imprese aderenti.

3. I Centri di sviluppo agricolo:

a) elaborano i progetti indicati dalla presente legge;
b) assicurano l'assistenza tecnico - gestionale a tutti i tipi di
   imprese, singole,  associate e  cooperative anche mediante una
   azione  di   promozione  e   coordinamento  delle   iniziative
   progettuali dei  soggetti aderenti  al  centro  medesimo:  nel
   quadro  del  progetto  complessivo  elaborato  dal  centro  di
   sviluppo,  tali   iniziative,  su  richiesta,  partecipano  al
   finanziamento  pubblico   e  sono   realizzate  dai   soggetti
   proponenti;
c) assicurano la utilizzazione ottimale degli operatori tecnici;
d) realizzano  il   coordinamento  di    tutte  le  attività  di
   assistenza tecnico  - gestionale  nell'ambito territoriale del
   centro.

4. Ai  centri di  sviluppo agricolo possono essere affidati dalla
Regione i compiti di informazione socioeconomica di cui alla LR 7
settembre 1977  n. 71, purchè in possesso dei requisiti previsti
dalla legge  9 maggio 1975 n. 153 in deroga a quanto disposto dal
secondo comma  dell'art. 69  della citata  LR 7 settembre 1977 n.
71.

5. I  centri di  sviluppo  agricolo  che  intendono  accedere  ai
finanziamenti regionali  devono avere  acquisito la  personalità
giuridica di  diritto privato concessa con decreto del Presidente
della Giunta regionale ai sensi dell'art. 3, primo comma, lettera
c) della LR 22 luglio 1978 n. 46. Per ottenere tale concessione i
centri debbono presentare:

a) uno statuto che garantisca la possibilità di adesione a tutti
   gli operatori  agricoli richiedenti, la cui azienda abbia sede
   nel territorio  e che  preveda la funzionalità del centro per
   una durata  minima di  nove anni,  tale da offrire sufficienti
   garanzie di continuità;
b) un  regolamento che  preveda l'utilizzazione  dei tecnici, che
   abbiano i  requisiti professionali necessari al raggiungimento
   dei compiti  di cui  al terzo  comma,  compresi  eventualmente
   quelli già  presenti nelle  strutture di  assistenza  tecnico
   gestionale  e   nelle  cooperative   aderenti  al  centro;  il
   regolamento deve  assicurare la presentazione di progetti tali
   da realizzare  i servizi  per tutte  le tipologie  di  imprese
   associative.

6. I  singoli centri  di sviluppo agricolo possono costituirsi ai
fini della presente legge quando raggiungono un numero di imprese
partecipanti non inferiore a 400 allo scopo di assicurare un equo
rapporto tra  impresa e tecnici. Le cooperative e le strutture di
cui al  secondo comma  aderiscono al centro come impresa singola.
La  Giunta  relativamente  al  numero  minimo  delle  imprese  da
associare al  centro può produrre deroghe al Consiglio regionale
quando sussistano  particolari condizioni riferibili ai parametri
di cui al comma nono.

7. Limitatamente  ai primi  tre anni dall'entrata in vigore della
presente legge  i centri di sviluppo agricolo possono costituirsi
ed accedere  ai finanziamenti  pubblici qualora  al momento della
richiesta  della   personalità  giuridica  associno  almeno  200
imprese ma  abbiano in  programma di associarne entro il triennio
400. Successivamente  ai primi  tre anni  dall'entrata in  vigore
della presente legge si applicano le norme del comma precedente.

8. Ai  fini della  presente legge  i centri  di sviluppo agricolo
operano in un ambito territoriale, posto all'interno dell'area di
una associazione  intercomunale delimitata  ai sensi  della LR 17
agosto 1979,  n. 37  e successive modificazioni, nella quale sono
presenti  un  numero  di  imprese  sufficiente  a  consentire  la
costituzione del  centro medesimo  secondo  quanto  previsto  dal
sesto comma.

9. L'ambito  territoriale di  attività  dei  singoli  centri  è
proposto dall'ETSAF,  sentite le  organizzazioni professionali  e
cooperative agricole  regionali,  sulla  base  del  numero  delle
imprese esistenti  e delle  relative classi di superficie agraria
utilizzate alla  data dell'ultimo  censimento agricolo  nell'area
delle associazioni  intercomunali, tenendo  altresì conto  delle
colture prevalenti e delle vocazioni produttive, dell'altimetria,
dei settori  considerati prioritari dai programmi regionali e dai
piani  di  zona  agricoli.  La  proposta  dell'ETSAF  può  anche
ipotizzare ambiti  territoriali ricadenti nel territorio di due o
più  associazioni  intercomunali,  sulla  base  dell'omogeneità
delle vocazioni  dei terreni  e delle colture agrarie. La Giunta,
sentite  le   Amministrazioni  provinciali   e  le   Associazioni
intercomunali, propone al Consiglio regionale la delimitazione di
cui sopra  entro tre  mesi dall'entrata  in vigore della presente
legge.

10. Considerati  prioritari il  compito di coordinamento di tutte
le attività  di assistenza  tecnico - gestionale di cui al terzo
comma e  l'obiettivo di  evitare  la  duplicazione  di  identiche
strutture nel  territorio, accede  ai finanziamenti  pubblici  un
solo Centro di sviluppo per ogni ambito territoriale.

11. Le  Associazioni intercomunali  o Comunità  montane  di  cui
all'art. 10,  secondo comma  e l'ETSAF  costituiscono nel proprio
ambito territoriale  un organismo tecnico di coordinamento tra le
attività svolte da soggetti pubblici e dai centri di sviluppo.

ARTICOLO 5
(Progetti presentati  dai centri di sviluppo agricolo - Contenuto
e caratteristiche)

1. Gli  interventi previsti dai progetti presentati dai centri di
sviluppo agricolo concernono le attività di assistenza tecnico -
gestionale alle imprese agricole singole, associate e cooperative
di cui all'art. 2.

2. I progetti devono contenere:

a) gli  obiettivi derivanti dalle iniziative progettuali proposte
   dai soggetti  di cui  all'art. 4, comma 1 e 2 e la indicazione
   delle imprese interessate;
b) l'indicazione dell'ambito territoriale del progetto;
c) l'analisi  delle   situazioni    settoriali  e    territoriali
   interessate, anche  con riferimento  ai rapporti  tra imprese,
   alle tecnologie, al mercato, alle infrastrutture;
d) l'individuazione  dei singoli interventi operativi, i tempi di
   svolgimento delle  attività,  le  modalità  e  le  forme  di
   finanziamento degli interventi;
c) la  specificazione,   con    riferimento    ai  corrispondenti
   interventi,  del   tipo  e   della  misura  del  finanziamento
   richiesto;
f) la durata del progetto.

3. La durata dei progetti deve coincidere di norma con quella del
programma regionale  per i  servizi di  sviluppo agricolo.  Per i
progetti  la  cui  realizzazione  richiede  un  tempo  superiore,
l'applicazione    della    presente    legge    è    subordinata
all'individuazione, da  parte del  progetto stesso,  di obiettivi
intermedi da realizzare entro la scadenza del programma regionale
suddetto.

4. Ulteriori  disposizioni sul  contenuto  dei  progetti  possono
essere stabilite  nel programma regionale dei servizi di sviluppo
agricolo.

ARTICOLO 6
(Attività dell'ETSAF)

1. L'ETSAF  nel rispetto  di quanto previsto dall'art. 2, secondo
comma della legge istitutiva, esercita le seguenti attività:

a) propone l'ambito territoriale dei centri di sviluppo agricolo;
b) collabora  con i centri di sviluppo agricolo alla formulazione
   dei progetti dei centri stessi;
c) elabora  una proposta di statuto - tipo dei centri di sviluppo
   agricolo;
d) svolge  attività di  promozione della costituzione dei centri
   di sviluppo agricolo;
e) collabora alle attività di coordinamento tecnico fra i centri
   di sviluppo agricolo;
f) svolge  attività di  assistenza specialistica  ai fini  della
   elaborazione ed attuazione dei progetti dei centri di sviluppo
   agricolo;
g) attua  su affidamento  della  Regione  le  iniziative  di  cui
   all'art. 3, primo comma, lett. b);
h) concorre  all'elaborazione dei  programmi    regionali  per  i
   servizi di  sviluppo agricolo  secondo le norme di cui al capo
   II della presente legge.

2.   L'ETSAF   definisce   le   modalità   organizzative   della
partecipazione, di  cui al  citato art.  2, secondo  comma  della
legge   istitutiva,    delle   categorie   agricole   interessate
professionali e cooperative.

ARTICOLO 7
(Ulteriori attività  dell'ETSAF  ai  fini  della  qualificazione
dell'assistenza tecnica)

1. L'ETSAF,  oltre a  quanto previsto  all'art. 6,  primo  comma,
lett. f), svolge attività di assistenza relativamente a:

1. analisi chimico - fisiche dei terreni;
2. informazione agro - meteorologica;
3. tenuta  della   contabilità   agraria a   fini  informativi e
   predisposizione  delle  relative  metodologie,  anche  per  la
   contabilità direzionale o gestionale.

ARTICOLO 8
(Modificazioni alla legge istitutiva dell'ESTAF)

1. La  lett. b)  del terzo  comma dell'art. 2 della LR 18 ottobre
1977 n.  72 concernente l'istituzione dell'ETSAF, già sostituita
dall'art. 2  della LR  22 marzo  1982 n.  25 è  così nuovamente
sostituita:

   "b) promuove  e svolge  attività di ricerca e sperimentazione
   di interesse  regionale e  di  qualificazione  dell'assistenza
   tecnica  secondo   la  disciplina  recata  dalla  legislazione
   regionale in  materia di servizi di sviluppo agricolo;  per le
   attività di  ricerca e sperimentazione il Consiglio regionale
   autorizza l'ente ad instaurare rapporti di diritto privato; ".

2. La  lett. d)  del terzo  comma dell'art. 2 della LR 18 ottobre
1977 n.  72 concernente l'istituzione dell'ETSAF, già sostituita
dall'art. 2 della LR 22 marzo 1982 n. 25 è abrogata.

3. All'art.  2, terzo  comma, della  LR 18  ottobre  1977  n.  72
concernente l'istituzione  dell'ETSAF, è  aggiunta  la  seguente
lettera:

   "f) esercita  le funzioni  in materia di fitopatologia già di
   competenza  dell'Osservatorio  delle  malattie  delle  piante,
   soppresso dall'art. 1 della LR 15 dicembre 1978 n. 79.

   L'ente esercita  le funzioni  di  cui  alla  presente  lettera
   secondo specifiche  direttive del  Consiglio regionale  e  nel
   rispetto degli  standars tecnici definiti dallo Stato ai sensi
   dell'art. 74,  primo comma,  del DPR  24 luglio  1977, n. 616.
   Nell'esercizio  delle   funzioni  in   ordine   al   controllo
   fitosanitario   all'importazione,   all'esportazione   ed   al
   transito dei prodotti agricoli, l'ente deve altresì osservare
   le  eventuali   direttive  impartite   dal  Governo  ai  sensi
   dell'art. 4  del DPR  24 luglio  1977, n.  616 e trasmesse dal
   Presidente della Giunta regionale".

4. Le  specifiche direttive  previste dal  precedente comma  sono
approvate dal  Consiglio regionale su proposta della Giunta entro
due mesi dall'entrata in vigore della presente legge.

5. Entro  il medesimo  termine di  cui al  comma  precedente,  la
Giunta regionale provvede ad assegnare alla dipendenza funzionale
dell'ente il  personale del ruolo unico regionale necessario allo
svolgimento delle funzioni indicate al terzo comma.

CAPO II
PROGRAMMA REGIONALE PER I SERVIZI DI SVILUPPO AGRICOLO

ARTICOLO 9
(Contenuto del programma regionale)

1. Il  programma regionale  per i servizi di sviluppo agricolo si
attua in conformità delle indicazioni del programma regionale di
sviluppo.

2. Esso stabilisce:

a) gli  obiettivi specifici,  articolati territorialmente ai fini
   della  presente   legge  e  all'attuazione  dei  quali  devono
   rivolgersi i progetti di cui all'art. 5;
b) i  criteri di    valutazione  dei    progetti  in  termini  di
   adeguamento agli  obiettivi suddetti,  con  indicazione  delle
   relative priorità;
c) i  tipi di  intervento che, in quanto previsti dai progetti in
   funzione degli  obiettivi  di  cui  alla  lettera  a)  possono
   accedere al finanziamento regionale;
d) la  natura, la  durata e  la misura dei finanziamenti, nonchè
   per quanto non disciplinato dalla presente legge, le modalità
   e i termini per l'erogazione dei finanziamenti stessi;
e) le  modalità di  vigilanza sull'attuazione  dei progetti e le
   condizioni e modalità di decadenza dei relativi finanziamenti
   nel quadro delle disposizioni della presente legge;
f) le  iniziative che  saranno realizzate dalla Regione, e quelle
   affidate all'ETSAF,  nonchè i relativi termini temporali, gli
   indirizzi e le prescrizioni di carattere operativo;
g) i  criteri per  la verifica  di efficacia  delle iniziative  e
   degli interventi,  anche in  relazione  alle  diverse  realtà
   territoriali, con  riferimento  agli  obiettivi  di  cui  alla
   lettera a).

3. Il  programma contiene  inoltre l'indicazione  degli schemi di
progetto di  cui all'art.  11, primo  comma, che  possono  essere
attuati con il finanziamento regionale.

4. Il  programma contiene  altresì le altre disposizioni ad esso
rinviate dalla  presente legge o comunque concernenti i requisiti
per la concessione dei finanziamenti regionali.

5. In relazione agli obiettivi di cui al secondo comma,
lett. a)  il programma  contiene le  corrispondenti direttive per
L'ETSAF.

6. Il  programma si  armonizza con  il programma  regionale degli
interventi in  agricoltura di  cui alla  LR 1 agosto 1981 n. 63 e
con il programma regionale per la formazione professionale di cui
alla LR 15 novembre 1980 n. 86.

7. Il  programma è corredata da un consuntivo annuale di spesa e
delle  attività   realizzate,  nonchè   da  apposita  relazione
illustrativa, in  funzione delle  verifiche  di  cui  al  secondo
comma, lett. g).

8. Le  iniziative della  Regione, di cui al secondo comma, lett..
f)  possono  essere  individuate  con  singoli  atti  antecedenti
l'approvazione  del   programma  in   osservanza  di   specifiche
normative statali o comunitarie.

L'attuazione di  dette iniziative  è subordinata  al recepimento
nel programma regionale ed all'approvazione di questo.

ARTICOLO 10
(Collegamenti con il bilancio regionale)

1. Il  programma regionale  per i  servizi di  sviluppo  agricolo
dispone  per  un  arco  temporale  pari  a  quello  del  bilancio
pluriennale della Regione e assume come rifermento finanziario le
disponibilità recate da tale bilancio.

2. Di  queste disponibilità  provvede alla  ripartizione tra  le
Associazioni intercomunali  di cui alla LR 17 agosto 1979 n. 37 e
le Comunità  montane di  cui all'art. 2, secondo comma, della LR
12 giugno  1981 n.  52, con  riferimento alle  aree intercomunali
previste dall'allegato  A della  LR 17  agosto 1979  n. 37  ed in
relazione agli  obiettivi assunti  ai sensi  dell'art. 9, secondo
comma, lett. a).

3. Il  programma determina  inoltre gli stanziamenti da riservare
alle iniziative  della Regione  di cui  all'art. 3,  primo comma,
lett. b).

ARTICOLO 11
(Proposta delle Province)

1. Entro  e non  oltre il mese di marzo di ogni anno, i centri di
sviluppo di  cui all'art. 4, che intendono presentare un progetto
nell'anno  successivo  inviano  alla  Provincia  territorialmente
interessata uno schema di progetto.

2.  Gli   schemi  di  progetto  interessati  ambiti  territoriali
delimitati ai sensi dell'art. 4, ricadenti nel territorio di più
Province sono  inviati alla  Provincia  ove  ha  sede  legale  il
soggetto presentatore.

3.  Gli   schemi  di   progetto  devono   essere  contestualmente
presentati  all'Associazione   intercomunale  od  alla  Comunità
montana territorialmente competente.

4. Gli  schemi di progetto devono contenere le indicazioni di cui
all'art. 5.

5. Ai  fini  dell'elaborazione  del  programma  regionale  per  i
servizi di  sviluppo  agricolo,  le  Province  formulano  con  la
collaborazione dell'ETSAF,  proposte articolate  con  riferimento
alle zone  determinate ai  sensi dell'art. 4, tenendo conto degli
schemi  di  progetto  pervenuti,  dello  stato  di  elaborazione,
approvazione, attuazione  dei piani agricoli zonali nonchè delle
proposte  per   i  piani  annuali  di  attuazione  del  programma
regionale per  la formazione  professionale di  cui  all'art.  19
della LR 15 novembre 1980 n. 86.

6. Le  proposte sono  deliberate dalla  Province entro il mese di
maggio sentite  le Associazioni intercomunali o Comunità montane
territorialmente competenti e le altre Associazioni intercomunali
o Comunità  montane  i  cui  territori  ricadono  interamente  o
prevalentemente   nell'ambito    provinciale,   nonchè    previa
consultazione delle  organizzazioni professionali  e  cooperative
agricole. Le proposte sono trasmesse alla Giunta regionale.

7. L'ETSAF trasmette alla Giunta regionale le proprie proposte ai
fini dell'elaborazione  del programma  regionale dei  servizi  di
sviluppo agricolo entro il 30 settembre.

8. La  Giunta regionale  entro il  31  ottobre  acquisisce  sulle
proposte delle  Province e  dell'ETSAF  il  parere  del  comitato
consultivo regionale  per la  ricerca scientifica,  tecnologica e
sviluppo della divulgazione e assistenza tecnica in agricoltura e
foreste di cui alla LR 7 settembre 1981 n. 69.

ARTICOLO 12
(Approvazione del programma)

1. Il  programma regionale  per i servizi di sviluppo agricolo è
approvato ogni anno, con deliberazione del Consiglio regionale su
proposta della  Giunta nella  stessa seduta  di approvazione  del
bilancio o nelle sedute immediatamente successive.

2. In  sede di  approvazione  annuale  possono  essere  apportate
modifiche alle  disposizioni contenute  nel  programma  dell'anno
precedente, che si intendono altrimenti rinnovate con l'efficacia
pluriennale di cui all'art. 10, primo comma.

3. La  ripartizione dei finanziamenti di cui all'art. 10, secondo
comma, è  effettuata tenendo  conto  delle  proposte  deliberate
dalla Province  nei termini  di cui  all'art. 11, sesto comma. Le
somme assegnate  per i  progetti contenuti  nella proposte  delle
Province sono vincolate a questa specifica destinazione.

4. La  pubblicazione del programma sul bollettino ufficiale della
Regione deve  avvenire entro  10 giorni  dalla data  din  cui  il
programma stesso è divenuto esecutivo.

CAPO III
ATTUAZIONE DEL PROGRAMMA REGIONALE

ARTICOLO 13
(Attuazione del programma regionale)

1. Il  programma regionale  per i servizi di sviluppo agricolo si
attua mediante l'erogazione dei finanziamenti in esso previsti.

2. I  finanziamenti per i progetti di cui all'art. 5 sono erogati
secondo le procedure di cui al presente capo.

ARTICOLO 14
(Istruttoria e approvazione dei progetti)

1. Le Associazioni intercomunali o Comunità montane appena avuta
notizia dell'esecutività  del programma  regionale per i servizi
di sviluppo  agricolo,  richiedono  ai  soggetti  interessati  la
presentazione dei  progetti esecutivi  relativi  agli  schemi  di
progetto che sono stati inseriti nel programma suddetto.

2. Le Associazioni intercomunali o Comunità montane, previo pare
del rispettivo  comitato consultivo  di cui all'art. 3 della LR 1
agosto 1981  n. 63,  approvano i progetti esecutivi entro il mese
di  marzo,   provvedendo   alla   contestuale   concessione   dei
finanziamenti ed  alla immediata  comunicazione dei provvedimenti
adottati   ai    soggetti   interessati    ed    alle    Province
territorialmente interessate.

ARTICOLO 15
(Controllo degli atti)

1. Allo  scopo di  agevolare l'esame  da parte delle Associazioni
intercomunali o Comunità montane, della conformità dei progetti
e dei  relativi interventi e finanziamenti al programma regionale
per  i   servizi  di   sviluppo  agricolo,  il  programma  stesso
stabilisce specificatamente  le condizioni  di ammissibilità  la
cui inosservanza  rende illegittimi gli atti di approvazione e di
concessione dei finanziamenti.

ARTICOLO 16
(Varianti)

1. Varianti  sostanziali ai progetti approvati e per i quali sono
stati  concessi   finanziamenti  possono   essere  ammesse   solo
eccezionalmente e  per giustificati motivi. Esse sono autorizzate
dalle Associazioni  intercomunali o  Comunità montane  e  devono
comunque risultare  compatibili con  gli obiettivi  del progetto,
con il  programma regionale  per i servizi di sviluppo agricolo e
con il tipo di finanziamenti già concessi.

ARTICOLO 17
(Vigilanza)

1. Le  Associazioni intercomunali  o Comunità montane esercitano
la vigilanza  sull'attuazione dei  progetti, nonchè dei relativi
interventi per  i  quali  sono  stati  concessi  i  finanziamenti
regionali. A  tale effetto, esse, nell'osservanza delle modalità
stabilite ai sensi dell'art. 9, secondo comma, lett. e), e con la
stessa  deliberazione   di  cui   all'art.  14,   secondo  comma,
determinano gli  obblighi di  periodica rendicontazione  a carico
dei soggetti presentatori e realizzatori dei progetti.

ARTICOLO 18
(Decadenza)

1. Le  Associazioni intercomunali  o Comunità montane, dopo aver
sentito i  soggetti interessati,  pronunciano  la  decadenza  dai
finanziamenti concessi, ancorchè in tutto od in parte liquidati,
qualora:

a) i  finanziamenti siano  stati distolti  dalle finalità per le
   quali erano stati concessi;
b) siano  state fornite  indicazioni  non  veritiere  e  tali  da
   indurre in errore l'amministrazione;
c) gli  interventi previsti  siano rimasti  inattuati  nei  tempi
   stabiliti senza giustificato motivo;
d) non  siano adempiuti  gli obblighi  di rendicontazione  di cui
   all'art. 17  nonostante apposita  diffida a provvedere entro i
   termini all'uopo assegnati.

2. La  decadenza comporta  l'obbligo della restituzione di quanto
percepito maggiorato  degli interessi,  nonchè l'esclusione fino
ad un decennio da ogni finanziamento regionale.

3. Le  deliberazioni delle Associazioni intercomunali o Comunità
montane che  pronunciano la  decadenza fissano  le  modalità  di
restituzione delle  somme, la  misura degli interessi e la durata
dell'esclusione dai  finanziamenti nell'osservanza  dei criteri e
delle  prescrizioni  a  tale  riguardo  stabiliti  dal  programma
regionale di cui all'art. 9.

4.  Le   deliberazioni   che   pronunciano   la   decadenza   dai
finanziamenti già  concessi sono  immediatamente comunicate alla
Provincia ed alla Regione.

ARTICOLO 19
(Consuntivo)

1.  Al   fine  di   concorrere  all'elaborazione  del  consuntivo
regionale  di   cui  all'art.   9,  settimo  comma,  le  Province
acquisiscono  i   dati  e  le  informazioni  sull'attuazione  del
programma regionale  per i  servizi di  sviluppo agricolo,  sullo
stato della spesa, sulla rendicontazione dei progetti finanziati,
sul conseguimento dei relativi obiettivi. Inoltre nell'ambito dei
criteri di  cui all'art.  9, secondo  comma, lett. g), verificano
l'efficacia delle iniziative e degli interventi realizzati.

2.  Ai   fini  di   cui  al  precedente  comma,  le  Associazioni
intercomunali o  Comunità montane  forniscono alle  Province  la
documentazione in  loro possesso ed ottemperano ad ogni richiesta
di collaborazione.

3. Le  deliberazioni delle  province con le quali si approvano le
proposte ai  sensi dell'art. 11 comprendono, anche in conformità
agli appositi  criteri stabiliti  dal programma  regionale per  i
servizi di  sviluppo agricolo, l'elencazione dei dati, le analisi
e le  osservazioni relative  al raggiungimento del fine di cui al
primo comma del presente articolo.

CAPO IV
DISPOSIZIONI FINANZIARIE

ARTICOLO 20
(Assegnazione dei finanziamenti alle associazioni intercomunali o
comunità montane)

1. Le Associazioni intercomunali o Comunità montane iscrivono le
somme loro  assegnate ai  sensi dell'art.  10, secondo comma, nei
rispettivi bilanci annuali e pluriennali.

2. Il  trasferimento  delle  somme  assegnate  dalla  Regione  è
effettuato  dalla   Giunta  regionale  per  quote  a  seguito  di
presentazione  da   parte  delle   Associazioni  intercomunali  o
Comunità montane  di preventivi trimestrali di cassa, unitamente
ai quali viene dato atto dei finanziamenti effettivamente erogati
ai sensi della presente legge nel corso del trimestre precedente.

3. Per  ciascuno esercizio finanziario le somme eventualmente non
impegnate dalle  Associazioni intercomunali o Comunità montane e
quelle relative  a contributi  già concessi  dei quali sia stata
accertata la  totale o  parziale decadenza,  vengono  portate  in
aumento  dello  stanziamento  regionale  complessivo  per  l'anno
successivo e nuovamente ripartite in sede di approvazione annuale
del programma regionale per i servizi di sviluppo agricolo.

ARTICOLO 21
(Finanziamento della spesa)

1. La  presente legge  di spesa  a carattere ricorrente fa rinvio
alle leggi di bilancio per la relativa copertura finanziaria.

2. Essa autorizza:

a) l'iscrizione  nel bilancio  pluriennale,  per  il  complessivo
   periodo considerato  da tale  bilancio, di previsioni di spesa
   inerenti l'attuazione del programma regionale per i servizi di
   sviluppo agricolo;
b) l'iscrizione di previsioni di spesa nel bilancio annuale e per
   le singole  annualità del bilancio pluriennale corrispondenti
   alle risorse finanziarie ripartite dal programma regionale per
   i servizi di sviluppo agricolo;
c) l'istituzione,  a partire  dal 1  gennaio 1985,  in  un  nuovo
   capitolo intitolato  "Incentivi ed interventi per i servizi di
   sviluppo agricolo".

CAPO V
DISPOSIZIONI DIVERSE

ARTICOLO 22
(Modifiche alla LR 7 settembre 1981 n. 69)

1. Al  fine di  integrare il comitato consultivo regionale per la
ricerca scientifica,  tecnologica e sviluppo della divulgazione e
assistenza tecnica  in agricoltura e foreste, l'art. 3 della LR 7
settembre 1981 n. 69 è così sostituito:

"Il Comitato è composto da:

a) Presidente della Giunta regionale con funzione di presidente o
   componente la Giunta regionale suo delegato;
b) altro componente la Giunta regionale;
c) 6 membri eletti dal Consiglio regionale con voto limitato a 4,
   fra  persone   particolarmente  esperte   nelle   materie   di
   competenza del comitato;
d) 3 rappresentanti dell'ETSAF;
e) 3 rappresentanti dell'URPT;
f) 3 rappresentanti delle associazioni di produttori maggiormente
   rappresentative a livello nazionale;
g) 3   rappresentanti    delle    organizzazioni    professionali
   maggiormente rappresentative a livello nazionale;
h) 2 rappresentanti delle organizzazioni cooperative maggiormente
   rappresentative a livello nazionale;
i) 1 rappresentante della Federazione sindacale unitaria;
l) 5 rappresentanti delle tre Università della Toscana, di cui:
   1. 2  rappresentanti  della  facoltà  di  scienze  agrarie  e
      forestali;
   2. 1 rappresentante della facoltà di scienze matematiche;
   3. 1  rappresentante della  facoltà di  scienze economiche  e
      commerciali;
   4. 1 rappresentante della facoltà di ingegneria;
m) 1 rappresentante del Corpo Forestale dello Stato;
n) 1 rappresentante dell'Istituto Sperimentale per lo studio e la
   difesa del suolo;
o) 1  rappresentante   dell'Istituto    Sperimentale    per    la
   viticoltura;
p) 1 rappresentante per la Toscana dell'Istituto Sperimentale per
   l'enologia;
q) 1  rappresentante dell'Istituto zooprofilattico per il Lazio e
   la Toscana;
e) 1 rappresentante dell'Osservatorio di economia agraria;
s) 1  rappresentante dell'Accademia   economico  - agraria    dei
   Georgofili;
t) 1 rappresentante dell'Accademia di scienze forestali;
u) 1  rappresentante  dell'Istituto    sperimentale  di  zoologia
   agraria di Firenze;
v) 1 rappresentante dell'Istituto sperimentale di selvicoltura di
   Arezzo;
y) 1  rappresentante dell'Istituto  sperimentale di floricoltura,
   sezione operativa di Pescia;
z) 1  rappresentante degli  ordini professionali, degli agronomi,
   dei veterinari e dei periti agrari.
   2. L'articolo 4 della LR 7 settembre 1981 n. 69 è abrogato.

ARTICOLO 23
(Modifiche alla  LR 9  febbraio 1981  n. 15  recante  "Norme  per
l'esercizio  delle   funzioni  amministrative   in   materia   di
agricoltura, foreste e alimentazione)

1. Al  primo comma  dell'art. 2  della LR  9 febbraio  1981 n. 15
concernente   le    funzioni   esercitate    dalle   Associazioni
intercomunali o  dalle  Comunità  montane  di  cui  all'art.  2,
secondo comma,  della LR  12 giugno  1981 n.  52 è  aggiunta  la
seguente lettera:

   "e)  le   funzioni  attribuite  dalla  legislazione  regionale
   concernente i servizi di sviluppo agricolo".

2. La  lett. d)  del primo  comma dell'art. 3 della LR 9 febbraio
1981 n.  15, concernente le funzioni esercitate dalle Province è
così sostituita:

   "d)  le   funzioni  attribuite  dalla  legislazione  regionale
   concernente i servizi di sviluppo agricolo".

ARTICOLO 24
(Coordinamento con la normativa statale e comunitaria)

1. Gli  interventi previsti dalla presente legge sono attuati nel
rispetto dei  principi stabiliti  dalla  legislazione  statale  e
dalla  normativa  comunitaria,  con  particolare  riferimento  al
regolamento 79/2700 CEE relativo allo sviluppo della divulgazione
agricola in Italia.

2. Ai fini dell'assunzione tramite pubblico concorso di personale
regionale  da   assegnare  allo  svolgimento  delle  funzioni  di
divulgatore agricolo,  può essere  richiesto, oltre  al possesso
degli  ordinari  requisiti  previsti  dalla  legge,  il  positivo
superamento dei  corsi di  formazione  per  divulgatori  agricoli
realizzati presso  il centro  di addestramento  professionale  di
Foligno del Consorzio interregionale per la divulgazione agricola
tra le  regioni Lazio, Toscana, Marche ed Umbria di cui alla LR 7
luglio 1982 n. 56.

3. Inoltre,  sempre la  fine del  raggiungimento degli  obiettivi
perseguiti dal  regolamento 79/270/CEE, i programmi regionali per
i servizi  di sviluppo  agricolo di cui al Cap. II della presente
legge considerano  elemento preferenziale  nel finanziamento  dei
progetti  l'assunzione   di  divulgatori   agricoli  formati  dal
suddetto centro da parte dei centri di sviluppo agricolo.

ARTICOLO 25
(Modifiche   alla    legislazione   regionale    concernente   la
contabilità agraria)

1. Le sezioni IV e V del titolo I della LR 7 settembre 1977 n. 71
sono abrogate.

2. I centri di sviluppo agricolo di cui all'art. 4 della presente
legge  che   accedono  ai   finanziamenti  regionali,   ai   fini
dell'informazione contabile  della CEE, della ricerca scientifica
e della  programmazione trasmettono  sistematicamente e  in forma
anonima all'ETSAF  i dati  tecnico - economici delle contabilità
aziendali da loro eseguite.

ARTICOLO 26
(Attività transitorie  dell'ETSAF relative  all'elaborazione  di
progetti di assistenza tecnico - gestionale alle imprese)

1. Allo  scopo di favorire la costituzione dei centri di sviluppo
agricolo, per  tre anni  a far  data dall'entrata in vigore della
presente legge,  l'ETSAF può transitoriamente elaborare progetti
di assistenza  tecnico -  gestionale per  le aree nelle quali non
siano ancora  stati costituiti  ai sensi  dell'art. 4  i predetti
centri  avvalendosi   della  collaborazione   delle  associazioni
regionali di  assistenza tecnico  -  gestionale  e  specialistica
nonchè delle  organizzazioni agricole  e  cooperative  regionali
maggiormente rappresentative.  L'attuazione di  tali progetti  è
affidata all'ETSAF  alle associazioni  di operatori  agricoli che
svolgono  nel   territorio  attività  di  assistenza  tecnico  -
gestionale.

2. I  progetti di  cui al  comma  precedente  sono  presentati  e
approvati con  le stesse  procedure  di  cui  al  Capo  II  della
presente legge.

3. I  progetti presentati  dall'ETSAF devono  contenere, oltre  a
quanto previsto dall'art. 5:

a) la  descrizione delle eventuali correlazioni tra il progetto e
   relativi obiettivi  ed altre iniziative in atto o programmate,
   anche da parte di soggetti diversi;
b) l'individuazione  e la  definizione  degli  impegni  di  forme
   giuridicamente vincolanti.

ARTICOLO 27
(Decorrenza  degli  effetti  della  legge,  abrogazioni  e  norme
transitorie)

1. La  presente legge  ha effetto  a far data dal 1 gennaio 1985,
anno in  cui viene  elaborato ed  approvato  il  primo  programma
regionale dei servizi di sviluppo agricolo.

2. Restano  in vigore  sino al  1 gennaio  1986 le  norme vigenti
sull'assistenza tecnica  di cui all'art. 3 della LR 7 aprile 1973
n. 22,  all'art. 4  della  legge  stessa  così  come  modificato
dall'art. 3  della LR  24 maggio  1980 n. 60 ed all'art. 3, primo
comma, lett  d) della  LR 9 febbraio 1981 n. 15. Sono fatte salve
le obbligazioni  assunte a tale data in conformità alle predette
leggi regionali.

3. Entro tre mesi dall'entrata in vigore della presente legge, il
Consiglio  regionale,   su  proposta   della  Giunta,  emana  una
direttiva ai  fini dell'attuazione  della presente  legge e della
formazione ed  approvazione del  primo  programma  regionale  dei
servizi di sviluppo agricolo.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 20 ottobre 1984.

La presente  legge è  stata approvata dal Consiglio Regionale il
18-9-1984 ed  è stata vistata dal Commissario del Governo il 23-
10-1984.



AGRICOLTURA

