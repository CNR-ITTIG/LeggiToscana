LR 5/6/1974,  n. 32  "Istituzione Società  di diritto  privato a
prevalente  partecipazione  regionale  FIDI  -  TOSCANA  SpA  per
favorire l'accesso  al credito  e agevolare la consulenza tecnica
alle minori imprese della Regione". Modifiche ed integrazioni.

Il Consiglio Regionale ha approvato il 16-10-1984
Il Commissario del Governo ha apposto il visto il 21-11-1984
Il Presidente  della Giunta  Regionale promulga la seguente legge
regionale:

ARTICOLO 1

Il titolo  della legge  regionale 5  giugno 1974,  n. 32 è così
modificato:

   "Istituzione di  una società  di diritto privato a prevalente
   partecipazione regionale  "FIDI -  TOSCANA   SpA" per favorire
   l'accesso al  credito e  agevolare  la  consulenza  tecnico  -
   finanziaria alle minori imprese della Regione".

ARTICOLO 2

All'articolo 4, dopo i primi due commi, è aggiunto il seguente:

   "La Fidi Toscana presta altresì la propria consulenza tecnico
   - finanziaria  per assistere  le imprese  di minori dimensioni
   operanti nei  settori di  interesse regionale  ai sensi  degli
   artt. 117  e 118  della Costituzione  e dello  Statuto,  nella
   ricerca  e   nell'organizzazione  di  forme  di  finanziamento
   funzionali  ai  loro  progetti  di  investimento,  espansione,
   riconversione,  ristrutturazione,  ammodernamento,  marketing,
   innovazione tecnologica".

ARTICOLO 3

Nel primo comma dell'articolo 5 sono soppresse le parole "e con i
contributi di cui al successivo art. 7".

ARTICOLO 4

All'art. 7, dopo i primi due commi è aggiunto il seguente:

   "Per  le  prestazioni  di  consulenza  tecnico  -  finanziaria
   l'impresa richiedente  è tenuta  a versare  alla società  un
   contributo,  che   sarà  destinato  a  coprire  le  spese  di
   gestione. Il  Consiglio di Amministrazione definisce, di norma
   annualmente, i  criteri per  la determinazione  del contributo
   che  dovranno   ispirarsi  al   perseguimento  dell'equilibrio
   economico nell'azione  di  consulenza  tecnico  -  finanziaria
   prestata alle imprese".

Nel titolo  dell'articolo 7 sono soppresse le parole "al fondo di
garanzia".

ARTICOLO 5

All'articolo 10,  secondo comma,  nel sesto alinea sono soppresse
le parole "al fondo di garanzia".

All'articolo  10,   secondo  comma,  dopo  l'ottavo  alinea  sono
aggiunti:

   "- stabilire  i criteri per determinare il contributo relativo
      alla consulenza tecnico - finanziaria;
    -  stabilire le  modalità  di  espletamento  della  funzione
      istruttoria   relativa    alla   consulenza    tecnico    -
      finanziaria".

ARTICOLO 6

All'articolo 11 il quarto comma è sostituito dal seguente:

   "Alle sedute  del Comitato  Tecnico relative alle attribuzioni
   indicate nel primo comma del seguente articolo 12 partecipa il
   rappresentante dell'istituto  di  credito  finanziatore.  Alle
   sedute  del   Comitato  Tecnico   relative  alle  attribuzioni
   indicate nel  settimo comma del seguente articolo 12 partecipa
   il  Direttore   Generale  della  FIDI  -  Toscana  SpA  o  suo
   delegato".

ARTICOLO 7

All'articolo 12 è aggiunto il seguente comma:

   "Per la  prestazione della consulenza tecnico - finanziaria il
   Comitato Tecnico  esprime il  proprio  parere  motivato  sulla
   validità dei  progetti di  investimento indicati all'articolo
   4, terzo  comma, sulla  base  della  documentazione  trasmessa
   dall'impresa richiedente  e  delle  istruzioni  impartite  dal
   Consiglio di Amministrazione".

ARTICOLO 8

All'articolo 14 il primo comma è sostituito dal seguente:

   "La Fidi Toscana SpA, ai fini indicati all'articolo 12, quarto
   e settimo comma, e all'art. 13, primo comma, potrà deliberare
   lo svolgimento  di consulenze  tecniche ad opera di consulenti
   iscritti all'albo di cui all'articolo 13, secondo comma".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 26 novembre 1984.

La presente  legge è  stata approvata dal Consiglio Regionale il
16-10-1984 ed è stata vistata dal Commissario del Governo il 21-
11-1984.



ORGANIZZAZIONI
CREDITO
ORDINAMENTO

