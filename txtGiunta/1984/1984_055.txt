Iniziative di  spesa per lo svolgimento di attività promozionali
in Italia  ed all'estero,  attività  di  pubbliche  relazioni  e
convegnistica.

Il Consiglio Regionale ha approvato il 10-7-1984
Il Commissario del Governo ha apposto il visto il 10-8-1984
Il Presidente  della Giunta  Regionale promulga la seguente legge
regionale:

ARTICOLO 1

La Regione,  per la realizzazione diretta o per la partecipazione
a mostre,  fiere, di  cui al  programma promozionale approvato in
base all'art.  1 della LR 3/5/1974 n. 27, nonchè per convegni ed
attività di pubbliche relazioni (ospitalità, omaggi), assume le
relative spese  indicate al successivo articolo, con le procedure
previste dalla presente legge.

ARTICOLO 2

Le iniziative di spesa di cui alla presente legge comprendono:

a) locazione    dell'area    espositiva  e  la  realizzazione  ed
   allestimento dello  stand, nonchè  locazione di  ambienti per
   convegni;
b) facchinaggio, imballaggio, spedizione e trasporto materiali;
c) assicurazioni materiali e persone;
d) spese  di pulizia,  di cancelleria,  per canoni telefonici, di
   illuminazione o spese varie con prezzi tariffari;
e) pubblicazioni specifiche d'ordine grafico o visivo (cataloghi,
   depliants, cartelloni,  inviti) e  funzionamento dei  relativi
   apparecchi od impianti;
f) affidamento  di prestazioni  a persone  singole  (progettisti,
   consulenti   specifici,   interpreti,   fotografi,   operatori
   tecnici) od associati;
g) spese  connesse ad    attività    di    pubbliche  relazioni:
   ospitalità ed omaggi.

ARTICOLO 3

Le spese  di cui  al precedente art. 2 sono ad assumersi nel modo
che segue:

a) per  le iniziative  che si  svolgono sul territorio nazionale,
   previa  deliberazione   di  massima  della  Giunta  Regionale,
   mediante   trattativa    privata   tra   ditte   specializzate
   disponibili, quando altrimenti non siano indicate in esclusiva
   dall'ente organizzatore;

b) per le iniziative che si svolgono all'estero:
   - con  incarico   all'ICE o    ENIT,  nei  casi  previsti  dal
     programma promozionale  ed, ove  possibile,  in  ogni  altra
     occasione;
   - con  le procedure  di cui alla precedente lett. a) per tutte
     le spese la cui effettuazione è possibile in Italia;
   - con trattativa diretta nei casi rimanenti.

ARTICOLO 4

All'assunzione ed  al pagamento  delle spese di cui alla presente
legge può  provvedersi anche mediante apertura di credito presso
la Tesoreria Regionale a funzionario delegato ai sensi della LR 4
novembre 1978  n. 73;   in tal caso il funzionario delegato avrà
cura di  indicare su  ciascuna fattura  la voce di riferimento di
cui all'art. 2 circa la natura della singola spesa.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 20 agosto 1984.

La presente  legge è  stata approvata dal Consiglio Regionale il
10-7-1984 ed  è stata vistata dal Commissario del Governo il 10-
8-1984.



COMMERCIO
INFORMAZIONE

