Agevolazioni creditizie  per la realizzazione, la modificazione e
l'adeguamento di  impianti di  depurazione e pretrattamento degli
scarichi idrici  degli insediamenti  produttivi agricoli  di  cui
alla legge n. 319/76, e successive modificazioni.

Il Consiglio Regionale ha approvato il 2-10-1984
Il Commissario del Governo ha apposto il visto il 5-11-1984
Il Presidente  della Giunta  Regionale promulga la seguente legge
regionale:

ARTICOLO 1

Il titolo  della legge  regionale 13 aprile 1982, n. 31, è così
sostituito:

   "Agevolazioni contributive  e creditizie per la realizzazione,
   la modificazione  e l'adeguamento di impianti di depurazione e
   di pretrattamento  degli scarichi  idrici  degli  insediamenti
   produttivi agricoli  di cui alla legge 10 maggio 1976, n. 319,
   e successive  modificazioni e  integrazioni, concernente norme
   per la tutela delle acque dall'inquinamento".

ARTICOLO 2

L'art. 1  della legge  regionale 13  aprile 1982, n. 31, è così
sostituito:

   "Art. 1
   (Finalità)

   La Regione, nell'ambito delle proprie competenze in materia di
   tutela delle  acque dall'inquinamento  di cui  alla  legge  10
   maggio 1976, n. 319, e successive modificazioni e integrazioni
   concede contributi  in conto capitale e concorsi nel pagamento
   degli interessi  dei mutui  contratti  con  istituti  ed  enti
   autorizzati   all'esercizio    del    credito    agrario    di
   miglioramento, ai soggetti indicati dall'art. 2 della presente
   legge   per   le   iniziative   destinate   esclusivamente   o
   prevalentemente all'adeguamento  degli  scarichi  dei  rifiuti
   liquidi alle prescrizioni ed ai limiti previsti dalla legge 10
   maggio  1976,   n.   319,   e   successive   modificazioni   e
   integrazioni".

ARTICOLO 3

L'art. 3  della legge  regionale 13  aprile 1982, n. 31, è così
sostituito:

   "Art. 3
   (Priorità)

   Le agevolazioni  di cui  alla  presente  legge  sono  concesse
   secondo la  seguente scala  di priorità  definita per settori
   merceologici:

   1) allevamenti suinicoli;
   2) frantoi;
   3) caseifici.

   Negli stessi  settori merceologici  costituiscono priorità  i
   seguenti modi  di utilizzazione  dei residui  dei processi  di
   depurazione:

   1) produzione di energia;
   2) produzione di fertilizzanti."

ARTICOLO 4

L'art. 4  della legge  regionale 13  aprile 1982, n. 31, è così
sostituito:

   "Art. 4
   (Agevolazioni contributive e creditizie)

   Possono essere  concessi contributi  in conto  capitale  nella
   misura del  50% della  spesa ammessa  per le  aziende singole,
   elevabile al  60%  per  le  cooperative  agricole  e  per  gli
   impianti consortili.

   Per la  parte di  spesa non  coperta  dal  contributo  possono
   essere concessi  mutui integrativi  della  durata  massima  di
   dieci anni  oltre il  periodo di  preammortamento che non può
   superare  l'onere  di  due  semestralità  di  concorso  negli
   interessi di ammortamento.

   Il tasso  di interesse  dei mutui  integrativi viene stabilito
   nel 10,75% riducibile al 7,25% nelle zone classificate montane
   o svantaggiate  ai sensi  dell'art. 3 della direttiva (CEE) n.
   75/268 e  può essere  modificato dal  consiglio regionale  in
   base alle  variazioni del  tasso di  riferimento determinato a
   norma dell'art.  36 della  legge 2  giugno  1961,  n.  454,  e
   successive  modificazioni   e   integrazioni.   In   sede   di
   liquidazione  finale,   purchè  le   iniziative  siano  state
   realizzate nei  termini prescritti dagli atti di concessione e
   dai nulla - osta, a fronte dei maggiori oneri sostenuti per la
   realizzazione delle  opere ammesse,  possono  essere  concessi
   mutui supplementari  non superiori al 75% della maggiore spesa
   accertata.

   I maggiori  oneri sostenuti  rispetto alle  spese  autorizzate
   devono essere  dimostrati mediante  presentazioni  degli  atti
   relativi alle  gare di appalto ed alle eventuali revisioni dei
   prezzi in  corso d'opera,  nonchè delle  fatture  comprovanti
   l'effettiva  spesa   sostenuta.  Per   le  opere  eseguite  in
   economia, i  maggiori oneri  sono  determinati  in  base  alla
   differenza  fra   la  spesa  ammessa  e  la  spesa  risultante
   dall'applicazione  del   prezziario  regionale  in  vigore  al
   momento dell'esecuzione dei lavori".

ARTICOLO 5

L'art. 5  della legge  regionale 13  aprile 1982, n. 31, è così
sostituito:

   "Art. 5
   (Ammortamento dei  mutui e  liquidazione  del  concorso  negli
   interessi)

   L'ammortamento  dei  mutui  ha  inizio  il  primo  giorno  del
   semestre successivo  a quello  nel quale è stato stipulato il
   contratto definitivo  di mutuo  e  viene  effettuato  in  rate
   semestrali costanti posticipate.

   Il concorso  sugli interessi, pari alla differenza fra le rate
   di ammortamento calcolate al tasso di riferimento e le rate di
   ammortamento calcolate  al tasso di interesse agevolato, viene
   erogato in unica soluzione, al valore attualizzato, in base ad
   appositi elenchi  di richiesta  di liquidazione prodotti dagli
   istituti ed enti mutuanti".

ARTICOLO 6

L'art. 6  della legge  regionale 13  aprile  1982,  n.  31,  già
modificato con  l'articolo unico  della legge  regionale 9  marzo
1983, n. 14, è così sostituito:

   "Art. 6
   (Presentazione delle  domande ed  ammissione alle agevolazioni
   contributive e creditizie)

   Le  domande   devono  essere   presentate  alle   associazioni
   intercomunali o  alle comunità  montane, di  cui all'art.  2,
   secondo comma,  della legge  regionale 12  giugno 1981, n. 52,
   competenti per  territorio ed  agli istituti od enti esercenti
   il credito agrario di miglioramento.

   La domanda,  nella quale  il richiedente deve dichiarare sotto
   la propria  responsabilità che  gli interventi  previsti  non
   beneficiano di  altre agevolazioni  contributive o  creditizie
   pubbliche,    deve    essere    corredata    dalla    seguente
   documentazione:

   1) domanda  per ottenere  l'autorizzazione all'attuazione  del
      programma di adeguamento degli scarichi, di cui all'art. 2,
      secondo comma,  della  legge  24  dicembre  1979,  n.  650,
      concernente integrazioni  e modifiche delle leggi 16 aprile
      1973, n. 171 e 10 maggio 1976, n. 319;
   2) progetto    delle  opere  comprendente  disegni,  relazione
      tecnico - economica e computo metrico estimativo;
   3) preventivi   di  spesa  del  macchinario  e  del  materiale
      mobile;
   4) certificato catastale od altra certificazione equivalente;
   5) estratto  di mappa  relativo alle  particelle  sulle  quali
      saranno eseguite le opere;
   6) piano  di utilizzazione  aziendale  (nei  casi  in  cui  è
      prescritta la  concessione edilizia)  previsto dalla  legge
      regionale  19   febbraio  1979,   n.   10,   e   successive
      modificazioni   ed    integrazioni,    concernente    norme
      urbanistiche transitorie nelle zone agricole.

   La  concessione   delle  agevolazioni   è  deliberata   dalle
   associazioni   intercomunali   o   dalle   comunità   montane
   competenti per territorio.

   L'accertamento  finale   di  esecuzione   delle  opere   e  di
   effettuazione  degli   acquisti  è  subordinato  al  rilascio
   dell'autorizzazione   definitiva    allo   scarico   a   norma
   dell'ottavo e  nono comma,  dell'art. 15 della legge 10 maggio
   1976, n. 319".

ARTICOLO 7

Dopo l'art.  6 della  legge regionale  13 aprile  1982, n. 31, è
inserito il seguente articolo:

   "Art. 6-bis
   (Erogazione delle agevolazioni in corso d'opera)

   Le anticipazioni  e le  erogazioni in  corso d'opera  relative
   alle  operazioni  creditizie  sono  regolate  dalla  normativa
   generale sul credito agrario.

   Erogazioni di acconti sui contributi in conto capitale possono
   essere disposte  in corso  d'opera, fino  ad un  ammontare non
   superiore  al   90%  del  contributo  concesso,  su  richiesta
   corredata  di  una  dichiarazione  del  direttore  dei  lavori
   attestante che  le opere  sono state  eseguite a regola d'arte
   conformemente  al   progetto  ed   alle   eventuali   varianti
   approvate.

   Non sono  ammessi stati di avanzamento di importo inferiore al
   30% della  spesa complessiva  autorizzata con  riferimento  ai
   prezzi unitari ammessi.

   Alle cooperative  agricole e  agli impianti consortili possono
   essere concessi anticipazioni di contributo in conto capitale,
   fino  ad   un  massimo   del  60%   del  contributo  concesso,
   riassorbibili con i successivi stati di avanzamento.

   L'anticipata erogazione  di contributi  in conto capitale può
   essere disposta  in base  a  richiesta  del  presidente  della
   cooperativa o  del consorzio corredata di una dichiarazione di
   inizio  dei   lavori  rilasciata  dal  direttore  dei  lavori,
   contenente gli  estremi della concessione edilizia e tutti gli
   altri elementi  atti ad  individuare i soggetti che eseguono i
   lavori nonchè  la data  nella quale si prevede di ultimare le
   opere.

   Nel caso  in  cui  l'anticipazione  del  contributo  in  conto
   capitale attenga  anche al macchinario ed al materiale mobile,
   la richiesta  deve essere corredata anche di una dichiarazione
   sostitutiva dell'atto di notorietà, rilasciata dal presidente
   della cooperativa  o del consorzio, attestante che le consegne
   sono state iniziate".

ARTICOLO 8

L'art. 7  della legge  regionale 13  aprile 1982, n. 31, è così
sostituito:

   "Art. 7
   (Revoca delle agevolazioni)

   In caso  di revoca  dell'autorizzazione  di  cui  all'art.  2,
   quarto comma,  della legge 24 dicembre 1979, n. 650, e ove sia
   stata accertata  l'insussistenza delle  condizioni  necessarie
   per la  liquidazione delle  agevolazioni,  la  concessione  è
   revocata dall'associazione  intercomunale  o  dalla  comunità
   montana competente per territorio".

ARTICOLO 9

L'art. 9  della legge  regionale 13  aprile 1982, n. 31, è così
sostituito:

   "Art. 9
   (Norma di rinvio)

   Relativamente  alle  operazioni  creditizie,  per  quanto  non
   espressamente disposto  dalla presente  legge,  si  applicano,
   purchè non  in contrasto con essa, le norme di cui alla legge
   5 luglio  1928, n. 1760, concernente l'ordinamento del credito
   agrario nonchè le norme di cui alla legge regionale 1E agosto
   1981, n.  6,  concernente  la  disciplina  delle  agevolazioni
   finanziarie regionali nel settore dell'agricoltura".

ARTICOLO 10

Dopo l'art.  9 della legge regionale 13 aprile 1982, n. 31, si è
inserito il seguente articolo:

   "Art. 9-bis
   (Approvazione delle varianti urbanistiche)

   Le  varianti   agli  strumenti   urbanistici  che  si  rendono
   necessarie  per   l'applicazione  dell'art.   4  della   legge
   regionale 19  febbraio 1979, n. 10, agli impianti disciplinati
   dalla presente  legge, sono  pubblicate ai  sensi dell'art.  6
   della legge  18 aprile  1962, n.  167, e  sono trasmesse  alla
   giunta regionale  la quale, entro trenta giorni, può assumere
   la propria determinazione;  trascorso tale termine le varianti
   si intendono approvate".

La presente  legge è  pubblicata nel  Bollettino ufficiale della
Regione. E'  fatto obbligo  a chiunque  spetti di osservarla e di
farla osservare come legge della regione Toscana.

Firenze, 12 novembre 1984.

La presente  legge è  stata approvata dal consiglio regionale il
2-10-1984 ed  è stata  vistata dal commissario del Governo il 5-
11-1984.



TUTELA AMBIENTALE
CREDITO

