Modifica alla  LR 51/81:  Tutela e  valorizzazione del patrimonio
storico,  politico   e  culturale   dell'antifascismo   e   della
resistenza.

Il Consiglio Regionale ha approvato l'8-5-1984
Il Commissario del Governo ha apposto il visto il 9-6-1984
Il Presidente  della Giunta  Regionale promulga la seguente legge
regionale:

ARTICOLO 1
(Norma transitoria)

Limitatamente all'anno 1984, il 40o anniversario della Resistenza
e Liberazione  della Toscana,  i commi 2 e 3 dell'art. 3 della LR
51/1981 sono sostituiti dai seguenti:

"I soggetti  interessati ad  accedere ai  contributi di cui al
   precedente  comma  possono  presentare  alla  Giunta  fino  al
   15/12/1984, il  programma delle iniziative realizzate o che si
   intendono  realizzare   durante  l'anno  1984  e  la  relativa
   richiesta di contributo.

   Sono comunque  valide  le  domande  già  inoltrate  entro  il
   termine del 31/10/1983.

   La  Giunta,  sentita  la  Commissione  consiliare  competente,
   delibera, con  più atti,  la concessione dei contributi sulla
   base delle richieste pervenute".

ARTICOLO 2

Al finanziamento  di interventi  diretti della  Regione,  di  cui
all'art. 1  della legge 51/1981, si provvede mediante la seguente
variazione per  analogo importo  degli stati  di previsione della
competenza e della cassa della parte spesa del bilancio 1984:

In diminuzione:

Cap. 00985
   "Contributi ad enti, associazioni, istituti
   e  comitati   per   attività,   tutela   e
   valorizzazione  del   patrimonio   storico,
   politico e  culturale  dell'antifascismo  e
   della Resistenza  (Art. 3  LR 12/6/1981, n.
   51)                                              L. 90.000.000

Di nuova istituzione:

Cap. 00990
   "Finanziamento  degli   interventi  diretti
   della Regione  per  la  valorizzazione  del
   patrimonio storico,  politico  e  culturale
   dell'antifascismo e  della resistenza (Art.
   1 LR 12/6/1981, n. 51)"                          L. 90.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 18 giugno 1984.

La presente legge è stata approvata dal Consiglio Regionale l'8-
5-1984 ed  è stata  vistata dal  Commissario del Governo il 9-6-
1984.



STORIA
CULTURA

