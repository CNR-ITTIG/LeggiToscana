Costituzione della  Società per  la  gestione  spazi  espositivi
(SOGESE) della Fortezza da Basso.

Il Consiglio Regionale ha approvato il 25-7-1984
Il Commissario del Governo ha apposto il visto il 29-8-1984
Il Presidente  della Giunta  Regionale promulga la seguente legge
regionale:

ARTICOLO 1

Nell'ambito dell'azione  della Regione per agevolare e sviluppare
le iniziative  di promozione  commerciale, al fine di determinare
il  miglioramento   ed  il   potenziamento  delle   attività  di
organizzazione e  gestione delle  manifestazioni espositive  e di
prestazione dei servizi connessi, la Regione Toscana promuove, ai
sensi dell'art.  57, ultimo comma, dello Statuto, la costituzione
di una società a prevalente partecipazione della Regione e degli
enti locali, avente la denominazione di "Società per la gestione
degli spazi espositivi (SOGESE) SpA".

La SOGESE  SpA sarà  costituita in forma di società per azioni,
secondo le norme dell'articolo 2325 e seguenti del codice civile,
entro tre  mesi dalla  entrata in  vigore della presente legge ed
avrà sede in Firenze, presso la "Fortezza da Basso".

La SOGESE  SpA avrà  per oggetto sociale l'esercizio dei locali,
dei servizi  e delle  attività quali risultano dall'art. 3 dello
statuto allegato alla presente legge.

ARTICOLO 2

La Giunta  regionale è  autorizzata  a  compiere  le  operazioni
necessarie a  consentire la  partecipazione  della  Regione  alla
costituzione della  SOGESE SpA ed alla sottoscrizione di n. 2.000
azioni   dell'ammontare   complessivo   di   lire   200   milioni
corrispondenti al  20% del  capitale sociale,  fissato in lire un
miliardo e  suddiviso  in  diecimila  azioni  da  lire  centomila
ciascuna.

ARTICOLO 3

La Giunta regionale provvede all'assunzione degli atti occorrenti
per la  attribuzione alla  SOGESE SpA  della  disponibilità  dei
locali,  dell'esercizio   dei  servizi   e  delle   attività  di
pertinenza della  Regione Toscana, stabilendo le condizioni e gli
obblighi da rispettarsi da parte della società.

Fra  tali   condizioni  ed   obblighi  dovranno   in  particolare
prevedersi quelli  concernenti l'uso ed il mantenimento dei beni,
immobili e mobili, siti nel complesso immobiliare della "Fortezza
da Basso",  in Firenze,  e da utilizzarsi da parte della società
per l'esercizio delle attività e dei servizi di cui all'art. 2.

La Giunta  regionale provvede  altresì a stabilire con la SOGESE
SpA le  condizioni e  gli obblighi  per la  organizzazione  della
Mostra Mercato Internazionale dell'Artigianato.

ARTICOLO 4

Fino a  quando la  SOGESE Spa  non avrà  definito tutti gli atti
occorrenti per  la costituzione  della propria dotazione organica
di personale e, comunque, per un periodo non superiore a due anni
dalla data  di costituzione  della  società,  la  stessa  dovrà
avvalersi, per  lo svolgimento  dei propri compiti, del personale
del  ruolo   unico  regionale  assegnato  al  Servizio  "Gestione
struttura espositiva  Fortezza da  Basso e  organizzazione mostre
regionali"  del   Dipartimento  Attività  produttive  turismo  e
commercio.

La Giunta  regionale, nel  rispetto della  disciplina sullo stato
giuridico ed economico del personale della Regione di cui alla LR
6/9/1973  n.  54  e  successive  modificazioni  ed  integrazioni,
provvederà  a  dare  esecuzione  alla  precedente  disposizione,
tenuto conto delle esigenze della società.

La stessa  Giunta provvederà, altresì, agli atti occorrenti per
la restituzione  da  parte  della  Società  della  intera  spesa
sostenuta dalla  Regione per  il personale messo a disposizione a
norma del presente articolo.

In sede  di costituzione  della  propria  dotazione  organica  di
personale,  la  Società  potrà  dare  preferenza  al  personale
regionale  sopraindicato  che  dichiari  di  avere  interesse  al
trasferimento.

In concomitanza  con  l'assunzione  della  gestione  diretta  del
personale da  parte della  SOGESE SpA  saranno disciplinati,  con
successiva legge,  la soppressione del Servizio indicato al primo
comma del  presente articolo  ed i  conseguenti interventi  sulla
struttura operativa regionale.

ARTICOLO 5

La Giunta  regionale  indirizza  l'attività  dei  rappresentanti
della Regione  nella SOGESE  SpA nel  quadro degli  obiettivi dei
programmi regionali  di valorizzazione e promozione delle risorse
e dei  prodotti toscani e delle direttive stabilite dal Consiglio
regionale ai sensi dell'art. 59, secondo comma, dello Statuto.

I rappresentanti  della  Regione  nella  SOGESE  SpA  riferiscono
periodicamente  alla   Giunta  sull'attività  e  sulla  gestione
economica della società.

ARTICOLO 6

La SOGESE  SpA presenta  annualmente  alla  Giunta  regionale  il
bilancio   accompagnato    dalla   relazione   sulla   situazione
patrimoniale e sull'attività svolta.

La Giunta  regionale trasmette  al Consiglio - ai sensi dell'art.
53, ultimo  comma, dello  Statuto -  il bilancio  della  società
nonchè  una  relazione  analitica  sull'attività  svolta  dalla
SOGESE SpA  e sulla  attuazione degli  indirizzi emanati ai sensi
dell'art. 6, primo comma.

ARTICOLO 7

All'onere di  spesa per il pagamento delle azioni sottoscritte di
cui all'art.  2 della  presente legge si fa fronte con i fondi di
cui al  cap.  22640  istituito  con  la  seguente  variazione  di
bilancio  da  apportare,  per  analogo  importo,  allo  stato  di
previsione della competenza e della cassa della parte "Spesa" del
bilancio di previsione 1984:

SPESA

in diminuzione

Cap. 50240
   Fondo di riserva per spese obbligatorie         L. 200.000.000

di nuova istituzione

Cap. 22640
   Fondo per l'acquisto di azioni della SOGESE
   SpA di Firenze                                  L. 200.000.000

A decorrere  dal 1985  le leggi  di bilancio  possono determinare
l'onere di  spesa a  carico della Regione per l'assegnazione alla
SOGESE SpA di un eventuale contributo ai sensi dell'art. 4, primo
comma, dello Statuto allegato alla presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 settembre 1984.

La presente  legge è  stata approvata dal Consiglio Regionale il
25-7-1984 ed  è stata vistata dal Commissario del Governo il 29-
8-1984.

ALLEGATO
STATUTO della  Società per  la gestione  degli spazi  espositivi
(SOGESE) SpA.

ARTICOLO 1

E' costituita una Società per azioni a prevalente partecipazione
della Regione,  del Comune  di Firenze, della Camera di Commercio
di Firenze e di altri Enti Locali con la denominazione: "Società
per la gestione degli spazi espositivi" (SOGESE) SpA.

ARTICOLO 2

La Società  ha sede  legale in  Firenze presso  la  Fortezza  da
Basso.

Il domicilio dei Soci per ogni rapporto con la Società è quello
risultante dal libro dei Soci.

ARTICOLO 3

La Società ha per oggetto sociale:

- locazione  ad enti  terzi di  aree e spazi disponibili entro le
  mura  della   Fortezza  da   Basso  per   la  realizzazione  di
  manifestazioni  espositive   e  di   iniziative   a   carattere
  congressuale, sociale e culturale;
- apprestamento  e fornitura dei servizi essenziali necessari per
  la realizzazione delle manifestazioni e delle iniziative di cui
  al punto precedente;
- organizzazione   e    svolgimento    della    Mostra    Mercato
  Internazionale dell'Artigianato nonchè di altre manifestazioni
  espositive sia  per iniziativa  propria, che per iniziativa dei
  soci e di enti terzi purchè sulla base di apposite convenzioni
  e in condizioni di economicità per la società;
- svolgimento  di attività  espositive e servizi connessi che in
  futuro dovessero esserle affidati da altri Enti ed Associazioni
  che dispongono di locali destinati allo stesso scopo;
- mantenimento  de  beni  mobili    ed    immobili    utilizzati,
  miglioramento  ed  incremento  degli  stessi  ai  fini  di  una
  maggiore produttività dell'attività espositiva;
- attuazione  di operazioni commerciali e finanziarie che abbiano
  attinenza con  lo scopo  sociale e  che siano ritenute utili al
  raggiungimento dei fini sociali.

ARTICOLO 4

Per il perseguimento dell'oggetto sociale, la SOGESE SpA provvede
mediante:

- i  proventi della  locazione di   spazi    espositivi  e  della
  fornitura di servizi complementari;
- le rendite patrimoniali;
- i proventi di operazioni autorizzate a termine di legge;
- eventuali contributi.

ARTICOLO 5

L'esercizio sociale  inizia il 1 gennaio e termina il 31 dicembre
di ogni anno: il bilancio unitamente alle relazioni del Consiglio
di Amministrazione,  redatte  secondo  l'articolo  2429  bis  del
codice civile,  e del  collegio sindacale, è presentato entro il
successivo 30 aprile all'Assemblea per l'approvazione.

Eventuali utili  d'esercizio, fatte  salve le  riserve di  legge,
verranno  destinati  al  miglioramento  degli  impianti  e  delle
attrezzature ed allo sviluppo delle attività sociali.

Il Consiglio di Amministrazione presenta entro il 30 settembre di
ogni anno  all'approvazione dell'Assemblea il bilancio preventivo
accompagnato dalla relazione previsionale e programmatica.

Sia il  bilancio d'esercizio  che il  bilancio di previsione e le
relative relazioni del Consiglio d'Amministrazione sono trasmessi
alla Giunta  Regionale per  gli effetti  di cui  all'ultimo comma
dell'art. 53 dello Statuto della Regione Toscana.

ARTICOLO 6

La durata  della Società  è fissata in 20 (venti) anni e potrà
essere ulteriormente  prorogata con  deliberazione dell'Assemblea
ordinaria.

ARTICOLO 7

Il capitale  sociale è fissato in L. 1.000.000.000 (un miliardo)
ed è rappresentato da n. 10.000 (diecimila) azioni da L. 100.000
(centomila) ciascuna.

ARTICOLO 8

Soci della  Società, oltre  la Regione  Toscana,  il  Comune  di
Firenze e  la Camera  di Commercio  di Firenze,  sono altri  Enti
locali  della   Toscana,  Camere   di  Commercio,  Enti  pubblici
economici, Istituti  di Credito  e soggetti  di  diritto  privato
rappresentativi  di   categorie   economiche   interessate   alle
attività di promozione commerciale ed espositive.

In conformità  a quanto  stabilito dall'art.  57, comma  4 dello
statuto regionale,  alla Regione,  al  Comune  di  Firenze,  alla
Camera di  Commercio  di  Firenze  e  ad  altri  enti  locali  è
assicurata la  prevalente partecipazione azionaria che non potrà
essere superiore al 60% dell'intero capitale sociale.

Le azioni sono nominative ed indivisibili.

Le azioni  non possono  essere alienate  dai Soci  se non  previa
autorizzazione del  Consiglio di  Amministrazione, il quale sarà
tenuto a  deliberare  in  proposito  entro  sessanta  giorni  dal
ricevimento  della   richiesta,  effettuata   a   mezzo   lettera
raccomandata.

La  mancanza   di  delibera   in  detto   termine  equivarrà  ad
autorizzare l'alienazione.

Il  trasferimento  anche  per  girata,  non  preceduto  da  detta
autorizzazione, è  privo di alcuna efficacia nei confronti della
Società. Verificatosi  il consenso alla alienazione da parte del
Consiglio d'Amministrazione,  dovrà essere  osservato il diritto
di prelazione a favore degli altri Soci.

In caso  di pluralità  di Soci  che  esercitino  il  diritto  di
prelazione, le  azioni da  alienare  saranno  ripartite  fra  gli
stessi, in proporzione a quelle rispettivamente possedute.

In caso di aumento del capitale sarà riservato agli azionisti il
diritto di opzione.

ARTICOLO 9

Sono organi della SOGESE SpA:

- l'Assemblea
- il Consiglio di Amministrazione
- il Presidente
- il Comitato Esecutivo
- il Collegio Sindacale.

ARTICOLO 10

L'Assemblea regolarmente costituita, rappresenta la universalità
dei Soci  e le sue deliberazioni, prese in conformità alla legge
ed al presente Statuto, obbligano tutti i Soci.

ARTICOLO 11

Le assemblee  ordinarie e  straordinarie  saranno  convocate  dal
Consiglio di  Amministrazione,  secondo  le  modalità  stabilite
dall'art. 2366  del CC. Lo stesso avviso potrà indicare (qualora
la prima  andasse deserta),  il giorno,  il  luogo  e  l'ora  per
l'adunanza di  seconda convocazione  la quale  non  potrà  avere
luogo nello stesso giorno fissato per la prima volta.

Possono intervenire  all'Assemblea  gli  azionisti  iscritti  nel
libro dei  Soci almeno  cinque giorni prima di quello fissato per
l'Assemblea.

ARTICOLO 12

L'Assemblea è  convocata quando  il Consiglio di Amministrazione
lo ritenga  opportuno: il  Consiglio  è  tenuto  a  disporre  la
convocazione quando ne sia presentata richiesta da tanti Soci che
rappresentino almeno  il quinto  del capitale sociale e che nella
domanda siano espressamente indicati gli argomenti da trattare.

L'Assemblea ordinaria  deve essere  convocata  almeno  due  volte
l'anno, per l'esame e l'approvazione dei bilanci.

I  termini  per  la  prima  convocazione  dell'Assemblea  saranno
stabiliti nell'atto costitutivo.

ARTICOLO 13

I Soci  possono farsi rappresentare nell'Assemblea da persone che
non  siano   amministratori  o   dipendenti  della  Società.  La
rappresentanza deve  essere conferita per iscritto anche mediante
semplice delegazione in calce alla scheda di ammissione.

Spetta al  Presidente dell'Assemblea di constatare la regolarità
delle singole  deleghe ed  in genere  il  diritto  di  intervento
all'Assemblea.

ARTICOLO 14

In prima  convocazione, l'Assemblea,  sia in  sede ordinaria  che
straordinaria, è validamente costituita con la presenza di tanti
Soci che rappresentino almeno il 70% del capitale sociale.

In  seconda   convocazione  è  validamente  costituita  in  sede
ordinaria qualunque  sia la parte del capitale rappresentata e in
sede  straordinaria   con  la   presenza  di   tanti   Soci   che
rappresentino più del 50% del capitale sociale.

Essa delibera  a maggioranza  dei due  terzi  dei  voti  in  sede
ordinaria, e  delibera con  le maggioranze prescritte dagli artt.
2368-2369 CC in sede straordinaria.

Per la  nomina  del  Presidente,  dei  membri  del  Consiglio  di
Amministrazione, del  Collegio Sindacale e per le modifiche dello
Statuto sarà  sempre necessario il voto favorevole di tanti Soci
che rappresentino almeno i due terzi del capitale sociale.

Ogni azione dà diritto ad un voto.

ARTICOLO 15

L'Assemblea  è   presieduta  dal  Presidente  del  Consiglio  di
Amministrazione ed  in sua  assenza da un componente dello stesso
Consiglio, a ciò designato volta per volta.

L'Assemblea, su  proposta del  Presidente nomina  il Segretario a
meno che  il verbale  non venga  redatto da  un  notaro,  la  cui
designazione compete al Consiglio di Amministrazione. L'Assemblea
può designare due scrutatori tra gli azionisti presenti.

ARTICOLO 16

Compete  al   Presidente  dell'Assemblea   l'accertamento   della
regolarità di  costituzione dell'Assemblea  e la direzione della
discussione.

Alla nomina delle cariche sociali si procede mediante votazione a
scrutinio segreto.

ARTICOLO 17

Le   deliberazioni    dell'Assemblea   risultano    dal   verbale
sottoscritto dal  Presidente e  dal Segretario  nonchè,  se  del
caso, dagli scrutatori.

ARTICOLO 18

Oltre  quelle   previste  dalla  legge,  l'Assemblea  approva  le
deliberazioni concernenti:

- la  nomina del  Presidente, dei  membri    del    Consiglio  di
  Amministrazione e di quelli del Collegio Sindacale;
- le variazioni di bilancio;
- il  documento di orientamento sulla politica programmatica e di
  gestione predisposto dal Consiglio di Amministrazione;
- il  regolamento che  stabilisce le  norme e  le tariffe  per la
  fruizione dei servizi e delle strutture;
- le indennità di carica ed i gettoni di presenza;
- l'organico del personale.

ARTICOLO 19

La Società  è amministrata  dal  Consiglio  di  Amministrazione
composto da 18 membri, nominati:

- tre dal Consiglio Regionale;
- tre dal Consiglio Comunale di Firenze;
- uno dal Consiglio Comunale di Prato;
- uno dal Consiglio Provinciale di Firenze;
- uno dal Consiglio Provinciale di Pistoia;
- uno dalla Camera di Commercio di Firenze;
- otto  dall'Assemblea su  designazione degli  altri Soci diversi
  dalla Regione e dagli altri Enti locali.

Gli amministratori durano in carica tre anni, sono rieleggibili e
devono versare una cauzione di L. 200.000 (duecentomila) ciascuno
secondo quanto  previsto dall'ultima  parte del I comma dell'art.
2387 CC.

ARTICOLO 20

Il Consiglio  di  Amministrazione  potrà  delegare  parte  delle
proprie attribuzioni al Comitato esecutivo composto da cinque dei
suoi membri.

La  deliberazione   consiliare  di  nomina  del  Comitato  dovrà
prevedere le attribuzioni ed i limiti della delega.

Non  potranno,   comunque   essere   delegate   le   attribuzioni
espressamente vietate  dalla legge,  ed  in  particolare,  quelle
indicate negli artt. 2423, 2443, 2446 e 2447 del Codice Civile.

Il Presidente  dura  in  carica  tre  anni,  convoca  e  presiede
l'Assemblea, il  Consiglio  di  Amministrazione  ed  il  Comitato
Esecutivo.

ARTICOLO 21

Il Consiglio  si riunisce,  sia nella  sede  della  Società  che
altrove, purchè  nel territorio nazionale, tutte le volte che il
Presidente lo  giudichi necessario  e quando ne sia fatta domanda
da almeno un quinto dei suoi membri.

La convocazione  del Consiglio  viene fatta  dal  Presidente  con
lettera  raccomandata  otto  giorni  liberi  prima  e,  nei  casi
d'urgenza, con  telegramma almeno  tre giorni  liberi  prima,  al
domicilio di ciascun Consigliere.

Per la validità delle deliberazioni del Consiglio si richiede la
presenza della maggioranza dei membri in carica.

Le deliberazioni  sono prese con la maggioranza dei due terzi dei
voti del presenti.

A cura  del Presidente  del Consiglio  di Amministrazione  e  del
Segretario  è   tenuto  il   libro  delle   adunanze   e   delle
deliberazioni del  Consiglio stesso;   essi  ne  sottoscrivono  i
verbali.

ARTICOLO 22

Il Consiglio  è investito  dei più  ampi poteri per la gestione
ordinaria e  straordinaria della  Società,  senza  eccezione  di
sorta, e  più segnatamente  gli sono conferite tutte le facoltà
per l'attuazione ed il raggiungimento degli scopi sociali che non
siano per legge riservati all'Assemblea dei Soci.

Spetta  al   Consiglio   di   Amministrazione   provvedere   alle
deliberazioni concernenti  l'ammissione, il recesso, la decadenza
e l'esclusione dei Soci.

Il  Consiglio   in  particolare   predispone  un   documento   di
orientamenti  sulla   politica  programmatica  e  sulla  gestione
aziendale da  sottoporre all'approvazione dell'Assemblea. Approva
il programma  annuale di attività, elaborato dal Direttore sulla
base del documento programmatico già approvato dall'Assemblea.

ARTICOLO 23

Al Presidente  o, in  caso di  sua assenza  o impedimento,  ad un
membro  del   Consiglio  di  Amministrazione  a  ciò  designato,
spettano la  firma sociale  e la rappresentanza della Società di
fronte a terzi anche in giudizio.

ARTICOLO 24

Il Direttore  è nominato  dal  Consiglio  d'Amministrazione  per
chiamata ed  è  assunto  in  base  al  contratto  nazionale  dei
dirigenti di  azienda e  dovrà possedere requisiti di esperienza
di gestione societaria ed aziendale e di competenza specifica nel
settore.

Il   Direttore   presenzia   alle   sedute   del   Consiglio   di
Amministrazione  e  del  Comitato  esecutivo  e  cura,  sotto  le
direttive del  Presidente, l'attuazione  delle deliberazioni  del
Consiglio stesso verso il quale è responsabile:

- dell'amministrazione del personale;
- della gestione degli affari della Società;
- della  manutenzione e conservazione dei mobili e degli immobili
  destinati all'esercizio della ragione sociale.

ARTICOLO 25

Il Collegio  dei Sindaci  è composto  da tre  membri  effettivi.
Saranno inoltre nominati due sindaci supplenti.

Il Presidente  ed almeno  uno dei  membri supplenti devono essere
iscritti all'Albo dei Revisori del Conti.

I membri del Collegio dei Sindaci durano in carica 3 anni.

ARTICOLO 26

Al Presidente  ed ai  membri del  Collegio dei Sindaci spetta una
indennità  di   carica,  agli  altri  membri  del  Consiglio  di
Amministrazione spetta un gettone di presenza. A tutti compete il
rimborso delle  spese effettivamente sostenute per lo svolgimento
del proprio mandato.

ARTICOLO 27

Addivenendosi in  qualsiasi tempo  e  per  qualsiasi  causa  allo
scioglimento della  Società, l'Assemblea straordinaria determina
le modalità  della liquidazione  e nomina uno o più liquidatori
fissandone i poteri e gli eventuali compensi.

ARTICOLO 28

Per ogni  controversia fra  i Soci  e la  Società ed  i Soci fra
loro, resta convenuta la competenza del Tribunale di Firenze.

ARTICOLO 29

Per tutto  quanto non  previsto dal  presente Statuto  valgono le
disposizioni di legge.

COMMERCIO
PARTECIPAZIONI

