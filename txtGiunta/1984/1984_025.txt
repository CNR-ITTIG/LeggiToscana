Tutela  della   fauna  ittica   e  regolamentazione  della  pesca
dilettantistica.

Il Consiglio Regionale ha approvato il 20-3-1984
Il Commissario del Governo ha apposto il visto il 19-4-1984
Il Presidente  della Giunta  Regionale promulga la seguente legge
regionale:

ARTICOLO 1
(Principi e finalità - Piano regionale)

A: fini  della razionale  gestione delle risorse costituite dalla
fauna ittica,  per assicurare  a tutti  i cittadini  la  corretta
fruibilità dei  beni insostituibili e irriproducibili costituiti
dall'ittiofauna e  dagli ambienti  che della sua presenza possono
caratterizzarsi, la  Regione disciplina  l'esercizio della  pesca
dilettantistica e  assume le  iniziative atte  ad  assicurare  la
conservazione e l'incremento del patrimonio ittico.

La Regione  adotta il  piano per  la tutela  e l'incremento delle
risorse ittiofaunistiche  entro un  anno dall'entrata  in  vigore
della presente  legge promuove  le opportune  iniziative  per  lo
sviluppo delle  conoscenze ecologiche e biologiche del settore ed
attua studi  ed indagini sull'ambiente, sulle specie acquatiche e
sull'ittiofauna.

Le Amministrazioni  provinciali  possono  intraprendere  analoghe
iniziative di indagini e di studio.

La Regione  provvede a  regolamentare l'utilizzazione  di  quelle
risorse  idriche   che  presentino  particolare  interesse  sotto
l'aspetto idrobiologico e ambientale.

ARTICOLO 2
(Stato delle acque)

Agli effetti  della pesca  sono considerate  acque interne  tutte
quelle del  territorio della  Regione, fino  alla congiungente  i
punti più foranei degli sbocchi a mare di corpi idrici, di acque
dolci e salmastre, naturali o artificiali.

Alla individuazione  dei punti  più foranei  provvede la  Giunta
regionale  che   ne  dà   comunicazione  agli   organi   statali
competenti.

ARTICOLO 3
(Oggetto della tutela)

Ai fini  della presente  legge sono  considerati fauna  ittica  i
pesci, i  crostacei e i molluschi viventi in libertà nelle acque
interne della Regione, anche temporaneamente.

ARTICOLO 4
(Gestione ittiofaunistica)

Allo scopo  di conservare  l'ambiente naturale e di conseguire la
razionale gestione  delle risorse  ittiofaunistiche e della fauna
acquatica in  generale,  le  acque  interne  della  Regione  sono
suddivise in zone ittiche.

All'interno delle zone ittiche, nel rispetto delle previsioni del
piano regionale,  vengono individuate zone di protezione, ai fini
della tutela e della riproduzione delle specie ittiche.

La suddivisione  in  zone  ittiche  di  cui  al  primo  comma  è
stabilita mediante il piano regionale.

Il piano  è deliberato  dal  consiglio  regionale  e  aggiornato
almeno ogni cinque anni.

L'attuazione   del   piano   avviene   per   aree   intercomunali
corrispondenti alle  zone che  risultano  dall'allegato  A  della
legge  regionale  n.  37  del  17/8/1979,  anche  avvalendosi  di
associazioni culturali, naturalistiche e dei pescatori.

Quando il  corpo idrico, in tutto od in parte costituisca confine
fra due  ambiti intercomunali,  la gestione  del  predetto  corpo
idrico è  affidata  ai  comuni  singoli  o  associati  posti  in
sinistra idrografica.

ARTICOLO 5
(Pubblicità delle acque)

Sono soggette alla disciplina prevista dalla presente legge tutte
le acque  che presentano  interesse ai  fini della  pesca e della
tutela dell'ambiente e della fauna ittica.

Nell'ambito di tale normativa rientrano tutte le acque dichiarate
pubbliche, a  norma delle  vigenti  leggi  sulla  classificazione
delle acque.  Le rimanenti  acque possono  essere  dichiarate  di
interesse pubblico per lo scopo di cui al precedente comma.

Alla dichiarazione  di interesse  pubblico delle acque ai fini di
cui al  1E comma  del presente  articolo, provvede  il  Consiglio
regionale anche  su proposte  avanzate alla  Giunta regionale dai
Comuni o dalle province.

ARTICOLO 6
(Diritti esclusivi di pesca)

Le Province  esercitano le  funzioni amministrative concernenti i
diritti esclusivi di pesca.

I diritti  esclusivi di  pesca esercitati  da  privati,  enti  ed
associazioni in  virtù delle  leggi dello  Stato ed in atto alla
data di  entrata in  vigore della  presente legge permangono fino
alla loro scadenza.

Le Province  effettuano la  ricognizione dei diritti esclusivi di
pesca attualmente esistenti. A tal fine tutti coloro che ne siano
titolari sono tenuti a darne comunicazione alla Provincia entro e
non oltre  sei mesi  dall'entrata in  vigore della presente legge
esibendo,  pena   la  decadenza,   la   relativa   documentazione
probatoria.

Le  Province   possono  disporre  l'espropriazione  per  pubblica
utilità degli  esistenti diritti  esclusivi di  pesca secondo le
norme del RD 8 ottobre 1931, n. 1604 e successive modificazioni.

I  titolari   dei  diritti  esclusivi  di  pesca  sono  tenuti  a
comunicare alla Provincia entro il mese di agosto di ogni anno un
programma di  utilizzazione  delle  risorse  ittiche  da  attuare
nell'anno successivo.  La Provincia  decide sulla  validità  del
programma entro  il mese  di ottobre;   decorso  tale termine  in
assenza di  una decisione della Provincia il programma si intende
approvato.

I diritti esclusivi di pesca trasferiti al demanio delle Province
ai sensi  dell'art. 100, ultimo comma, del DPR 24 luglio 1977, n.
616,  possono   essere  dati  in  concessione  secondo  le  norme
dell'art. 6  della LR  30 ottobre  1982, n. 77 concernente "Norme
per lo  sviluppo dell'acquacoltura  e per  la  produzione  ittica
nelle acque interne".

ARTICOLO 7
(Esercizio della pesca)

Costituisce esercizio  di pesca  ogni atto  diretto alla cattura,
all'uccisione o  al  richiamo  della  fauna  ittica  per  i  fini
predetti,  mediante   l'impiego  di  arnesi  o  sostanze  a  ciò
destinati.

Agli effetti  della presente  legge è  considerato esercizio  di
pesca anche  la cattura o l'uccisione di fauna ittica compiute in
qualsiasi modo,  a meno  che esse  non siano  avvenute  per  caso
fortuito o di forza maggiore.

La fauna  ittica viene  attribuita, salvo  i casi  previsti dalla
presente legge, a chi la cattura o la uccide;
essa appartiene a chi legittimamente la cattura.

Durante il  legittimo esercizio della pesca il pescatore non deve
essere soggetto  a turbative da parte di terzi, finchè non abbia
ultimato o palesemente abbandonato le relative operazioni.

ARTICOLO 8
(Licenza di pesca)

Le pesca dilettantistica può essere esercitata da chi sia munito
di  licenza   regionale.  Detta   licenza  autorizza   la   pesca
dilettantistica su  tutto il territorio nazionale. Essa ha durata
di 10 anni.

Non sono  tenuti all'obbligo  della licenza,  oltre alle  persone
esentate ai sensi delle leggi dello Stato:

a) il personale della Regione e degli Enti delegati in materia di
   pesca   o   da   tali   Enti   incaricato   allorchè   agisca
   nell'esercizio di funzioni espressamente autorizzate;
b) coloro che sono autorizzati a catture per scopi scientifici.

Non è  inoltre richiesta la licenza per la pesca a pagamento nei
corpi idrici a ciò destinati.

L'esercizio della  pesca non  è consentito  quando il pescatore,
anche munito  di licenza,  non sia  in regola  con il  versamento
delle tasse  di concessione.  Qualora il titolare di licenza, non
intenda esercitare la pesca per uno o più anni, non è tenuto al
versamento delle tasse annuali corrispondenti.

ARTICOLO 9
(Rilascio della licenza di pesca)

La licenza  di pesca viene rilasciata dal Comune di residenza del
richiedente.

La licenza  di pesca  viene rilasciata  previa  attestazione  del
versamento  delle  tasse  di  concessione  regionale  di  cui  al
successivo art. 30.

Ai soggetti  in  età  inferiore  a  18  anni  la  licenza  viene
rilasciata previo  assenso  scritto  da  colui  che  esercita  la
potestà o la tutela.

I minori  in età inferiore a 12 anni non sono tenuti all'obbligo
della licenza.  Essi possono  esercitare la pesca dilettantistica
purchè  accompagnati   da  un  maggiorenne  che  sarà  ritenuto
responsabile del comportamento negli atti di pesca.

In  caso  di  deterioramento  o  smarrimento  della  licenza,  il
titolare, per ottenere il duplicato, deve rivolgersi al Comune di
residenza,  dimostrando,   in  caso   di  smarrimento,   di  aver
provveduto alla  denuncia del  fatto alle  autorità di  Pubblica
Sicurezza.

L'Amministrazione provinciale  tiene un  registro  dei  pescatori
dilettanti;   i Comuni trasmettono i dati necessari alla tenuta e
all'aggiornamento.

ARTICOLO 10
(Assetto delle acque)

Le zone ittiche sono distinte in:

1) zona a salmonidi;
2) zona a ciprinidi;
3) zona  di foce  o ad  acque salmastre,  ovvero specchi lacustri
   naturali o artificiali di rilevante superficie.

Nelle parti  di zona ittica nelle quali è consentito l'esercizio
della  pesca   possono   essere   costituite   zone   di   frega,
limitatamente al  periodo di  riproduzione della  specie o  delle
specie ittiche più significative.

Le zone  di frega  hanno lo  scopo di  favorire la riproduzione e
l'incremento  della  fauna  ittica.  Esse  sono  costituite,  nel
rispetto del  piano regionale,  dall'Amministrazione  provinciale
anche su proposta dei Comuni gestori della zona ittica.

La gestione  delle zone di frega è affidata ai Comuni singoli od
associati competenti  per territorio  che possono avvalersi delle
associazioni culturali, naturalistiche e dei pescatori.

Nelle zone  di frega  è vietata  la pesca  e qualsiasi  atto  di
turbativa dell'ambiente acquatico.

I comuni  delle zone  di frega sono delimitati da tabelle recanti
la scritta  "zona di  frega, divieto  di pesca  dal  ...  al  ...
disposte ai sensi dell'art. 14 della presente legge.

ARTICOLO 11
(Nomina e compiti della consulta della pesca)

Presso ogni amministrazione provinciale è costituita la consulta
della pesca nominata nella composizione e con le modalità di cui
al seguente art. 12.

La Commissione consultiva ha tra l'altro i seguenti compiti:

a) propone l'immissione di idonee specie ittiche;
b) segue    l'andamento    dello    sviluppo    e    riproduzione
   dell'ittiofauna e  elabora proposte per la conservazione ed il
   miglioramento   dell'ambiente    ai    fini    dell'incremento
   ittiofaunistico;
c) propone  le misure ritenute utili al conseguimento di corretti
   equilibri biologici;
d) sottopone  agli enti  interessati proposte per l'utilizzazione
   multipla delle  risorse idriche  in riferimento  agli  aspetti
   produttivi della pesca;
e) esprime  pareri su  qualsiasi forma di intervento in alveo che
   possa recare nocumento alla fauna ittica.

Entro  il   mese  di  dicembre  di  ogni  anno  l'amministrazione
provinciale  trasmette   alla  Giunta   regionale  una  relazione
sull'attività svolta contenente indicazioni in ordine allo stato
delle acque, alla consistenza ittiofaunistica, alla frequenza dei
pescatori, ai  presumibili  prelievi  effettuati  ed  ogni  altra
indicazione ritenuta utile.

ARTICOLO 12
(Composizione della consulta della pesca)

La Commissione  consultiva  di  cui  al  precedente  art.  11  è
composta:

a) dal  Presidente    dell'Amministrazione    Provinciale  o  suo
   delegato, in qualità di presidente;
b) da  sei    rappresentanti  delle  associazioni  dei  pescatori
   dilettanti e degli enti di promozione sportiva;
c) da tre rappresentanti delle categorie agricole;
d) da  due rappresentanti delle categorie industriali interessate
   all'uso delle acque;
e) da due rappresentanti delle associazioni naturalistiche;
f) da   un   esperto   in   problemi    ittiofaunistici  nominato
   dall'Amministrazione Provinciale;
g) da  un esperto in problemi igienico - sanitari designato dalla
   Regione;
h) da  un  rappresentante  della  capitaneria  di  porto  per  le
   province litoranee.

La Commissione consultiva elegge nel suo seno un vice presidente.

L'Amministrazione provinciale alle funzioni di segreteria.

La  Commissione   consultiva  ha  sede  presso  l'Amministrazione
provinciale e  resta in  carica quanto l'amministrazione che l'ha
costituita  e   comunque  sino   alla  costituzione  della  nuova
commissione.

I rappresentanti di cui alle lett. b), c), d), e), sono designati
dalle  Associazioni   maggiormente  rappresentative   a   livello
provinciale.

ARTICOLO 13
(Zone di protezione)

Le Amministrazioni Provinciali nel rispetto delle indicazioni del
piano regionale  anche su  proposta dei Comuni gestori della zona
ittica, deliberano  la costituzione  di zone  di  protezione  per
l'ittiofauna nelle  quali sono  vietati la pesca e qualsiasi atto
che, direttamente o indirettamente, modifichi o alteri l'ambiente
acquatico.

Le   zone    di   protezione    dovranno    essere    costituite,
preferibilmente,  in   ambienti   particolarmente   adatti,   per
caratteristiche   ambientali    e   idrologiche,   all'incremento
dell'ittiofauna   al   fine   di   garantirne   lo   sviluppo   e
l'irradiamento naturale.

La gestione  delle zone di protezione viene effettuata dai comuni
singoli od associati competenti per territorio.

Nello svolgimento  di tale  compito essi  possono avvalersi delle
associazioni culturali, naturalistiche e dei pescatori.

Le zone  di protezione  vengono segnalate  con tabelle recanti la
scritta "zona di protezione - divieto di pesca" disposte ai sensi
dell'art. 14 della presente legge.

I Comuni  singoli o associati a cui è affidata la gestione delle
zone di  protezione possono,  per il  mantenimento di un corretto
equilibrio faunistico richiedere alle Amministrazioni Provinciali
autorizzazioni ad  effettuare eventuali operazioni di cattura con
mezzi e in tempi vietati.

Tali catture  devono essere  effettuate dagli agenti di vigilanza
di cui  all'art. 25  della presente  legge, che  potranno  essere
coadiuvati da persone di riconosciuta capacità.

ARTICOLO 14
(Tabelle di segnalazione)

Le tabelle  di segnalazione devono essere delle dimensioni minime
di cm.  20 x  30 con  scritta nera su fondo giallo e collocate su
tutto il  perimetro dell'area interessata su pali o alberi ad una
altezza da 3 a 4 metri, ad una distanza non superiore a 100 metri
l'una dall'altra,  e, comunque,  in modo che da una tabella siano
visibili le due contigue.

Le tabelle devono essere comunque visibili frontalmente da almeno
30 metri di distanza.

Nel caso  in cui  la zona sia attraversata da ponti, traghetti, o
guadi, deve  essere prevista  l'apposizione di  una  tabella  nei
punti di accesso.

Le tabelle  di segnalazione sono poste e mantenute in buono stato
di  conservazione   e  di   leggibilità  dai  Comuni  singoli  o
associati.

ARTICOLO 15
(Zone a regolamento specifico)

Le Amministrazioni  Provinciali, anche  su  proposta  dei  Comuni
gestori della  zona ittica  possono istituire  zone  di  pesca  a
regolamento specifico,  limitatamente alle  acque ricadenti nella
zona ittica  a salmonidi  di cui  al punto  1 dell'art.  10 della
presente legge.

La gestione  di dette  zone  è  affidata  ai  comuni  singoli  o
associati sulla base di un disciplinare in cui devono essere, tra
l'altro indicati:

a) le modalità di accesso, che devono essere garantite a tutti i
   richiedenti;
b) l'ammontare  della eventuale  contribuzione in danaro a carico
   dei pescatori ammessi;
c) il limite massimo dei capi per ogni giornata di pesca;
d) le misure di sorveglianza.

Per detta gestione i Comuni singoli o associati possono avvalersi
di associazioni  sportive, ricreative  e culturali  senza fini di
lucro.

I regolamenti  di gestione sono sottoposti all'approvazione della
Giunta regionale, nel rispetto del regolamento tipo approvato dal
Consiglio regionale  che dovrà  prevedere una normativa omogenea
per tutte le zone della Regione Toscana.

Le zone  a  regolamento  specifico  sono  delimitate  da  tabelle
recanti la  scritta "Area  a regolamento  specifico" disposte  ai
sensi dell'art. 14 della presente legge.

ARTICOLO 16
(Posto di pesca)

Il posto  di pesca spetta al primo occupante, il quale ha diritto
a che  il pescatore  sopraggiunto si  ponga ad  una  distanza  di
rispetto di almeno quindici metri.

Nel caso  che  la  pesca  venga  esercitata  da  natante  con  la
bilancella, la distanza di rispetto viene raddoppiata.

La pesca  sportiva da  natante è consentita soltanto nelle acque
di zone  di foce o ad acque salmastre, ovvero in specchi lacustri
naturali o artificiali.

ARTICOLO 17
(Pesca con apparecchi elettrici)

Il Presidente  della Giunta provinciale può concedere, per scopo
di studio  o per  interventi aventi  come finalità  la  corretta
gestione   e    la   tutela   del   patrimonio   ittiofaunistico,
autorizzazioni per  la pesca con apparecchi a generatore autonomo
di energia  elettrica aventi caratteristiche tali da garantire la
conservazione del patrimonio ittiofaunistico.

Nell'atto di  autorizzazione vengono  indicate  la  durata  della
stessa nonchè  le  cautele  da  osservare  per  la  salvaguardia
dell'ambiente e dell'ittiofauna.

ARTICOLO 18
(Commercio e detenzione di specie ittiche)

E' vietata  la detenzione  ed il commercio di specie ittiche allo
stato fresco, dopo il terzo giorno in cui ne sia vietata la pesca
nonchè quando  siano di  misura inferiore  a quella  consentita,
ovvero catturate o uccise con mezzi non leciti.

Gli ufficiali ed agenti incaricati della sorveglianza sulla pesca
possono in  ogni tempo  visitare i  battelli da pesca ed i luoghi
pubblici di  deposito o  vendita del pesce e degli altri prodotti
della pesca.

Al materiale  ittico proveniente da impianti di allestimento o di
importazione con  si applicano le disposizioni di cui al presente
articolo. La  legittima provenienza  deve  essere  dimostrata  da
fattura o bolla di consegna o documento doganale.

ARTICOLO 19
(Mezzi consentiti per la pesca dilettantistica)

Ai possessori  di licenza  per pescatori dilettanti è consentito
l'uso personale degli attrezzi sottoelencati:

- Acque a salmonidi:
  Una sola canna, munita di un solo amo. La pesca con moschiera e
  camolera è consentita con non più di tre ami.
  Nelle acque  a salmonidi è vietata la detenzione e l'uso della
  larva di  mosca carnaria  e  delle  uova  di  salmone,  nonchè
  qualsiasi forma  di pasturazione.  E' del pari vietato l'uso di
  ami di dimensione non inferiore al n. 5.
  E' fatta eccezione per la pesca con esche artificiali.
  
- Acque a ciprinidi:
  - Due  canne, collocate  entro uno  spazio massimo  di 10  mt.,
    armate ciascuna con non più di tre ami.
  - Bilancina, con lato massimo della rete di mt. 1,50.
    Il lato delle maglie non deve essere inferiore a mm. 10.
    L'uso della bilancina è consentito esclusivamente dalla riva
    ed è  vietato nei  corsi  o  specchi  d'acqua  di  larghezza
    inferiore a 3 mt. E' vietato altresì l'uso della bilancina a
    scorrere.
    - Mazzacchera.
    
- Zona  di foce  o ad  acque salmastre,  ovvero specchi  lacustri
  naturali o artificiali di rilevanti superficie:
  - Tutti gli attrezzi di cui alle acque a ciprinidi.
  - Bilancia,  con lato  non superiore  a mt.  3. Il  lato  della
    maglie non  deve essere  inferiore a mm. 10. Per la pesca del
    crognolo o  latterino  (per  latterino  non  deve  intendersi
    "lattaino" o  novellame di  cheppia) è  ammesso l'uso di una
    toppa centrale sino a 1 metro di lato con maglie di mm. 6.
    L'uso della  toppa è  consentito dal 1 giugno al 31 agosto e
    dal 1 novembre al 31 marzo.
  - Bilancia  grande, il  cui lato non deve superare la metà del
    corso d'acqua su cui è impiantata.
  - Retine  di forma conica munite di cerchi alla bocca. L'uso di
    dette reti  è consentito a posta fissa esclusivamente per la
    pesca di gamberetti nel periodo 1 luglio - 31 marzo.
  - Tirlindana - non deve avere più di tre ami.
  - Spaderna - non deve avere più di tre ami.
    L'esercizio della  pesca  nelle  zone  di  foce  e  ad  acque
    salmastre ovvero  specchi lacustri  naturali o artificiali di
    rilevante superficie non è soggetto a limitazioni di orario;
    nelle altre acque, fatta eccezione per la pesca dell'anguilla
    e del pesce gatto che, nel periodo intercorrente dal 1 giugno
    al 31  ottobre, può  svolgersi fino  alle ore 24 con canna o
    mazzachera, l'esercizio  della pesca  è consentito da un'ora
    prima della levata del sole a un'ora dopo il tramonto.
    Durante la  pesca notturna dell'anguilla e del pesce gatto è
    vietata la detenzione di altre specie ittiche ad eccezione di
    quelle usate come esca durante l'attività di pesca.
    L'uso del  guadino o  presacchio è consentito esclusivamente
    quale ausiliario  a coloro  che esercitano  la pesca  con  la
    canna, con la tirlindana, con la bilancia.
    E' altresì consentito l'uso del raffio.
    La manovra degli attrezzi di cui sopra può essere esercitata
    unicamente dal titolare della licenza di pesca.
    
ARTICOLO 20
(Specie soggette  a misura  minima tempi  di  divieto  limiti  di
cattura)

Per ogni  giornata di pesca non è consentito a ciascuno titolare
di licenza  la cattura  di un  numero di  capi superiore a quelli
sottoelencati:

- salmonidi          8 capi
- persico trota      8 capi
- persico reale      5 capi
- luccio             5 capi
- gambero           20 capi
- orata              5 capi
- spigola            5 capi.

Nelle  acque  interne  della  Regione  è  vietata  la  pesca  di
esemplari delle  specie ittiche  sottoelencate  aventi  lunghezza
inferiore a  quella indicata,  misurata dall'apice  del muso fino
alla estremità  della pinna  caudale, e  nei  periodi  a  fianco
riportati:

- salmonidi:  cm. 22  dal 1o lunedì di ottobre all'ultimo sabato
  di febbraio
- luccio: cm. 30 dal 1 Gennaio al 1 Aprile
- tinca: cm. 25 dal 15 maggio al 30 giugno
- carpa: cm. 25 dal 15 maggio al 30 giugno
- persico trota: cm. 15 dal 1 maggio al 30 giugno
- persico reale: cm. 15 dal 1 aprile al 30 giugno
- anguilla: cm. 25
- gambero: cm. 7 dal 1 aprile al 30 giugno
- barbo: cm. 18
- storione: cm. 60
- cefalo e muggine: cm. 15
- passera o rombo: cm. 15
- spigola: cm. 25
- cheppia o alosa: cm. 25 dal 1 maggio al 30 giugno
- orata, ombrina: cm. 20

Per le  specie non  indicate, comprese  le specie  ittiche marine
temporaneamente presenti  in acque  interne,  valgono  le  misure
minime e i periodi di divieto previsti dalle leggi nazionali.

ARTICOLO 21
(Limitazioni e divieti)

E' fatto  divieto di  disporre reti  da  pesca  ad  una  distanza
inferiore a  30 metri  da scale  di monta,  griglie o similari di
macchine idrauliche,  da sbocchi  di canali,  cascate naturali  o
artificiali, dalle arcate dei ponti e da sbarramenti temporanei o
permanenti dei corsi di acqua.

E' vietato utilizzare per la pesca qualunque strumento o attrezzo
non elencato nella presente legge.

Sono altresì vietati:

- la pesca con le mani;
- la pesca subacquea;
- l'uso  di sorgenti  luminose quando  utilizzate come  mezzo per
  attirare fauna ittica;
- il prosciugamento di corsi o specchi di acqua;
- la pesca con materiale esplodente;
- la  pesca con  la corrente  elettrica o  generatori autonomi di
  corrente elettrica;
- la  pesca e  la pasturazione  con sangue,  ovvero con  sostanze
  contenenti sangue;
- la  pesca e  la pasturazione  con composti contenenti attivanti
  chimici;
- l'immissione  nelle acque  di  sostanze  atte  ad  intorpidire,
  stordire od  uccidere l'ittiofauna  o altri  animali acquatici;
  sono altresì vietati la raccolta ed il commercio degli animali
  così storditi o uccisi.

E' fatto  divieto di  abbandonare esche naturali e pesci lungo le
rive di corsi o specchi d'acqua e nelle loro adiacenze.

Il pesce  di misura  inferiore a  quella minima  consentita  deve
essere liberato e reimmesso nell'acqua;
si deve  procedere alla  slamatura a mano bagnata e a recidere la
lenza  ove  la  slamatura  risulti  pericolosa  per  il  soggetto
catturato.

ARTICOLO 22
(Campi di gara)

La pesca  agonistica può essere effettuata solo in campi di gara
autorizzati dalle  Amministrazioni provinciali su richiesta delle
Associazioni dei pescatori.

I campi di gara possono essere autorizzati in tratti di sponda di
corpi idrici idonei per specifiche condizioni ambientali.

L'autorizzazione del  campo di  gara è  biennale e  può  essere
rinnovata;   in essa  sono  fissate  le  misure  di  salvaguardia
dell'ambiente, di  gestione del  patrimonio  ittico,  nonchè  il
disciplinare riguardante  tempi e  modalità per  lo  svolgimento
delle gare.

I tratti  delimitati sono indicati con tabelle recanti la scritta
"campo di  gara" disposte  nei modi  di cui all'articolo 14 della
presente legge.

I campi  di gara vengono chiusi alla libera pesca il giorno dello
svolgimento delle prove fino al termine delle stesse.

Il periodo  di effettiva  chiusura alla  libera pesca deve essere
chiaramente indicato in cartelli, aggiuntivi alle tabelle recanti
l'indicazione del  campo di  gara, disposti  a cura  del soggetto
organizzatore della prova agonistica.

Le associazioni  di pescatori  o gruppi  sportivi  od  agonistici
operanti nel settore della pesca possono, in occasione di singole
manifestazioni,  richiedere  all'Amministrazione  provinciale  di
delimitare temporaneamente  tratti  di  sponda  di  corpi  idrici
idonei per  specifiche  condizioni  ambientali  allo  svolgimento
delle stesse.

Nelle gare  di pesca  non si applicano i limiti di cui agli artt.
20 e  21 della presente legge. Le specie catturate trattate con i
necessari  accorgimenti   alla  fine  della  gara  devono  essere
reimmesse in acqua.

ARTICOLO 23
(Destinazione del novellame di recupero)

Il  presidente  della  Giunta  provinciale  può  autorizzare  il
recupero del  novellame in acque dove esso non abbia possibilità
di sicuro sviluppo.

Nell'autorizzazione vengono  indicate le  modalità di prelievo e
la destinazione  del pescato;    dovrà  essere  privilegiata  la
fornitura degli impianti ittiogenici indicati dal piano regionale
di cui all'art. 1 della presente legge nonchè il ripopolamento.

E' fatto  divieto di  introdurre nelle acque della Toscana a fini
di ripopolamento  materiale ittico  sprovvisto di  certificazione
sanitaria.

ARTICOLO 24
(Mezzi finanziari)

A partire  dall'anno 1985  le entrate  derivanti dalla  tassa  di
concessione regionale per l'esercizio della pesca dilettantistica
vengono destinate come segue:

a) nella misura del 10% a favore dei Comuni per l'esercizio delle
   funzioni   amministrative   delegate.   La   ripartizione   è
   effettuata per  il 70% in rapporto allo sviluppo Km. dei corsi
   d'acqua  e  delle  rive  dei  bacini  naturali  o  artificiali
   utilizzabili per l'esercizio della pesca dilettantistica e per
   il 30% in rapporto al numero dei pescatori residenti.

b) nella  misura del  10% a favore delle Province per l'esercizio
   delle funzioni amministrative delegate.
   La ripartizione  è effettuata  con le stesse modalità di cui
   al punto  precedente. Le  somme eventualmente residue rispetto
   agli stanziamenti  di cui  alla lettera a) sono utilizzate dai
   Comuni  singoli  ed  associati  per  interventi  di  cui  alla
   successiva lettera c).

c) nella misura del 50% a favore delle Associazioni Intercomunali
   e  delle   Comunità  montane   per  interventi   di   tutela,
   incremento, recupero  e  ripristino  delle  risorse  ittico  -
   faunistiche e  ambientali nell'ambito degli indirizzi generali
   del piano  regionale, e  per l'attivazione  degli  istituti  e
   delle strutture previste dalla presente legge.

   Le Associazioni  Intercomunali e  le Comunità Montane possono
   utilizzare  i   fondi  loro  assegnati  anche  per  finanziare
   iniziative analoghe  di altri  Enti o  di privati,  singoli ed
   associati, ricomprese nei rispettivi progetti.

   L'erogazione   dei    fondi   suddetti    alle    Associazioni
   Intercomunali ed  alle Comunità  Montane è  effettuata dalla
   Giunta Regionale  su progetti approvati dalle stesse, definiti
   per obiettivi, modalità di attuazione, tempi e relative spese
   e   corredati    di   parere    favorevole   espresso    dalla
   Amministrazione Provinciale competente per territorio.

   Per garantire  le necessarie  funzioni di  coordinamento e per
   l'attuazione   dei   rispettivi   piani   le   Amministrazioni
   Provinciali esprimono  il proprio  parere sui  progetti  delle
   Associazioni Intercomunali  e delle  Comunità Montane  il  31
   maggio ed il 31 ottobre di ogni anno.

   Al termine di ogni semestre le Associazioni Intercomunali e le
   Comunità Montane  sono tenute  a fornire  all'Amministrazione
   Provinciale competente  ed alla Giunta Regionale il rendiconto
   operativo e finanziario relativo ad ogni singolo progetto. Per
   i progetti  di durata  annuale o  pluriennale dovranno  essere
   forniti i rispettivi stati di avanzamento.

   Ai fini  dell'erogazione dei fondi sono considerati prioritari
   i  progetti,  presentati  da  Enti  pubblici  o  da  operatori
   associati, che siano finalizzati alla difesa, al ripristino ed
   alla valorizzazione dell'ambiente.

d) nella  misura del  30% a  favore della  Giunta  regionale  per
   iniziative di  interesse regionale  in favore  dell'ambiente e
   dell'ittio  -   fauna,  per   attività  di  educazione  e  di
   propaganda, per  contributi ad  Enti  ed  Associazioni  e  per
   l'espletamento in  genere  dei  compiti  propri  della  Giunta
   stessa ai sensi della presente legge.

La  Giunta  regionale  entro  il  30  novembre  di  ciascun  anno
ripartisce le  somme riscosse  a titolo  di tassa  di concessione
regionale per  l'esercizio della  pesca tra  i diversi interventi
indicati. Parte delle somme di cui alla lettera d) del precedente
comma  possono   essere  destinate   a  copertura   delle   spese
istituzionali.

ARTICOLO 25
(Vigilanza)

Sono incaricati  di far  osservare  le  disposizioni  gli  agenti
dipendenti dagli Enti locali ovvero addetti ai parchi nazionali e
regionali, gli  Ufficiali ed  agenti di  polizia giudiziaria o di
pubblica sicurezza  e di polizia forestale, le guardie volontarie
delle Associazioni  dei pescatori,  venatorie  e  naturalistiche,
alle quali  sia attribuita  la qualifica  di guardia  giurata  ai
termini delle norme di pubblica sicurezza.

I  soggetti  di  cui  al  precedente  comma  hanno  i  poteri  di
accertamento previsti dalle leggi vigenti.

Nell'esercizio di  vigilanza gli ufficiali e gli agenti di cui al
primo comma  possono chiedere  l'esibizione della  licenza e  del
pescato alle persone trovate in esercizio di pesca.

Se l'infrazione  è commessa  da uno degli agenti di vigilanza, o
nell'ambito  di  un  esercizio  commerciale,  ove  si  tratti  di
violazione di  norme riguardanti  il commercio  stesso,  salva  e
impregiudicata ogni  altra  sanzione  prevista  dalla  legge,  la
sanzione amministrativa è raddoppiata.

Le specie  ittiche sia  catturate che detenute in violazione alle
norme della presente legge, vengono sequestrate e distrutte se di
scarso valore economico, o devolute a Istituti di beneficienza.

Se fra  l'eventuale pescato  in possesso  del  contravventore  si
trovi ittiofauna  viva, essa  viene reimmessa  in acqua  all'atto
della contestazione della contravvenzione.

Nel   caso    in   cui   l'ittiofauna   sia   morta,   dopo   che
l'Amministrazione  comunale   abbia  riconosciuto  la  fondatezza
dell'accertamento e  determinato l'ammontare  della sanzione,  si
provvede a ingiungere al contravventore il pagamento di una somma
pari al  prezzo di  mercato delle  stesse specie  vive per uso di
ripopolamento.

Nel caso si tratti di specie di cui non sia possibile valutare il
prezzo di  mercato, la  somma  dovuta  viene  computata,  facendo
riferimento al  prezzo di  mercato di  analoghi soggetti di trota
Fario.

ARTICOLO 26
(Applicazione delle sanzioni)

Salva ed  impregiudicata ogni altra sanzione prevista dalle leggi
vigenti, per  l'applicazione delle  sanzioni alle infrazioni alle
disposizioni contenute  nella presente legge in materia di tutela
della fauna  ittica e  regolamentazione della pesca, si applicano
le disposizioni di cui alla legge 24 novembre 1981 n. 689.

Competente alla  irrogazione della  sanzione è il Comune nel cui
territorio è accertata l'infrazione.

Le somme  riscosse a  titolo di  sanzione amministrativa  vengono
introitate dall'Amministrazione  comunale e  destinate ai fini di
cui alla presente legge.

ARTICOLO 27
(Sanzioni)

Per la  violazione alle  disposizioni  della  presente  legge  si
applicano le seguenti sanzioni:

a) sanzione  amministrativa da  L. 50.000  a L.  250  mila  e  la
   sospensione dalla concessione della licenza fino a un anno per
   chi esercita  la  pesca  senza  avere  conseguito  la  licenza
   medesima;
b) salva  ed impregiudicata  ogni altra  sanzione prevista  dalle
   normative vigenti  si applica  la sanzione  da L.  20.000 a L.
   100.000 a  chi esercita  la pesca  con licenza scaduta, da non
   più di  due  mesi,  ovvero  con  licenza  valida  senza  aver
   provveduto al pagamento delle relative tasse;
c) la  sanzione amministrativa  da L.  30.000 a Lire 150.000 e la
   sospensione della  licenza fino ad un anno per chi esercita la
   pesca in  periodi non  consentiti o in zone in cui sussiste il
   divieto  di   pesca,  o   in  acque   in   concessione   senza
   autorizzazione del concessionario;
d) la  sanzione amministrativa  da L. 5.000 a L. 25 mila per ogni
   capo di  pesca specie  ittiche di  misura inferiore  a  quella
   consentita o  in numero  superiore  a  quello  consentito  per
   giornata di  pesca;   in  caso  di  recidiva  la  sanzione  è
   raddoppiata;
e) la sanzione amministrativa da L. 50.000 a Lire 500.000 per chi
   esercita la  pesca con  mezzi non  consentiti ovvero su specie
   nei cui confronti non è consentita la pesca;
f) la  sanzione amministrativa da L. 5.000 a Lire 50.000 per chi,
   pur essendone  munito, non  esibisce la  licenza di pesca;  la
   sanzione  si   applica  nel  minimo  qualora  il  trasgressore
   esibisca il  documento entro  otto giorni  al Comune  nel  cui
   territorio è avvenuta l'infrazione;
g) la sanzione amministrativa da L. 5.000 a Lire 50.000 a chi non
   ottempera alle  disposizioni in  materia di  tabellazione e la
   sanzione amministrativa  di L. 20.000 per ogni tabella apposta
   abusivamente;
h) la sanzione amministrativa da L. 10.000 a Lire 100.000 per chi
   viola le  disposizioni della  presente legge non espressamente
   richiamate dal presente articolo;
i) in caso di danneggiamento provocato all'ittiofauna da scarichi
   inquinanti industriali  o  urbani,  dall'uso  di  insetticidi,
   pesticidi,  diserbanti   o  di   altre  sostanze   nocive,  in
   violazione alle  vigenti disposizioni di Legge, i responsabili
   riconosciuti sono  tenuti ad effettuare immissioni di soggetti
   al fine  di ricostituire  il patrimonio  ittico  -  faunistico
   andato distrutto.
   La quantità  e la  qualità delle  specie da  immettere e  le
   modalità     di      immissione      vengono      determinate
   dall'Amministrazione Comunale,  nel cui territorio è avvenuto
   il fatto,  salva e impregiudicata ogni altra sanzione prevista
   dalle vigenti leggi;
l) la  sanzione amministrativa  da L.  5.000 a  Lire  25.000  per
   ciascun capo  per chi introduce nei corpi idrici della regione
   ittiofauna estranea  a quella  autoctona, senza  la prescritta
   autorizzazione.

Le infrazioni vengono trascritte sulla licenza di pesca.

ARTICOLO 28
(Acque di confine)

Nei  corpi   idrici  della   Regione   che   siano   di   confine
interregionale, ove  vi sia  disparità di  regime in  materia di
pesca, vigono le norme più restrittive relativamente alle misure
minime, al  numero dei  capi, alle  specie consentite, nonchè ai
tempi e modi di pesca.

Sono corpi  idrici di confine sia quelli ove la delimitazione sia
longitudinale sia  quelli ove  la stessa  sia  normale  al  corpo
idrico.

In quest'ultimo  caso la  norma di  cui al primo comma si applica
solo per il tratto di zona ittica su cui il confine insiste.

ARTICOLO 29
(Modificazioni dell'alveo  dei  fiumi  o  allo  stato  dei  corpi
idrici)

Salva ed  impregiudicata ogni  altra disposizione  prevista dalle
vigenti leggi, ogni atto che possa recare modificazioni all'alveo
dei fiumi,  o allo  stato dei corpi idrici, viene autorizzato dal
Presidente della  Giunta  regionale  sentita  la  Amministrazione
provinciale competente per territorio.

Nell'atto  di   autorizzazione  vengono  indicate  le  misure  da
adottare per  la salvaguardia  dell'ambiente e della fauna ittica
ed eventualmente gli obblighi di ripopolamento da eseguire per il
ripristino della  pescosit' nei  casi in cui questa possa essere
compromessa.

Nelle  concessioni   di  derivazione   di  acqua   devono  essere
prescritte le  opere necessarie  al mantenimento della pescosit'
delle  acque   (scale  di   monta,  piani   inclinati,   graticci
all'imbocco   dei   canali   etc.).   In   alternativa   potranno
prescriversi al  concessionario immissioni  annuali di  materiale
ittico.

Il Presidente  della  Giunta  regionale  può  altresì  ordinare
modificazioni in opere preesistenti.

ARTICOLO 30
(Norme finali e transitorie)

Alla data  di entrata  in vigore  della presente legge cessano di
avere applicazione  le norme  statali in  materia di  pesca nelle
acque interne,  ad eccezione  di quelle che prevedano fattispecie
non contemplate dalla presente legge.

Entro un  anno dall'entrata  in vigore  della presente  legge  la
Giunta Regionale,  sentite le  Comunità Montane  competenti  per
territorio, restituisce  alla pesca  le acque in divieto di pesca
scorrenti nelle proprietà della ex ASFD e della Regione Toscana,
fatti salvi i divieti esistenti nelle riserve naturali.

La durata  delle licenze  per la  pesca  dilettantistica  vigenti
all'entrata in vigore della presente legge è prorogata al decimo
anno dalla data del loro rilascio.

La tabella di cui al numero d'ordine 18 del Titolo II della LR 15
maggio 1980, n. 54, già integrata dalla LR 13 giugno 1983, n. 44
è così sostituita:

   N. DPR 1961/121 18, (DPR 1972/641)
   Indicazione degli atti soggetti a tassa:

   Licenza per la pesca nelle acque interne
   Tipo A: licenza  per  tutti gli  attrezzi  tassa  di  rilascio
           29.000 tassa annuale 29.000
   Tipo B: licenza  per   la    pesca  con  canna,  con  o  senza
           mulinello, con uno o più ami, tirlindana, bilancia di
           lato non superiore a mt. 1,50 tassa di rilascio 14.500
           tassa annuale 14.500
   Tipo C: licenza  per  la pesca con canna, con uno o più ami e
           con bilancia di lato non superiore a mt. 1,50 tassa di
           rilascio 8.500 tassa annuale 8.500
   Tipo D: licenza  per gli stranieri per l'esercizio della pesca
           con canna,  con o senza mulinello, con uno o più ami,
           tirlindana e bilancia di lato non superiore a mt. 1,50
           tassa di rilascio 7.500 tassa annuale 7.500
   NOTA:   Le licenze di tipo A, B e C hanno validità di 10 anni
           dalla data  del  rilascio;    quella  del  tipo  D  ha
           validità di tre mesi.

Alle tasse sopra indicate è aggiunta la soprattassa annuale di:

L. 4.000 per le licenze di Tipo A;
L. 2.500 per le licenze di Tipo B;
L. 1.500 per le licenze di Tipo C e Tipo D.

da ripartire  con criteri  stabiliti dalla Giunta regionale per i
Comuni, le Province, le Associazioni Intercomunali e le Comunità
Montane per  l'esercizio delle funzioni in materia di pesca nelle
acque interne.

Il versamento della tassa annuale e della soprattassa deve essere
effettuato per  ogni anno di validità della licenza successivo a
quello di  rilascio. Qualora  durante un intero anno di validità
della licenza non si eserciti la pesca, il tributo non è dovuto.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 aprile 1984.

La presente  legge è  stata approvata dal Consiglio Regionale il
20-3-1984 ed  è stata vistata dal Commissario del Governo il 19-
4-1984.



PESCA

