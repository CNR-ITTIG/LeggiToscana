Modificazione alla  LR 66/82,  concernente norme  transitorie per
l'adeguamento  dei   criteri  di   erogazione   dell'assegno   di
incollocamento  agli   invalidi  del   lavoro  -  in  particolare
modificazioni ai  commi Primo  e Secondo dell'art. 3 (valutazione
dello stato  di bisogno)  ed all'articolo  4 (misura dell'assegno
mensile).

Il Consiglio Regionale ha approvato il 17-7-1984
Il Commissario del Governo ha apposto il visto il 10-8-1984
Il Presidente  della Giunta  Regionale promulga la seguente legge
regionale:

ARTICOLO 1
(Valutazione dello stato di bisogno nell'anno 1984)

Il comma 1 dell'art. 3 della LR 27/7/1982, n. 66 viene sostituito
dal seguente:

   "Sono ammessi  alla prestazione  i  soggetti,  che  presentino
   regolare domanda,  in possesso  di un  reddito personale annuo
   inferiore al livello di L. 9.511.200."

Il comma 2 dell'art. 3 della LR 27/7/1982, n. 66 viene sostituito
dal seguente:

   "Il limite  di reddito di cui al comma precedente è aumentato
   degli importi appresso indicati:
   a) di  L. 750.000  per ogni  componente il  nucleo familiare a
      carico dell'invalido,  fino ad un massimo di L. 14.011.200,
      corrispondente ad un nucleo composto di 7 unità.
   b) degli  incrementi   che  dovessero  intervenire  nel  corso
      dell'anno 1984  sulle rendite  infortunistiche  corrisposte
      dall'INAIL rispetto all'anno 1983."

ARTICOLO 2
(Misura dell'assegno mensile)

L'art. 4 della LR 27/7/1982, n. 66 viene sostituito dal seguente:

   "La misura  dell'assegno mensile è fissata per l'anno 1984 in
   L. 60.000."

ARTICOLO 3
(Norma finanziaria)

Agli oneri  di spesa  derivanti dall'erogazione  dell'assegno  di
incollocamento agli  invalidi del lavoro si fa fronte, per l'anno
1984, con  i fondi  stanziati sul capitolo 18.000 del bilancio di
previsione per l'anno finanziario 1984.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 20 agosto 1984.

La presente  legge è  stata approvata dal Consiglio Regionale il
17-7-1984 ed  è stata vistata dal Commissario del Governo il 10-
8-1984.



DISABILI
LAVORO

