Delega dell'esercizio  delle funzioni  regionali  in  materia  di
espropriazione per pubblica utilità.

Il Consiglio Regionale ha approvato il 3-7-1984
Il Commissario del Governo ha apposto il visto il 7-8-1984
Il Presidente  della Giunta  Regionale promulga la seguente legge
regionale:

ARTICOLO 1

Sono  delegate   ai  Comuni   le  funzioni  amministrative,  già
trasferite o delegate alla Regione e indicate dagli articoli 11 e
seguenti della  legge  22  ottobre  1971,  n.  865  e  successive
modificazioni e  integrazioni, relativamente  a  tutte  le  opere
pubbliche e  di pubblica  utilità  da  eseguire  nei  rispettivi
territori comunali  da qualunque  soggetto,  comprese  quelle  da
realizzare nei piani di zona per l'edilizia popolare ed economica
e nelle aree localizzate ai sensi dell'art. 51 della citata legge
22 ottobre  1971, n.  865 nonchè  nei piani per gli insediamenti
produttivi.

Sono  altresì  delegate  ai  Comuni,  oltre  a  quelle  ad  essi
attribuite dall'art.  106 del  DPR 24/7/1977, n. 616, le funzioni
amministrative  di   competenza  della   Regione  concernenti  le
occupazioni  temporanee   e  di   urgenza  ed   i  relativi  atti
preparatori attinenti  alle opere  di cui  al precedente comma da
eseguire nel territorio comunale da parte di qualunque soggetto.

L'adozione dei  provvedimenti cui  al presente articolo spetta ai
Sindaci dei Comuni interessati.

ARTICOLO 2

Le operazioni  di cui  agli artt.  7 e  16 della  legge 25 giugno
1965, n.  2359, preordinate  alla esecuzione di opere pubbliche o
di pubblica  utilità, rientranti  nelle materie  trasferite alla
Regione da  parte di  qualunque soggetto, nonchè quelle connesse
alla  formazione   di  strumenti   urbanistici  esecutivi,   sono
autorizzate dai Comuni nel cui ambito ricadono le opere stesse.

Il provvedimento  che autorizza  l'esecuzione delle  misure e dei
rilievi e  la redazione degli stati di consistenza è emanato dal
Sindaco del  Comune interessato  e deve contenere anche la nomina
dei  tecnici   incaricati,  che   possono  essere  scelti  tra  i
funzionari dell'ente  che procede  alle operazioni  medesime,  se
trattasi di ente pubblico.

Per  le   operazioni  dichiarate  urgenti  ed  indifferibili,  la
redazione  dello   stato  di   consistenza  deve   avvenire   con
l'osservanza delle  disposizioni di  cui all'art. 3 della legge 3
gennaio 1978, n. 1.

Al proprietario  ed al  conduttore o  possessore dell'immobile da
occupare deve  essere rilasciata copia del verbale di consistenza
e di presa in possesso.

Il soggetto  espropriante può  provvedere alle  comunicazioni ed
alle notifiche  di tutti  i provvedimenti relativi alle procedure
di occupazione  d'urgenza ed espropriative anche a mezzo di messo
comunale.

Per l'espropriante di aree ricadenti nell'ambito di piani di zona
per l'edilizia  popolare ed  economica dei piani per insediamenti
produttivi  definitivamente   approvati,  non  è  necessaria  la
procedura di  cui all'articolo 10 della legge 22 ottobre 1971, n.
865.

ARTICOLO 3

Per gli  attraversamenti e  gli spostamenti che interessino opere
dichiarate urgenti  ed indifferibili  e per  le quali  sia  stata
disposta  l'occupazione   temporanea  e   d'urgenza  delle   aree
occorrenti, si  applica la disposizione dell'art. 4 della legge 3
gennaio 1978, n. 1.

Entro lo stesso termine ed alle stesse condizioni di cui al primo
comma della predetta legge e comunque prima dell'appalto di opere
pubbliche,  gli   enti  che   ne  hanno   la  competenza   devono
pronunciarsi  sulle   richieste  di   rimozione  dai  vincoli  di
qualsiasi natura che, comunque, possano ostacolare l'inizio delle
opere.

Nel caso  in cui il parere di cui ai precedenti commi spetti alla
Regione esso  è rilasciato  con  decreto  del  Presidente  della
Giunta regionale.

ARTICOLO 4

I provvedimenti  amministrativi relativi  alle funzioni delegate,
limitatamente alle  autorizzazioni di occupazione temporanea e di
urgenza, alla  determinazione  delle  indennità  provvisorie  di
esproprio, alla  pronuncia di  esproprio ed  allo svincolo  delle
indennità  depositate,   saranno  comunicati   alla  Regione   e
pubblicati per  estratto nel  Bollettino Ufficiale  della Regione
medesima.

ARTICOLO 5

E' delegata  al Comune competente per territorio l'emanazione del
formale provvedimento  di vincolo  previsto  dall'art.  14  della
legge 28  luglio 1967,  n. 641  e dal  quinto comma  dell'art. 10
della legge 5 agosto 1975, n. 412.

Il provvedimento  suddetto è  adottato dal  Sindaco  del  Comune
interessato.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio regionale il
3-7-1984 ed  è stata vistata dal Commissario del Governo il 7-8-
1984.



OPERE PUBBLICHE
ATTRIBUZIONI DELEGHE

