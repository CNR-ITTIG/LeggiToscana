Concessione di  garanzia fidejussoria a favore dell'Ente Autonomo
Teatro Comunale di Firenze.

Il Consiglio Regionale ha approvato il 30-5-1984
Il Commissario del Governo ha apposto il visto il 4-7-1984
Il Presidente  della Giunta  Regionale promulga la seguente legge
regionale:

ARTICOLO 1

1. In  attesa del  perfezionamento dell'operazione  di ripiano da
parte  dello  Stato  dei  disavanzi  di  gestione  relativi  agli
esercizi finanziari  1976, 1977,  1978, 1979, 1980, 1981 e 1982 a
norma  dell'art.  4  della  legge  10/4/1981  n.  146,  integrato
dall'articolo 3  della legge 10/5/1983 n. 182, al fine di rendere
possibile il  normale svolgimento  delle attività è autorizzata
la concessione  a favore  dell'Ente Autonomo  Teatro Comunale  di
Firenze di una garanzia fidejussoria da rilasciarsi alla Cassa di
Risparmio di  Firenze sulle  anticipazioni di  cassa concesse, in
qualità di Tesoriere, all'Ente medesimo.

ARTICOLO 2

1.  La   Concessione  della   garanzia  fidejussoria  di  cui  al
precedente articolo  è disposta  con deliberazione  della Giunta
regionale entro il limite complessivo di L. 8.000.000.000.

ARTICOLO 3

1. Alla  copertura finanziaria  degli eventuali  oneri  derivanti
dalla garanzia  fidejussoria la Regione fa fronte per l'anno 1984
con i  fondi di  cui al capitolo 16130 che viene istituito con la
variazione di cui al successivo articolo.

2. Per  gli esercizi  successivi al  1984 e  per tutta  la durata
dell'operazione la  legge di  bilancio disporrà  l'entità dello
stanziamento per la copertura degli eventuali oneri.

3.  Le  spese  relative  e  conseguenti  alla  prestazione  della
garanzia fidejussoria sono dichiarate obbligatorie.

ARTICOLO 4

1. Agli stati di previsione di entrate e di spese del bilancio di
previsione  per  l'esercizio  1984  sono  apportate  le  seguenti
variazioni per pari importo in competenza e in cassa:

ENTRATA

di nuova istituzione:

Cap. 33160
   Recupero  somme  anticipate  in  dipendenza
   della garanzia  fidejussoria  rilasciata  a
   favore dell'Ente  Autonomo Teatro  Comunale
   di Firenze.                                   L. 8.000.000.000

SPESA

di nuova istituzione:

Cap. 16110
   Fondo   per    la   garanzia   fidejussoria
   rilasciata  a   favore  dell'Ente  Autonomo
   Teatro Comunale di Firenze                    L. 8.000.000.000
Cap. 16130
   Spesa per  far fronte  agli oneri derivanti
   dalla garanzia  fidejussoria  rilasciata  a
   favore dell'Ente  Autonomo Teatro  Comunale
   di Firenze                                       L. 70.000.000

In diminuzione:

Cap. 50240
   Fondo di riserva per spese obbligatorie          L. 70.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 luglio 1984.

La presente  legge è  stata approvata dal Consiglio Regionale il
30-5-1984 ed è stata vistata dal Commissario del Governo il 4-7-
1984.



ATTIVITA' ARTISTICHE

