Integrazioni alla  LR 60/1982.  Indennità di  rimborso  spese  e
trattamento economico  di missione ai membri del Comitato Tecnico
Regionale istituito ai sensi della L. 949/1952 sull'artigiancassa
e successive  modifiche ai  membri della  commissione  consultiva
regionale per  il commercio  ambulante istituita  ai sensi  della
Legge n. 398/1976.

Il Consiglio Regionale ha approvato il 7-2-1984
Il Commissario del Governo ha apposto il visto il 9-3-1984
Il Presidente  della Giunta  Regionale promulga la seguente legge
regionale:

ARTICOLO 1

All'articolo 1 - primo comma - della LR 19/7/82 n. 60 "Indennità
rimborso spese  e trattamento economico di missione ai membri del
Comitato  Tecnico   regionale  istituito  ai  sensi  della  legge
27/5/1952 n.  949 sull'artigiancassa  e successive modificazioni;
ai membri  della commissione  consultiva regionale  istituita  ai
sensi della  legge 11/6/1971 n. 426;  ai membri della commissione
consultiva regionale  per il  commercio ambulante,  istituita  ai
sensi della  legge 19/5/1976  n.  398  è  aggiunta  la  seguente
lettera d):

   "d) Commissione  regionale di vigilanza sull'edilizia popolare
   ed  economica,   istituita  ai  sensi  dell'art.  19  del  DPR
   23/5/1964 n. 655 e successive modificazioni".

Dopo l'articolo  4 della  legge suddetta  è aggiunto il seguente
articolo 4/bis:

   "Art. 4/bis
   (Commissione regionale  di vigilanza sull'edilizia popolare ed
   economica, istituita ai sensi del DPR 23/5/1964, n. 655).

   Ai  componenti   la   commissione   regionale   di   vigilanza
   sull'edilizia popolare  ed economica  ed al  segretario  della
   stessa è  attribuita una  indennità  per  ogni  giornata  di
   seduta, nella misura di:

   - L. 30.000 al Presidente;
   - L. 22.500 agli altri componenti".

ARTICOLO 2

Agli oneri  di spesa  derivanti dal  presente provvedimento - che
avrà effetto a decorrere dall'anno 194 - si provvede con i fondi
stanziati sul cap. 00720 del bilancio 1984.

Agli oneri  di spesa  per gli esercizi successivi si provvede con
le relative leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 14 marzo 1984.

La presente  legge è  stata approvata dal Consiglio Regionale il
7-2-1984 ed  è stata vistata dal Commissario del Governo il 9-3-
1984.



ORGANI
ARTIGIANATO
PERSONALE

