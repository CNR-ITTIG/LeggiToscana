Concessione di  un contributo  alla Soc.  Aeroporto  Toscano  SAT
Galileo Galilei  SpA per  l'automazione dei servizi di assistenza
ai  passeggeri   ed  alle   merci.  Importo   del  contributo  L.
75.000.000.

Il Consiglio Regionale ha approvato il 3-4-1984
Il Commissario del Governo ha apposto il visto il 4-5-1984
Il Presidente  della Giunta  Regionale promulga la seguente legge
regionale:

ARTICOLO 1

In considerazione  della stretta  connessione dello  sviluppo del
trasporto aereo  con il  miglioramento economico  - sociale della
Regione, legato  alle  attività  turistiche  e  commerciali,  è
autorizzata la  concessione di  un contributo  di L. 75 milioni a
favore della  Società Aeroporto Toscano SAT Galileo Galilei SpA,
concessionaria    della    gestione    dei    servizi    relativi
all'aerostazione per  l'automazione dei  servizi di assistenza ai
passeggeri e alle merci.

La concessione  e la  erogazione  del  predetto  contributo  sono
disposte dalla Giunta Regionale.

ARTICOLO 2

Gli oneri  derivanti dall'applicazione della presente legge fanno
carico al  capitolo 12370  del bilancio  di previsione  1984  che
viene istituito con le variazioni di cui al successivo art. 3).

ARTICOLO 3

Agli stati  di previsione  della spesa  del  bilancio  1984  sono
apportate, per analogo importo della competenza e della cassa, le
seguenti variazioni:

In diminuzione:

Cap. 50260
   Fondo di riserva per spese impreviste               75.000.000

Di nuova istituzione:

Cap. 12370
   Contributo alla Società Aereoporto Toscano
   SAT Galileo  Galilei SpA  per l'automazione
   dei servizi  di assistenza  ai passeggeri e
   alle merci (LR _)                                   75.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 14 maggio 1984.

La presente  legge è  stata approvata dal Consiglio Regionale il
3-4-1984 ed  è stata vistata dal Commissario del Governo il 4-5-
1984.



TRASPORTI

