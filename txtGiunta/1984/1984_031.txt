Modifiche  ed   integrazioni  alla   LR  57/80.   "Contributi  in
c/capitale o  in c/interesse  per la  realizzazione, la modifica,
l'adeguamento di  impianti di  depurazione  o  di  pretrattamento
degli scarichi  idrici delle  imprese industriali ed artigiane di
cui alla L. 319/76 e successive modificazioni".

Il Consiglio Regionale ha approvato il 3-4-1984
Il Commissario del Governo ha apposto il visto il 4-5-1984
Il Presidente  della Giunta  Regionale promulga la seguente legge
regionale:

ARTICOLO 1

Il secondo e il terzo comma dell'art. 10 della legge regionale 15
maggio 1980,  n. 57,  come modificato  dall'art.  3  della  legge
regionale 2  maggio 1983,  n. 21,  sono sostituiti  dai  seguenti
commi:

"Il  contributo  è  liquidato  direttamente  all'Istituto  di
   credito  mutuante,   in  base   ad  apposita   convenzione  da
   stipularsi dalla  Fidi  Toscana  SpA  a  seguito  di  relativa
   approvazione  da   parte  della   Giunta   regionale,   previa
   dichiarazione che  le somme  erogate da parte dell'Istituto di
   credito mutuante in favore dei soggetti beneficiari sono state
   utilizzate per  l'attuazione dei  programmi sui quali è stata
   concessa l'autorizzazione o il parere di conformità di cui al
   precedente art. 2, 2E comma.

   La liquidazione  del contributo  è altresì  subordinata alla
   presentazione dell'autorizzazione  definitiva allo  scarico  a
   norma dell'art.  15 della  legge 10  maggio  1976,  n.  319  e
   successive modificazioni e integrazioni.

   In luogo  dell'autorizzazione  definitiva  allo  scarico  può
   essere  presentata   l'autorizzazione   provvisoria   prevista
   dall'art. 15  della legge  10 maggio 1976, n. 319 e successive
   modificazioni e  integrazioni ovvero l'autorizzazione prevista
   dall'art. 2,  2E comma  della legge  24 dicembre 1979, n. 650,
   corredata da  una certificazione,  rilasciata dagli  enti  che
   hanno concesso  le autorizzazioni  di cui sopra, attestante la
   rispondenza dei lavori eseguiti a quanto autorizzato".

ARTICOLO 2

Le maggiorazioni  di contributo derivanti dall'applicazione della
legge regionale 2 maggio 1983 n. 21, recante modifiche alla legge
regionale 15  maggio 1980,  n. 57,  sono estese  ai  soggetti  in
favore  dei  quali,  al  momento  dell'entrata  in  vigore  della
medesima legge  regionale 2  maggio 1983,  n. 21,  sia già stato
concesso  un   contributo  per   l'importo  stabilito  dal  testo
originario della legge regionale 15 maggio 1980, n. 57 citata.

ARTICOLO 3

La lettera b) del secondo comma dell'art. 2 della legge regionale
15 maggio 1980 n. 57 è così sostituita:

"b) il  parere di  conformità della Giunta regionale al piano
   regionale  di   risanamento  delle   acque  dei  programmi  di
   realizzazione,  modifica,   adeguamento  degli   impianti   di
   depurazione e di pretrattamento degli scarichi idrici, qualora
   i soggetti  intendano adeguarsi  ai  limiti  prescritti  nella
   Tabella A  allegata alla  legge 10  maggio 1976,  n. 319  come
   modificata dall'art. 22 della legge 24 dicembre 1979, n. 650 o
   agli altri limiti specifici previsti dalla normativa vigente o
   qualora i  soggetti nei  tre anni  antecedenti la  data del 13
   giugno  1979   abbiano  provveduto   ad  adeguarsi  ai  limiti
   prescritti dalla Tabella C allegata alla legge 10 maggio 1976,
   n. 319".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 14 maggio 1984.

La presente  legge è  stata approvata dal Consiglio Regionale il
3-4-1984 ed  è stata vistata dal Commissario del Governo il 4-5-
1984.



TUTELA AMBIENTALE

