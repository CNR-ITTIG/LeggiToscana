Contributi  all'Associazione   Teatro  Regionale   toscano,  alla
Fondazione Orchestra Regionale Toscana, alla Fondazione Mediateca
Regionale Toscana.

Il Consiglio Regionale ha approvato il 27-11-1984
Il Commissario del Governo ha apposto il visto il 22-12-1984
Il Presidente  della Giunta  Regionale promulga la seguente legge
regionale:

ARTICOLO 1
(Oggetto della legge)

1. Nell'ambito  delle finalità  di cui  all'art. 49  del DPR  24
luglio  1977,   n.  616   e  per   concorrere  al   funzionamento
dell'Associazione  Teatro  Regionale  Toscano,  della  Fondazione
Orchestra  Regionale   Toscana  e   della  Fondazione   Mediateca
Regionale Toscana,  costituite per iniziativa della Regione, alle
quali  essa   partecipa  con  prevalente  responsabilità  e  che
svolgono  una  funzione  di  rilevante  interesse  nei  programmi
regionali di  promozione delle  attività culturali,  la  Regione
eroga un  contributo ordinario  annuale comprensivo  della  quota
associativa.

2. La  Giunta regionale,  valutati  i  bilanci  preventivi  delle
istituzioni  di   cui  al   primo  comma,  provvede  con  propria
deliberazione  a   liquidare  i   contributi   ordinari   annuali
comprensivi della  quota associativa  nella misura  stabilita  al
successivo art. 4.

3. La  Regione concede,  altresì, secondo le disposizioni di cui
al successivo  art. 2,  contributi anche triennali per concorrere
all'attuazione dei  programmi di  attività delle  istituzioni di
cui al primo comma.

4. Per  la concessione  di contributi  alle predette  istituzioni
cessano di  avere applicazione  le norme di cui alla LR 28 luglio
1980, n. 11.

ARTICOLO 2
(Procedure di spesa)

1. Le  istituzioni di  cui  all'art.  1  presentano  alla  Giunta
regionale entro  il termine stabilito annualmente, e comunque non
oltre il  31 dicembre  dell'anno precedente  a quello  a  cui  si
riferisce  l'esercizio,   il  bilancio   di  previsione  annuale,
corredato dalla  relazione  sugli  obiettivi  da  conseguire  con
l'attività, dal programma delle attività anche sotto il profilo
culturale e artistico, dal piano tecnico finanziario che contiene
le indicazioni relative al triennio successivo e che determina le
quote annuali  dei contributi  degli enti  che  partecipano  alla
istituzione correlandolo al programma dell'attività svolta nelle
singole sedi.

2. Le  istituzioni presentano  altresì  alla  Giunta  regionale,
entro il  termine da  essa stabilito  annualmente, il  rendiconto
consuntivo dell'esercizio  precedente corredato  da una relazione
illustrativa dell'attività  svolta e  dei dati  consuntivi dalla
quale risulti il significato amministrativo ed economico dei dati
stessi ponendo  in particolare  evidenza i  costi sostenuti  e  i
risultati conseguiti.

3. La  Giunta regionale,  esaminati i  documenti di  cui al primo
comma,   valutata   la   loro   conformità   agli   atti   della
programmazione regionale,  definisce l'entità  del contributo di
cui al  terzo  comma  dell'art.  1,  da  assegnare  alle  singole
istituzioni,  e   trasmette  la   proposta  di  deliberazione  al
Consiglio regionale per l'approvazione.

4.  L'erogazione   del  contributo   a  ciascuna  istituzione  è
subordinata alla  copertura di eventuali disavanzi risultanti dal
rendiconto consuntivo dell'esercizio precedente.

La copertura  deve essere  prevista ed  effettuata da parte delle
istituzioni di cui all'art. 1 nel bilancio preventivo o nelle sue
variazioni.

ARTICOLO 3
(Obblighi dei rappresentanti della Regione)

I  rappresentanti  della  Regione  nominati  negli  organi  delle
istituzioni di cui all'art. 1, nel rispetto delle disposizioni di
cui all'art.  9, 1E  comma della LR 8/3/1979 n. 11, sono tenuti a
presentare in  tempo utile  alla Giunta regionale la proposta del
bilancio annuale  corredato di tutti gli elementi informativi che
consentano di valutare oggettivamente il rispetto delle finalità
dell'istituzione secondo criteri di buona amministrazione nonchè
la conformità  dei programmi della istituzione con gli obiettivi
indicati negli atti di programmazione della Regione.

ARTICOLO 4
(Norme finanziarie)

A decorrere  dal 1985  l'entità del contributo ordinario annuale
comprensivo della quota associativa è determinato nella seguente
misura:

a) all'Associazione Teatro Regionale Toscano       L. 700.000.000
b) alla Fondazione Orchestra Regionale Toscana     L. 700.000.000
c) alla Fondazione Mediateca Regionale Toscana     L. 100.000.000

Alla copertura  finanziaria della spesa di Lire 1.500.000.000 per
i contributi  di cui  al precedente  comma  si  provvede  con  lo
stanziamento che  sarà previsto  nel bilancio  dell'esercizio al
capitolo corrispondente  al  16150  del  bilancio  1984  mediante
riduzione per  analogo importo  del  capitolo  corrispondente  al
16000.

La legge di bilancio determinerà il finanziamento dei contributi
di cui al terzo comma dell'art. 1.

ARTICOLO 5
(Norma finale)

Sono soppressi:

a) l'art.  3, lett.  b, della  LR 7/5/1980  n. 44 "Partecipazione
   della  Regione  Toscana  alla  costituzione  della  Fondazione
   Orchestra Regionale Toscana";

b) l'art.  3,  secondo  comma  della  LR  2  maggio  1983  n.  20
   "Costituzione della Fondazione Mediateca Regionale Toscana".

La LR  29 dicembre 1983, n. 85 "Contributo ordinario annuale alle
istituzioni culturali costituite per iniziativa della Regione" è
abrogata.

La presente  legge  regionale  sarà  pubblicata  sul  Bollettino
Ufficiale della  Regione Toscana.  E' fatto  obbligo  a  chiunque
spetti di  osservarla e  farla osservare come legge della Regione
Toscana.

Firenze, 31 dicembre 1984.

La presente  legge è  stata approvata dal Consiglio Regionale il
27-11-1984 ed è stata vistata dal Commissario del Governo il 22-
12-1984.



ORGANI
ATTIVITA' ARTISTICHE

