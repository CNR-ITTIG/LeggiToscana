Concessione  di   un  contributo   in  Comune   di  Piombino  per
l'effettuazione di un programma di ricerche in merito ad indagini
economiche -  sociali -  territoriali per  la  valutazione  della
fattibilità  della   centrale  elettrica  a  carbone  progettata
dall'ENEL per la località "Torre del Sale".

Il Consiglio Regionale ha approvato il 19-6-1984
Il Commissario del Governo ha apposto il visto il 18-7-1984
Il Presidente  della Giunta  Regionale promulga la seguente legge
regionale:

ARTICOLO 1

Per la  realizzazione di  un programma  di ricerche  di carattere
economico   -    sociale   e    territoriale   finalizzato   alla
determinazione indicata  dall'art. 3  della legge  19/12/1973, n.
880 in  ordine  alla  fattibilità  della  centrale  elettrica  a
carbone progettata  dall'ENEL per la località di Torre del Sale,
la Regione  concede al  Comune di  Piombino un  contributo di  L.
200.000.000 (duecentomilioni).

Il Comune  alla conclusione  delle  ricerche  è  tenuto  a  dare
comunicazione alla  Giunta regionale dei risultati delle indagini
finanziate con  il contributo  di cui  al precedente  comma e  di
quelle altre  che sulla  stessa centrale  effettuerà con  propri
finanziamenti.

Alla liquidazione del contributo provvede la Giunta regionale con
proprio atto.

ARTICOLO 2

Agli oneri  di spesa  derivanti  dall'attuazione  della  presente
legge si  fa fronte  con la seguente variazione da apportarsi per
analogo importo,  agli stati  di previsione  della  competenza  e
della cassa nel bilancio 1984:

SPESA

in diminuzione
Cap. 01380
   Spese  per   studi,  ricerche   e  speciali
   incarichi,   con    privilegio    per    le
   Università   (LLRR   20/7/1972,   n.   21;
   25/6/1981,  n.   54;     69/1981;  56/1982;
   79/1982; Lgg. 860/1956 e 910/1966)
                                                     200.000.000.

di nuova istituzione
Cap. 01390
   Contributo  al   Comune  di   Piombino  per
   l'effettuazione di un programma di ricerche
   in merito  ad indagini economiche, sociali,
   territoriali  per   la  valutazione   della
   fattibilità  della  centrale  elettrica  a
   carbone   progettata   dall'ENEL   per   la
   località "Torre del Sale" (LR n. __)

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
19-6-1984 ed è stata vistata dal Commissario di Governo il 18-7-
1984.



FONTI ENERGETICHE

