Recepimento del  terzo  accordo  contrattuale  nazionale  per  il
personale  delle   Regioni  a  statuto  ordinario.  Modifiche  ed
integrazioni delle  LLRR sullo  stato giuridico  ed economico del
personale.

Il Consiglio Regionale ha approvato il 27-3-1984
Il Commissario del Governo ha apposto il visto il 19-4-1984
Il Presidente  della Giunta  Regionale promulga la seguente legge
regionale:

ARTICOLO 1
(Finalità della legge)

A  seguito  del  terzo  accordo  contrattuale  nazionale  per  il
personale delle  Regioni a  Statuto ordinario sono, introdotte le
seguenti variazioni  alla Legge Regionale 6 settembre 1973, n. 54
e successive modificazioni ed integrazioni.

L'accordo contrattuale  nazionale di  cui al primo comma inizia a
produrre i  suoi effetti  economici a  far  tempo  dall'1/1/1983,
scade il  31/12/1984 e protrae i propri effetti economici fino al
30/6/1985.

I benefici  economici previsti  sono scaglionati con le modalità
di cui all'art. 34 a partire dall'1/1/1983 e fino all'1/1/1985.

ARTICOLO 2

L'art. 1  della Legge  Regionale  6  settembre  1973,  n.  54  è
sostituito dal seguente:

   "Art. 1
   (Qualifiche funzionali)

   Il  personale  della  Regione,  delle  aziende  e  degli  enti
   dipendenti  è  assegnato  ad  un  ruolo  unico  regionale  ed
   inquadrato in  otto qualifiche  funzionali  e  nella  prima  e
   seconda qualifica funzionale dirigenziale."

ARTICOLO 3

L'art. 2  della LR  6 settembre  1973, n.  54 è  sostituito  dal
seguente:

   "Art. 2
   (Dotazione organica)

   La dotazione  organica complessiva  del  personale  del  ruolo
   unico regionale è stabilita come segue:

   TABELLA RISTRUTTURATA
   Accanto alla  qualifica funzionale  è riportata  la dotazione
   (n. posti)

   2a     Qualifica dirigenziale     121
   1a     Qualifica dirigenziale     374
   VIII   Qualifica                 1060
   VII    Qualifica                  910
   VI     Qualifica                 1395
   V      Qualifica                    0
   IV     Qualifica                 1155
   III    Qualifica                  338
   II     Qualifica                    0
   I      Qualifica                    0

   Totale                           5390

   In relazione alle esigenze di funzionalità della Regione, per
   l'attuazione dei  compiti istituzionali  e delle  finalità ed
   obiettivi del  programma regionale  di sviluppo,  il Consiglio
   regionale,  con   deliberazione  adottata  su  proposta  della
   Giunta, nel  rispetto degli artt. 9 e 62, secondo comma, dello
   Statuto, sentite  le organizzazioni  sindacali  del  personale
   regionale, determina,  nell'ambito  della  dotazione  organica
   complessiva del  personale  del  ruolo  unico  regionale,  con
   riferimento  alle   qualifiche   funzionali   e   ai   profili
   professionali di cui al successivo art. 24:

   a) la  dotazione organica  dei singoli  dipartimenti ed uffici
      del Consiglio regionale;
   b) la  dotazione organica  dei singoli  dipartimenti ed uffici
      del centro direzionale;
   c) la  dotazione organica  dei  singoli  uffici  del  Comitato
      Regionale di Controllo e delle sue sezioni decentrate;
   d) la dotazione organica dei singoli uffici periferici;
   e) la  dotazione organica  di ciascuno  degli enti  e  aziende
      dipendenti;
   f) il  contingente numerico  complessivo    del  personale  da
      assegnare  agli   enti  locali   e  loro  associazioni  per
      l'esercizio delle funzioni delegate.

   Nell'ambito del contingente di cui alla precedente lettera f),
   la Giunta  regionale, sentite  le organizzazioni sindacali del
   personale regionale  maggiormente  rappresentative,  determina
   con propria deliberazione, di cui dovrà essere data immediata
   comunicazione al  Consiglio, il contingente per ciascuno degli
   enti locali e loro associazioni titolari di deleghe regionali.

ARTICOLO 4

Gli articoli  3, 4, 5, 6, 7, 8, 9 e 9/bis della Legge Regionale 6
settembre 1973, n. 54 sono sostituiti dai seguenti:

   "Art. 3
   (Declaratoria professionale della prima qualifica funzionale)

   Sono inserite nella prima qualifica funzionale le posizioni di
   lavoro caratterizzate da:

   Complessità delle prestazioni
   Attività  semplici   di  tipo   manuale   comportanti   anche
   l'utilizzo di strumenti di lavoro di uso comune.

   Professionalità
   Comuni conoscenze pratiche.

   Autonomia operativa
   Nessuna apprezzabile autonomia.

   Responsabilità
   Limitata alla corretta esecuzione del proprio lavoro

   Declaratoria di funzioni
   Svolge compiti di pulizia dei locali.

   Profilo professionale
   Addetto alle  pulizie: attività  di cui  alla declaratoria di
   funzioni."

   "Art. 4
   (Declaratoria   professionale    della    seconda    qualifica
   funzionale)

   Sono inserite  nella seconda qualifica funzionale le posizioni
   di lavoro caratterizzate da:

   Complessità delle prestazioni
   Attività  semplici   di  tipo  manuale  e  non  di  carattere
   ripetitivo, con  eventuale utilizzo  di strumenti di lavoro di
   uso elementare  e comune,  che non  comporta la trasformazione
   del prodotto ma la sola conservazione.

   Professionalità
   Comuni conoscenze  pratiche  per  le  quali  non  si  richiede
   preparazione professionale specifica.

   Autonomia operativa
   Nessuna apprezzabile  autonomia se  non quella  limitata  alla
   esecizione  del   proprio  lavoro  nell'ambito  di  istruzioni
   dettagliate.

   Responsabilità
   Limitata alla corretta esecuzione del proprio lavoro.

   Declaratoria di funzioni
   E' addetto  a compiti  di custodia e di sorveglianza di locali
   ed uffici, di cui cura l'apertura e la chiusura; di anticamera
   ed aula,  nel cui  ambito regola  l'accesso del  pubblico agli
   uffici, fornendo  informazioni semplici;  di  dislocazione  di
   fascicoli ed  oggetti di ufficio; di prelievo, distribuzione e
   spedizione di  corrispondenza; di commissioni anche esterne al
   luogo di lavoro; di esecuzione di fotocopie, di ciclostilati e
   di fascicolature,  mediante l'uso  di attrezzature  di  facile
   impiego e  manovrabilità. Le  mansioni di  tale qualifica  si
   integrano con quelle della prima qualifica.

   Profilo professionale
   Ausiliario: attività di cui alla declaratoria di funzioni."

   "Art. 5
   (Declaratoria professionale della terza qualifica funzionale)

   Sono inserite nella terza qualifica funzionale le posizioni di
   lavoro caratterizzate da:

   Complessità delle prestazioni
   Attività prevalentemente esecutiva o tecnico - manuale la cui
   esecuzione comporta anche gravosità e/o disagio, ovvero l'uso
   e la manutenzione ordinaria di strumenti e arnesi di lavoro.

   Professionalità
   Preparazione professionale qualifica da adeguata conoscenza di
   tecniche di  lavoro o  di procedure predeterminate acquisibili
   anche con un periodo limitato di pratica.

   Autonomia operativa
   Limitata all'esecuzione  del  proprio  lavoro  nell'ambito  di
   istruzioni dettagliate

   Responsabilità
   Limitata alla corretta esecuzione del proprio lavoro

   Eventuali elementi accessori
   Può richiedersi  il possesso  di particolari  abilitazioni  o
   patenti.

   Declaratoria di funzioni
   E' addetto  a prestazioni  tecnico -  manuali e amministrative
   semplici, lo  svolgimento delle  quali  presuppone  conoscenze
   preliminari  non  specializzate;  conduzione  e,  manutenzione
   ordinaria di  macchinari semplici  e di  impianti  tecnici  di
   varia natura;  conduzione di  autoveicoli o motoveicoli di cui
   esegue  la  pulizia  e  garantisce  l'ordinaria  manutenzione;
   attività  agricole   e  forestali;   altre  assimilabili  per
   capacità professionali,  conoscenze preliminari e esperienza;
   di compiti  accessori e collegati all'esercizio delle mansioni
   proprie della  qualifica, nonchè,  in via complementare e non
   prevalente, operazioni  a diverso  contenuto professionale che
   integrano e completano le funzioni assegnate.

   Le mansioni  di tale  qualifica possono  integrarsi con quelle
   delle  precedenti   purchè  siano  tra  di  loro  omogenee  e
   complementari.

   Profilo professionale
   Operatore: attività di cui alla declaratoria di funzioni."

   "Art. 6
   (Declaratoria professionale della quarta qualifica funzionale)

   Sono inserite  nella quarta  qualifica funzionale le posizioni
   di lavoro caratterizzate da:

   Complessità delle prestazioni
   Attività specializzate  nel campo  amministrativo, contabile,
   tecnico -  manutentivo  esercitate  anche  mediante  l'uso  di
   apparecchiature tecniche di tipo complesso.

   Complessità organizzative
   L'attività può  comportare il  coordinamento  di  addetti  a
   qualifiche inferiori  e altresì  il mantenimento  di rapporti
   diretti interni  ed esterni  al servizio  di appartenenza  per
   trattare questioni o pratiche di importanza apprezzabile.

   Professionalità
   E' richiesta una preparazione professionale specifica.

   Autonomia operativa
   Nell'ambito  di   istruzioni  generali   non   necessariamente
   dettagliate.

   Eventuali elementi accessori
   Può richiedersi  il possesso  di particolari  abilitazioni  o
   patenti

   Responsabilità
   Limitata  alla   corretta  esecuzione  del  proprio  lavoro  e
   all'eventuale coordinamento di addetti a qualifiche inferiori.

   Declaratoria di funzioni
   Esegue le  attività amministrative  che comportano operazioni
   di archivio,  protocollo, registrazione e reperimento, anche a
   mezzo  di   macchine   complesse,   di   atti,   documenti   e
   pubblicazioni; collabora  alla  minuta  istruzione  di  natura
   contabile, tecnica  e amministrativa  delle  pratiche;  esegue
   attività di  stenografia e/o  dattilografia, da  originali  e
   registrazioni,   anche    mediante   impiego    di    macchine
   memorizzatrici e  compositrici, di  cui garantisce l'ordinaria
   manutenzione; provvede alla collazionatura dei dattiloscritti;
   effettua   operazioni   di   esecuzione   dei   programmi   di
   elaborazione,   secondo   procedure   definite;   è   addetto
   all'esecuzione di  impianti telefonici complessi. Le attività
   sono  svolte   in  forma   integrata,  costituendo  una  unica
   posizione di  lavoro, ovvero  con esclusivo riferimento ad una
   parte di  esse, in  relazione alle  esigenze organizzative del
   settore di destinazione.

   E' addetto  a prestazioni  tecnico -  manuali, lo  svolgimento
   delle quali  presuppone conoscenze  specializzate, relative a:
   attività  agricole   e  forestali;   sorveglianza  idraulica;
   strutture per la ristorazione collettiva e complessi ricettivo
   - alberghieri;  servizi tecnici  attinenti, lo svolgimento dei
   lavori consiliari;  riparazione, collaudo  e anche ove occorra
   conduzione di autoveicoli; conduzione di operatrici semoventi;
   riproduzione litotipografica  e confezionamento  di  stampati;
   altri servizi tecnico - operativi di competenza regionale.

   Comporta l'impiego  di macchine  automatiche complesse, di cui
   garantisce l'ordinaria manutenzione, e lo svolgimento di altri
   compiti assimilabili  per capacità  professionali, conoscenze
   preliminari ed esperienza nonchè di operazioni amministrative
   complementari.

   Per  i   profili  professionali  amministrativi  della  quarta
   qualifica,  la   sesta  costituisce  la  qualifica  funzionale
   immediatamente superiore.

   Profili professionali
   Esecutore:  attività   di  cui   al  primo   capoverso  della
   declaratoria di funzioni.

   Esecutore tecnico: attività di cui al secondo capoverso della
   declaratoria di funzioni."

   "Art. 7
   (Declaratoria professionale della quinta qualifica funzionale)

   Sono inserite  nella quinta  qualifica funzionale le posizioni
   di lavoro caratterizzate da:

   Complessità delle prestazioni
   Attività professionale  che richiede  l'uso complesso di dati
   l'espletamento delle  prestazioni lavorative;  può richiedere
   altresì preparazione  tecnica e  particolare conoscenza delle
   tecnologie del lavoro con eventuale impiego di apparecchiature
   complesse.

   Complessità organizzative
   L'attività  può   comportare   funzioni   di   indirizzo   e
   coordinamento di operatori con qualifiche inferiori.

   Autonomia operativa
   E' completa  nell'ambito di prescrizioni di massima riferite a
   procedure generali.

   Responsabilità
   La prestazione lavorativa è caratterizzata da responsabilità
   per l'attività  direttamente svolta  e, eventualmente  per  i
   risultati conseguiti  dagli operatori  nei confronti dei quali
   si esercita il coordinamento.

   Declaratoria di funzioni
   E' addetto  a  funzioni  tecniche  che  richiedono  conoscenze
   preliminari ed esperienza a livello di operaio ed operatori ad
   alta  specializzazione,   con  connessa   responsabilità'  di
   indirizzo  di   posizioni  di   lavoro   a   minor   contenuto
   professionale, ed  a funzioni  di vigilanza  nell'ambito delle
   materie di  competenza regionale,  anche con  riferimento alla
   prevenzione e repressione delle violazioni di norme di legge e
   regolamentari.
   Detta  qualifica  può  essere  utilizzata  dalla  Regione  in
   relazione alla propria organizzazione del lavoro.

   Profilo professionale
   Collaboratore   professionale:    attività   di    cui   alla
   declaratoria di funzioni."

   "Art. 8
   (Declaratoria professionale della sesta qualifica funzionale)

   Sono inserite nella sesta qualifica funzionale le posizioni di
   lavoro caratterizzate da:

   Complessità' delle prestazioni
   Attività  che   comportano  l'uso   complesso  di   dati  per
   l'espletamento di  prestazioni lavorative  di natura  tecnica,
   amministrativa e  contabile a  livello  di  scuola  secondaria
   superiore.

   Complessità organizzative
   L'attività può  comportare il  coordinamento  di  addetti  a
   qualifiche inferiori  e altresì  il mantenimento  di rapporti
   diretti interni  ed esterni  al servizio  di appartenenza  per
   trattare questioni e pratiche importanti.

   Professionalità
   E' richiesta una preparazione derivante in genere da specifico
   titolo professionale.

   Autonomia operativa
   Grado di  iniziativa secondo  istruzioni di  massima, norme  e
   procedure  valevoli   nell'ambito  della  sfera  di  attività
   dell'addetto.

   Responsabilità
   Riferita alla  corretta esecuzione  del proprio  lavoro e alla
   organizzazione e  il coordinamento,  anche mediante emanazione
   di prescrizioni  dettagliate, del  lavoro  di  appartenenti  a
   qualifiche inferiori.

   Declaratoria di funzioni
   Cura, nel  campo amministrativo,  la raccolta, conservazione e
   reperimento di documenti, atti e norme; la ricerca, l'utilizzo
   e la  elaborazione semplice di elementi (atti, dati istruttori
   e documenti)  anche complessi  e complessa  di dati  semplici,
   secondo  istruzioni   di  massima;  la  redazione,  su  schemi
   definiti, di  provvedimenti  che  richiedono  procedure  anche
   complesse; la  corrispondenza e  le relazioni esterne correnti
   collegate  anche   ai  compiti  di  segreteria:  la  redazione
   sintetica di  verbali, comunicazioni,  testi e  documenti;  la
   rendicontazione,   le   attività   economali   correnti,   la
   rilevazione  statistica;   altri  compiti   assimilabili   per
   capacità professionali, conoscenze preliminari ed esperienza.
   Nel  campo   dell'informazione,  dell'elaborazione   dati,  la
   minutazione  dei   programmi,  la   gestione  operativa  degli
   impianti di  elaborazione,  il  controllo  delle  informazioni
   input/output, la  gestione dei flussi informativi ed attività
   di prima elaborazione statistica degli stessi.

   Nel campo  tecnico, le  attività correnti (indagini, rilievi,
   perizie, analisi, misurazioni, elaborati progettuali, disegni,
   assistenza tecnica, sperimentazione, ecc.).

   Con riferimento alle attività tecnico - operative dei servizi
   regionali,  svolge   compiti  caratterizzati  da  approfondita
   conoscenza delle tecniche di trasformazione, confezionamento e
   distribuzione dei  prodotti,  verificando  la  qualità  ed  i
   risultati  della   produzione;  conduzione   di   impianti   e
   macchinari che  comportano alta specializzazione; sovraintende
   tecnicamente alle operazioni effettuate dagli addetti all'area
   funzionale cui  è preposto; controlla lo stato degli impianti
   e macchinari,  predisponendo idonei  interventi per assicurare
   adeguati rendimenti ed evitare rapide usure.

   Funzioni docenti  nel settore  della formazione  professionale
   che richiedono  quale titolo  di studio  il diploma  di scuola
   media superiore.

   Profili professionali
   Istruttore: attività'  di cui  alla declaratoria  di funzioni
   nel campo amministrativo e nel campo dell'informazione.

   Istruttore tecnico:  attività di  cui  alla  declaratoria  di
   funzioni nel campo tecnico.

   Istruttore centri  tecnici: attività di cui alla declaratoria
   di  funzioni   nel  campo  tecnico  -  operativo  dei  servizi
   regionali e della formazione professionale."

   "Art. 9
   (Declaratoria   professionale    della    settima    qualifica
   funzionale)

   Sono inserite  nella settima qualifica funzionale le posizioni
   di lavoro caratterizzate da:

   Complessità delle prestazioni
   Attività  di   natura  tecnica,   amministrativa,   contabile
   consistente nell'istruttoria formale di atti e provvedimenti o
   nella elaborazione  di  dati,  nonchè  attività  di  studio,
   ricerca, elaborazione, progettazione.

   Dette attività  comportano altresì l'applicazione di norme e
   procedure ovvero  l'interpretazione delle  stesse e  dei  dati
   elaborati.

   Consistente  inoltre  nella  collaborazione  con  titolari  di
   posizioni di lavoro di maggior contenuto professionale.

   Direzione e coordinamento
   Può comportare il coordinamento di gruppi informali di lavoro
   o organizzazione di unità semplici.

   Autonomia operativa ed iniziativa
   Nell'ambito di  prescrizioni generali  contenute  in  norme  o
   procedure definite o in direttive di massima;
   l'iniziativa può  manifestarsi anche  nella individuazione di
   procedimenti necessari  alla soluzione dei casi esaminati e di
   concrete situazioni di lavoro.

   Responsabilità
   Per i risultati delle attività direttamente svolte nonchè di
   quelle del gruppo coordinato.

   Declaratoria di funzioni
   Svolge attività  di ricerca,  studio ed  elaborazione per  la
   preparazione  di   provvedimenti  o   interventi   preordinati
   all'attuazione dei  programmi di lavoro, alla cui impostazione
   è tenuto  a collaborare  nell'ambito dell'unità  organica in
   cui  è  inserito.  Con  riferimento  ai  compiti  attribuiti:
   espleta attività  proprie di  specifiche discipline tecniche,
   che comportano  anche assunzione  di autonoma  responsabilità
   professionale; definisce  le procedure correnti, verificandole
   nell'ambito  dell'unità  operativa;  redige  provvedimenti  e
   schemi di provvedimenti; cura la corrispondenza e le relazioni
   esterne;   relaziona    periodicamente    sull'efficienza    e
   razionalità delle  procedure e  sullo stato di attuazione dei
   compiti attribuiti; svolge i compiti di segreteria di progetto
   e di  segreteria di  direzione di supporto per l'attuazione di
   procedure,  di   progetti  operativi   complessi  e   atti  di
   programmazione; partecipa  ai gruppi  di lavoro  per obiettivi
   attinenti  i  compiti  attribuiti;  collabora  alle  attività
   formative   ed    agli   interventi   di   aggiornamento,   di
   qualificazione e/o  riqualificazione programmati  per l'unità
   organica in  cui è  inserito. Si  avvale  degli  strumenti  e
   metodologie  informative   ed  informazione   predisposti  dal
   sistema regionale  di gestione delle informazioni. Provvede ad
   altri  compiti   assimilabili  per   capacità  professionale,
   conoscenze  preliminari   ed  esperienza,   nonchè   in   via
   complementare  e   non  prevalente,  a  operazioni  a  diverso
   contenuto professionale che integrano e completano le funzioni
   assegnate.
   Funzioni docenti  nel settore  della formazione  professionale
   che richiedono quale titolo di studio il diploma di laurea.

   La posizione  di lavoro  può comportare  l'indirizzo di altre
   posizioni di lavoro a minor contenuto professionale.

   Profili professionali
   Istruttore direttivo:  attività di  cui alla  declaratoria di
   funzioni   nel    campo   delle   discipline   amministrative,
   finanziarie,   contabili,    informatiche,    statistiche    e
   documentali.

   Istruttore direttivo tecnico - professionale: attività di cui
   alla declaratoria  di  funzioni  nel  campo  delle  discipline
   attinenti la pianificazione del territorio, tutela ambientale,
   lavori pubblici,  agricolo -  forestale, edilizia,  idraulica,
   viabilità, trasporti,  infrastrutture,  fonti  di  energia  e
   altri servizi tecnici regionali.

   Insegnante formazione  professionale: attività  di  cui  alla
   declaratoria  di   funzioni,  nel   campo   della   formazione
   professionale, in  una o più discipline omogenee per settore,
   attuando in  queste anche  le esperienze  e le esercitazioni e
   curando la conservazione delle attrezzature didattiche."

   "Art. 9/bis
   (Declaratoria professionale dell'ottava qualifica funzionale)

   Sono inseriti nell'ottava qualifica funzionale le posizioni di
   lavoro caratterizzate da:

   Complessità e difficoltà delle prestazioni
   Attività di studio, di ricerca, di elaborazione di piani e di
   programmi    che     richiedono    elevata    specializzazione
   professionale, nonchè  il controllo dei risultati nei settori
   amministrativi, tecnico  - scientifici,  ovvero l'istruttoria,
   la predisposizione  e la formazione di atti e provvedimenti di
   notevole grado di difficoltà.

   Può  comportare   la  responsabilità   di  unità  operative
   organiche e l'esercizio di funzioni con rilevanza esterna.

   Autonomia operativa ed iniziativa
   L'attività è  caratterizzata da  facoltà  di  decisione  ed
   autonomia di  iniziativa nell'ambito  degli obiettivi  e degli
   indirizzi generali.

   Responsabilità
   L'attività comporta  la piena  responsabilità dell'attività
   direttamente svolta,  delle istruzioni  impartite, nonchè del
   conseguimento  degli   obiettivi  previsti  dai  programmi  di
   lavoro.

   Declaratoria di funzioni
   Svolge attività  di ricerca,  studio ed  elaborazione rivolta
   alla predisposizione  di provvedimenti  ed interventi  diretti
   all'attuazione dei  programmi di lavoro, alla cui formulazione
   è  tenuto  a  collaborare  nell'ambito  dell'unità  organica
   complessa; organizzazione  della raccoltà ed elaborazione dei
   dati relativi  allo stato  di attuazione  dei programmi  e  al
   grado di incidenza degli interventi.

   Nell'ambito  dell'unità   operativa  complessa   in  cui   è
   inserito:  collabora,   predisponendo  i   relativi   atti   e
   documenti,  alla   redazione  di   progetti  e  di  schemi  di
   articolati, pareri  ed istruttorie di particolare complessità
   e  rilevanza;   può  partecipare  ai  gruppi  di  lavoro  per
   obiettivi in  relazione ai compiti affidati. Espleta attività
   di progettazione  e formazione in interventi di aggiornamento,
   qualificazione e/o riqualificazione.

   Si  avvale   degli  strumenti  e  metodologie  informative  ed
   informatiche predisposti  dal sistema  regionale  di  gestione
   delle informazioni. Espleta le attività proprie di specifiche
   discipline   che    comportano    assunzione    di    autonoma
   responsabilità  professionale   per  la   quale  è  prevista
   specifica abilitazione.

   Nell'ambito  dell'unità   organica  complessa   può   essere
   incaricato della  responsabilità -  con compiti  di indirizzo
   dell'attività  degli   addetti  -  di  una  unità  operativa
   organica eventualmente prevista in ordine alla quale: verifica
   il rispetto dei tempi e delle procedure previsti dal programma
   e dalle  norme; definisce  le procedure  correnti;  segue  gli
   affari di  complessità non  ordinaria e le relative relazioni
   esterne;   relaziona    periodicamente    sull'efficienza    e
   razionalità delle  procedure  dell'organizzazione  anche  con
   riferimento ai carichi di lavoro.

   Profili professionali
   Funzionario giuridico  amministrativo: attività  di cui  alla
   declaratoria  di   funzioni   nel   campo   delle   discipline
   giuridiche,      amministrative      e      delle      scienze
   dell'organizzazione.

   Funzionario  per   il  territorio:   attività  di   cui  alla
   declaratoria di funzioni nel campo delle discipline tecniche e
   tecnico  -   professionali,  urbanistiche   (pianificazione  e
   gestione   de   territorio),   ambientali   e   naturalistiche
   (utilizzazione, salvaguardia  e tutela  dell'ambiente e  delle
   riserve naturali) e delle scienze e tecniche delle costruzioni
   e dei servizi.

   Funzionario per l'economia e la finanza: attività di cui alla
   declaratoria di funzioni nel campo delle discipline economiche
   e  finanziarie   (programmazione  economica  e/o  finanziaria,
   pianificazione ed  organizzazione delle  attività  produttive
   agricole, industriale e terziarie, economia aziendale, finanza
   pubblica; credito).

   Funzionario  socio   -  sanitario:   attività  di   cui  alla
   declaratoria di funzioni nel campo delle discipline tecniche e
   tecnico - professionali sanitarie e sociali.

   Funzionario per  la cultura  e l'istruzione:  attività di cui
   alla declaratoria di funzioni nel campo dell'educazione, delle
   scienze umane  e  delle  discipline  storico  -  letterarie  e
   artistiche, attinenti  la cultura, l'istruzione, la formazione
   professionale la  tutela e  valorizzazione dei beni culturali,
   lo sport.

   Funzionario  per   informazione:   attività   di   cui   alla
   declaratoria  di   funzioni   nel   campo   delle   discipline
   informatiche,  statistiche,   documentarie  e   pubblicistiche
   attinenti la gestione e il trattamento delle informazioni."

   "Art. 9/ter
   (Prima qualifica funzionale dirigenziale)

   Il personale  appartenente  alla  prima  qualifica  funzionale
   dirigenziale  esercita   le  proprie  funzioni  a  livello  di
   responsabilità e  direzione della  struttura organizzativa di
   primo grado  e/o per  compiti di studio e ricerca diretti alla
   formulazione e  realizzazione dei  programmi nell'ambito delle
   competenze per materia o per obiettivo.

   Profili professionali
   Dirigente di  1a qualifica giuridico amministrativo: attività
   di  cui   alla  declaratoria   di  funzioni  nel  campo  delle
   discipline  giuridiche,   amministrative   e   delle   scienze
   dell'organizzazione.

   Dirigente di  1a qualifica per il territorio: attività di cui
   alla declaratoria  di  funzioni  nel  campo  delle  discipline
   tecniche   e    tecnico    -    professionali,    urbanistiche
   (pianificazione  e  gestione  del  territorio),  ambientali  e
   naturalistiche   (utilizzazione,    salvaguardia   e    tutela
   dell'ambiente e  delle riserve  naturali) e  delle  scienze  e
   tecniche delle costruzioni e dei servizi.

   Dirigente  di  1a  qualifica  per  l'economia  e  la  finanza:
   attività di cui alla declaratoria di funzioni nel campo delle
   discipline economiche  e finanziarie (programmazione economica
   e/o  finanziaria,   pianificazione  ed   organizzazione  delle
   attività  produttive   agricole,  industriali   e  terziarie,
   economica aziendale, finanza pubblica credito).

   Dirigente di  1a qualifica socio - sanitario: attività di cui
   alla declaratoria  di  funzioni  nel  campo  delle  discipline
   tecniche e tecnico - professionali sanitarie e sociali.

   Dirigente di  1a qualifica  per  la  cultura  d  l'istruzione:
   attività di  cui alla  declaratoria  di  funzioni  nel  campo
   dell'educazione,  delle   scienze  umane  e  delle  discipline
   storico -  letterarie  e  artistiche,  attinenti  la  cultura,
   l'istruzione,  la   formazione  professionale   la  tutela   e
   valorizzazione dei beni culturali, lo sport.

   Dirigente di 1a qualifica per l'informazione: attività di cui
   alla declaratoria  di  funzioni  nel  campo  delle  discipline
   informatiche,  statistiche,   documentarie  e   pubblicistiche
   attinenti la gestione e il trattamento delle informazioni."

   "Art. 9/Quater
   (Seconda qualifica funzionale dirigenziale)

   Il personale  appartenente alla  seconda qualifica  funzionale
   dirigenziale  esercita   le  proprie  funzioni  a  livello  di
   responsabilità delle strutture organizzative di secondo grado
   per materia  omogenea e/o  per compiti  di studio,  ricerca ed
   elaborazione   complesse    dirette   alla    formulazione   e
   realizzazione dei  programmi nell'ambito  delle competenze per
   materia e per obiettivo.

   Profili professionali
   Dirigente di  II qualifica giuridico amministrativo: attività
   di  cui   alla  declaratoria   di  funzioni  nel  campo  delle
   discipline  giuridiche,   amministrative   e   delle   scienze
   dell'organizzazione.

   Dirigente di  II qualifica per il territorio: attività di cui
   alla declaratoria  di  funzioni  nel  campo  delle  discipline
   tecniche   e    tecnico    -    professionali,    urbanistiche
   (pianificazione  e  gestione  del  territorio),  ambientali  e
   naturalistiche   (utilizzazione,    salvaguardia   e    tutela
   dell'ambiente e  delle riserve  naturali) e  delle  scienze  e
   tecniche delle costruzioni e dei servizi.

   Dirigente  di  II  qualifica  per  l'economia  e  la  finanza:
   attività di cui alla declaratoria di funzioni nel campo delle
   discipline economiche  e finanziarie (programmazione economica
   e/o  finanziaria,   pianificazione  ed   organizzazione  delle
   attività  produttive   agricole,  industriali   e  terziarie,
   economia aziendale, finanza pubblica, credito).

   Dirigente di  II qualifica socio - sanitario: attività di cui
   alla declaratoria  di  funzioni  nel  campo  delle  discipline
   tecniche e tecnico - professionali sanitarie e sociali.

   Dirigente di  II qualifica  per  la  cultura  e  l'istruzione:
   attività di  cui alla  declaratoria  di  funzioni  nel  campo
   dell'educazione,  delle   scienze  umane  e  delle  discipline
   storico -  letterarie  e  artistiche,  attinenti  la  cultura,
   l'istruzione,  la   formazione  professionale   la  tutela   e
   valorizzazione dei beni culturali, lo sport.

   Dirigente di II qualifica per l'informazione: attività di cui
   alla declaratoria  di  funzioni  nel  campo  delle  discipline
   informatiche,  statistiche,   documentarie  e   pubblicistiche
   attinenti la gestione e il trattamento delle informazioni."

   "Art. 9/Quinquies
   (Funzioni di coordinamento)

   La funzione  di coordinamento  è istituita  per assicurare le
   funzioni  di   direzione  di   varie  aree   operative  e   di
   coordinamento.

   L'incarico per  la funzione  di coordinamento  è conferito  a
   tempo determinato  per un  periodo non  superiore a 3 anni; è
   revocabile,  rinnovabile,   ed  è   attribuito  al  personale
   inserito nella  seconda qualifica dirigenziale che continua ad
   esercitare  contemporaneamente   le  funzioni   della  propria
   qualifica.

   Gli incarichi  di coordinamento  dirigenziale della  struttura
   operativa regionale  non possono  essere superiori a 1,5 volte
   il numero  dei membri  della Giunta,  più  uno  correlato  al
   Consiglio regionale."

   "Art. 9/Sexies
   (Funzione dirigenziale)

   La funzione  dirigenziale regionale è rivolta ad assicurare e
   garantire il  ruolo di programmazione dello sviluppo economico
   e sociale  e di  indirizzo e  coordinamento e  controllo delle
   istituzioni pubbliche subregionali, in conformità ai principi
   definiti  nello  Statuto  ed  in  attuazione  degli  indirizzi
   politico -  amministrativi  formulati  dai  componenti  organi
   istituzionali.

   Essa si esplica essenzialmente mediante:

   - il raccordo delle strutture tecnico - amministrative con gli
     organi politico  - istituzionali,  con  un  diretto  apporto
     collaborativo alla formazione delle scelte degli indirizzi e
     dei  programmi  della  Regione  e  alla  loro  attuazione  e
     verifica;
   - il coordinamento delle relazioni interfunzionali, interne ed
     esterne, delle  e tra  le strutture operative della Regione,
     in   modo    da   garantire    la   reciproca   integrazione
     interdisciplinare  e  la  complessiva  coerenza  dell'azione
     degli apparati amministrativi regionali.

   L'esercizio della funzione dirigenziale - inteso ad assicurare
   l'efficienza e  l'efficacia dell'azione  amministrativa  -  è
   caratterizzato da:

   - preparazione  culturale e  professionale tale da garantire i
     più ampi  rapporti interdisciplinari, la collaborazione con
     e  tra   diverse  professionalità   specifiche,  l'utilizzo
     integrato di molteplici competenze tecniche e scientifiche;
   - piena  autonomia tecnica  di decisione  e di  direzione,  in
     particolare  nella  organizzazione  ed  utilizzazione  delle
     risorse assegnate;
   - diretta   responsabilità    dell'attività    personalmente
     svolta, nonchè delle decisioni assunte e delle disposizioni
     impartite nell'esercizio delle rispettive attribuzioni."

   "Art. 9/Septies
   (Attribuzioni e compiti dei dirigenti regionali)

   In  relazione  alle  attribuzioni  che  derivano  dalla  legge
   regionale sull'ordinamento degli uffici, i dirigenti regionali
   organizzano e dirigono le strutture ivi previste, studiano gli
   aspetti  ed   esaminano  i  problemi  di  natura  giuridico  -
   amministrativa, economico  -  sociale  tecnico  -  scientifica
   attinenti  le   materie  di  competenza  regionale,  elaborano
   relazioni,   pareri,    proposte,   documenti,    schemi    di
   provvedimenti legislativi e regolamentari.

   Forniscono ai  competenti organi  politico - istituzionali gli
   elementi di  conoscenza e di valutazione tecnica necessari per
   l'analisi del  grado di soddisfacimento del pubblico interesse
   e  la  scelta  delle  conseguenti  determinazioni,  formulando
   proposte  anche   alternative  in   termini  di  rapporto  tra
   risultati conseguibili e rispettivi costi.

   A questo fine possono disporre inchiesta e promuovere ricerche
   per la  migliore individuazione e qualificazione dei bisogni e
   degli interessi rilevanti.

   Collaborano alla  determinazione e  selezione degli  obiettivi
   generali dell'Amministrazione  ed alla formulazione dei piani,
   programmi e  progetti in cui si articola il Piano regionale di
   sviluppo.

   Attuano  la   specificazione  degli   obiettivi  indicati  dai
   competenti  organi   politico  -   istituzionali  e   la  loro
   traduzione in  programmi di  lavoro, verificandone lo stato di
   attuazione ed i risultati.

   Disciplinano il funzionamento e l'organizzazione interna delle
   strutture  operative   cui  siano   preposti,  assicurando  la
   migliore utilizzazione  e  l'efficace  impiego  delle  risorse
   umane e strumentali assegnate.

   Studiano i  problemi di organizzazione, la razionalizzazione e
   semplificazione  delle   procedure,  le   nuove   tecniche   e
   metodologie  di   lavoro,  formulando   proposte  o  adottando
   disposizioni volte  ad assicurare  l'osservanza dei criteri di
   regolarità   gestionale,    speditezza   amministrativa    ed
   economicità  di   gestione,  con   riferimento  al   rapporto
   costi/benefici.

   Ai dirigenti  regionali, nel  rispetto delle norme statutarie,
   nell'ambito delle rispettive attribuzioni, competono inoltre:

   - l'amministrazione  degli    stanziamenti    di      bilancio
     corrispondenti alle  funzioni della  struttura organizzativa
     cui sono preposti e la firma delle proposte di assunzione di
     impegni di spesa e di liquidazione della stessa;
   - l'azione  di vigilanza  e controllo  volta ad  accertare  la
     correttezza e  la  regolarità  amministrativa  e  contabile
     dell'attività, la razionale organizzazione delle strutture,
     l'adeguata  utilizzazione   del  personale   e   l'andamento
     generale degli uffici;
   - la  firma dei  contratti  e  delle  convenzioni  nei  limiti
     fissati nelle  deliberazioni  che  autorizzano  la  relativa
     stipula;
   - l'emanazione  di atti a rilevanza esterna loro attribuiti da
     leggi regionali o delegati da organi regionali;
   - l'emanazione  di  istruzioni  e  disposizioni  di  carattere
     organizzativo per l'applicazione di leggi e regolamenti;
   - la  partecipazione ad  organi   collegiali,   commissioni  o
     comitati operanti in seno all'Amministrazione;
   - la  rappresentanza dell'Amministrazione  regionale e la cura
     degli interessi della stessa."

   "Art. 9/Octies
   (Responsabilità dei dirigenti)

   Ferma   restando    la   responsabilità    penale,    civile,
   amministrativa,  contabile   e   disciplinare   prevista   per
   l'impiego pubblico,  i dirigenti  sono  altresì  responsabili
   dell'espletamento  delle   funzioni   loro   attribuite   come
   descritte nei  precedenti  articoli  9  sexies  e  9  septies,
   nonchè del  buon andamento e della imparzialità della azione
   degli uffici o delle attività cui sono preposti.

   In particolare sono responsabili:

   - dell'osservanza  delle direttive generali e dei programmi di
     massima formulati dagli organi competenti;
   - delle disposizioni da loro impartite;
   - del  conseguimento dei  risultati dell'azione dell'ufficio e
     dell'attività cui  sono preposti in termini di rapporto tra
     risultati raggiunti inerenti al settore affidato.

   I risultati, se non corrispondenti alle attribuzioni affidate,
   sono  contestati   con  atto  scritto  dal  competente  organo
   istituzionale.  Qualora   non   siano   ritenute   valide   le
   giustificazioni addotte,  può essere disposta la revoca della
   funzione.

   L'esercizio della  funzione dirigenziale comporta un impegno a
   tempo pieno  e la  disponibilità alla prestazione di orari di
   lavoro corrispondenti  alle esigenze  dei compiti da assolvere
   anche in rapporto al funzionamento degli organi regionali.

   Alle  qualifiche   dirigenziali  si   applica  la  più  ampia
   mobilità nell'ambito  della struttura  regionale, fatto salvo
   il possesso dei requisiti professionali specifici necessari."

ARTICOLO 5

Il quarto  e quinto  comma dell'art.  10 della  Legge Regionale 6
settembre 1973, n. 54 sono soppressi.

ARTICOLO 6

L'art. 11  della Legge  Regionale 6  settembre  1973,  n.  54  è
sostituito dal seguente:

   "Art. 11
   (Titolo di studio)

   I titoli  di studio  per l'accesso  dall'esterno agli impieghi
   regionali sono i seguenti:

   I    qualifica     funzionale:    assolvimento    dell'obbligo
        scolastico.
   II   qualifica     funzionale:    assolvimento    dell'obbligo
        scolastico.
   III  qualifica funzionale: licenza della scuola dell'obbligo e
        qualificazione professionale se richiesta.
   IV   qualifica funzionale: licenza della scuola dell'obbligo e
        specializzazione professionale se richiesta.
   V    qualifica funzionale:   diploma    di  scuola  secondaria
        superiore  o   equipollente  e/o   particolari  requisiti
        previsti per  i singoli  profili  professionali,  nonchè
        specifica specializzazione  professionale acquisita anche
        attraverso altre esperienze di lavoro.
   VI   qualifica  funzionale:  diploma    di  scuola  secondaria
        superiore o equipollente.
   VII  qualifica funzionale: diploma di laurea.
   VIII qualifica  funzionale:  diploma  di  laurea,  nonchè  la
        prescritta   abilitazione   nel   caso   di   prestazioni
        professionali.
   I    qualifica funzionale  dirigenziale:  diploma  di  laurea;
        specializzazione  e/o   abilitazione  professionale   ove
        richieste dagli ordinamenti.
   II   qualifica funzionale  dirigenziale:  diploma  di  laurea;
        specializzazione  e/o   abilitazione  professionale   ove
        richieste dagli ordinamenti.

ARTICOLO 7

Nell'art. 12  della Legge  Regionale 6 settembre 1973, n. 54 dopo
il primo comma, sono aggiunti i seguenti commi:

   "Alla  prima   qualifica  funzionale  dirigenziale  si  accede
   mediante concorso  pubblico per  titoli ed  esami  scritti  ed
   orali.

   Alla seconda  qualifica funzionale  dirigenziale si accede per
   concorso interno,  per  titoli  ed  esami  scritti  ed  orali,
   riservato  al  personale  appartenente  alla  prima  qualifica
   funzionale dirigenziale  con  tre  anni  di  anzianità  nella
   qualifica. Ai  posti non  coperti  con  concorso  interno,  si
   accede per  concorso pubblico  per titoli  ed esami  scritti e
   orali."

ARTICOLO 8

L'art. 17/bis  della Legge  Regionale 6  settembre 1973, n. 54 è
sostituito dal seguente:

   "Art. 17/bis
   (Riserve di posti)

   Nei concorsi  pubblici per la copertura di posti dalla seconda
   all'ottava qualifica  funzionale, il  50% dei  posti  messi  a
   concorso è  riservato al  personale in  servizio appartenente
   alla qualifica  immediatamente inferiore  a quella  del  posto
   messo a  concorso e  che abbia in tale qualifica un'anzianità
   di servizio  di almeno  cinque anni  ed il  titolo  di  studio
   richiesto  per   l'accesso   alla   qualifica   immediatamente
   inferiore a quella per la quale concorre.

   Hanno titolo  a fruire  di tale  riserva  anche  i  dipendenti
   muniti  del   titolo  di  studio  richiesto  per  il  concorso
   pubblico, indipendentemente dall'anzianità di servizio.

   Nei concorsi  pubblici  per  l'accesso  alla  prima  qualifica
   funzionale dirigenziale,  il 25% dei posti messi a concorso è
   riservato  ai   dipendenti  inquadrati   all'ottava  qualifica
   funzionale con tre anni di anzianità nella qualifica."

ARTICOLO 9

Nell'art. 20,  secondo comma  della Legge  Regionale 6  settembre
1973, n.  54 le  parole "entro  un anno"  sono  sostituite  dalle
parole "entro due anni".

ARTICOLO 10

Dopo l'art. 21 della Legge Regionale 6 settembre 1973, n. 54 sono
introdotti i seguenti:

   "Art. 21/bis
   (Rapporti di lavoro a tempo determinato)

   La Regione può procedere ad assunzioni a tempo determinato di
   personale  da  utilizzare  per  lo  svolgimento  di  attività
   comprese  nell'ambito   di  profili  professionali  propri  di
   qualifiche funzionali fino alla sesta.

   Le  assunzioni   possono  essere   effettuate   per   esigenze
   indilazionabili e  di carattere eccezionale, determinate nella
   durata e specificatamente motivate, anche in relazione a:

   a) sostituzione  di personale  di ruolo assente per un periodo
      di durata  superiore a  trenta giorni a causa di malattia o
      di  congedo   straordinario  non   retribuito  per   motivi
      personali;
   b) temporanea  vacanza di  posti di  organico per la copertura
      dei quali è stato indetto il relativo concorso pubblico.

   Le assunzioni sono effettuate con le seguenti modalità:

   a) il  personale assunto  a tempo  determinato non può essere
      tenuto  in   servizio  per   un  periodo  di  tempo,  anche
      discontinuo, complessivamente  superiore a  novanta  giorni
      nell'anno solare,  a compimento  dei quali  il rapporto  è
      risolto di diritto;
   b) il  personale   cessato    dal  servizio  non  può  essere
      nuovamente assunto  se non  siano trascorsi almeno sei mesi
      dal compimento  del periodo  complessivo indicato  al punto
      precedente;
   c) al  personale assunto  ai    sensi  del  presente  articolo
      compete il  trattamento economico spettante al personale di
      ruolo di  pari qualifica  nonchè il  trattamento  di  fine
      servizio previsto  dall'art. 9  della  legge  regionale  10
      maggio 1982, n. 35. Ai fini del trattamento assistenziale e
      pensionistico detto  personale è  iscritto rispettivamente
      alla competente  gestione per le assicurazioni obbligatorie
      contro le malattie e alla CPDEL.

   Presso la  Giunta sono  istituiti, suddivisi  per provincia  e
   distinti per  profili professionali,  appositi  elenchi  degli
   aspiranti alle  assunzioni straordinarie  da compilare secondo
   le modalità indicate nei commi successivi.

   Gli aspiranti  devono presentare apposita domanda, indirizzata
   al Presidente della Giunta, a mezzo di lettera raccomandata.

   Sono  iscritti   in  detti   elenchi,  secondo   l'ordine   di
   presentazione della  domanda da  rilevarsi dal  bollo  postale
   delle relative  raccomandate, gli  aspiranti che  non  abbiano
   superato il  cinquantesimo anno  di età  e siano  in possesso
   degli  altri  requisiti  per  l'assunzione  ai  corrispondenti
   impieghi di ruolo.

   Gli aspiranti  iscritti negli  elenchi di  cui  ai  precedenti
   commi hanno  titolo di precedenza, secondo l'ordine risultante
   dagli  elenchi   medesimi,  nelle   assunzioni  relative  alla
   provincia e  al profilo professionale per cui hanno presentato
   la domanda,  anche nelle  ipotesi di nuove assunzioni disposte
   ai sensi delle lettere a) e b) del precedente terzo comma.

   L'Amministrazione si  riserva  di  verificare  l'idoneità  ai
   compiti da svolgere degli aspiranti alle assunzioni.

   Qualora esistano  graduatorie di  idonei in  pubblici concorsi
   per la  copertura di  posti  del  ruolo  unico  regionale,  le
   assunzioni  di   cui  al  presente  articolo  sono  effettuate
   attingendo prioritariamente da dette graduatorie.

   Il personale  temporaneo che  comunque  abbia  dato  prova  di
   scarso rendimento o abbia tenuto un comportamento non conforme
   ai doveri  di ufficio  è cancellato  dal relativo  elenco con
   provvedimento motivato della Giunta, adottato previo confronto
   con  le   OOSS  aziendali;   il  provvedimento  è  comunicato
   all'interessato.

   Le assunzioni straordinarie per mansioni del personale operaio
   sono disposte  con l'osservanza  delle norme  sul collocamento
   dei lavoratori  disoccupati ai sensi della legge 20-5-1970, n.
   300."

   "Art. 21/ter
   (Rapporto di lavoro a tempo parziale)

   I posti  di organico ad orario pieno fino alla sesta qualifica
   funzionale possono  essere  trasformati  in  posti  ad  orario
   ridotto.

   Fermo  restando  che  ad  ogni  posto  a  tempo  pieno  devono
   corrispondere due  posti a tempo parziale, il numero dei posti
   convertibili,  l'individuazione  dei  settori  e  dei  profili
   professionali  sono   definiti  in   sede  di   contrattazione
   decentrata.

   Il rapporto  di lavoro a tempo parziale è regolato sulla base
   dei seguenti criteri:

   1) il  part -  time comporta  un orario  giornaliero di lavoro
      pari al  50%  dell'orario  normale,  articolato  su  almeno
      cinque giorni lavorativi settimanali.
   2) al  rapporto  di  lavoro  a  part  -  time  si  applica  la
      disciplina del  rapporto di  lavoro del  personale a  tempo
      pieno ivi  compresa la  incompatibilità assoluta  con ogni
      altro  rapporto  di  lavoro  pubblico  o  privato  o  altre
      attività professionali.
   3) le  norme di  accesso sono le stesse di quelle previste per
      il personale a tempo pieno.
   4) il  trattamento economico  è  pari  al  50%  di  tutte  le
      competenze fisse  e periodiche  spettanti  al  personale  a
      tempo  pieno,   ivi   compresa   l'indennità   integrativa
      speciale.
   5) il  salario di anzianità, previsto nel successivo articolo
      35, è pari al 50% di quello spettante al personale di pari
      qualifica a orario intero.
   6) al  personale a part - time spettano per intero le quote di
      aggiunta di famiglia in quanto dovute.
   7) il  personale a  part -  time non può eseguire prestazioni
      straordinarie nè può usufruire di benefici che comportino
      a qualsiasi titolo riduzione di orario di lavoro.
   8) non  possono coprire  posti a  part - time i dipendenti con
      posizione  funzionale   di  direzione  o  coordinamento  di
      strutture operative.
   9) le assunzioni a part - time non precostituiscono diritto ad
      ottenere la  trasformazione del  rapporto di lavoro a tempo
      pieno.

   Il personale a tempo pieno può chiedere la trasformazione del
   rapporto di  lavoro da  tempo pieno  a part - time o viceversa
   sempre che vi siano le disponibilità dei relativi posti.

   Le  norme   del  presente   articolo   operano   con   effetto
   dall'emanazione  della   normativa  statale   concernente   la
   regolamentazione degli  aspetti previdenziali  del rapporto  a
   tempo parziale."

ARTICOLO 11

Il Capo  I del Titolo III della Legge Regionale 6 settembre 1973,
n. 54 è così sostituito:

   "CAPO I
   Profili professionali - Mobilità"

ARTICOLO 12

L'art. 24  della Legge  Regionale 6  settembre  1973,  n.  54  è
sostituito dal seguente:

   "Art. 24
   (Profili professionali e mansioni)

   Le qualifiche funzionali del personale regionale si articolano
   nei   profili   professionali   indicati   nell'ambito   delle
   qualifiche funzionali  descritte agli  artt. 3, 4, 5, 6, 7, 8,
   9, 9-bis, 9-ter e 9-quater.

   Nell'ambito di  ciascun profilo professionale sono definite le
   mansioni che il personale è tenuto a svolgere, sulla base del
   contenuto peculiare  del tipo  di prestazione, degli specifici
   requisiti culturali  e di  esperienza professionale richiesti,
   delle aree omogenee di funzioni o settori di attività.

   Le mansioni  sono definite  con  deliberazione  del  Consiglio
   regionale, su  proposta della  Giunta, nel  rispetto dell'art.
   62, secondo  comma, dello  Statuto, sentite  le organizzazioni
   sindacali del personale regionale.

   A  seguito   della  definizione   delle  mansioni,  la  Giunta
   regionale provvede,  con propria  deliberazione, nel  rispetto
   dell'art. 62,  secondo comma,  dello Statuto, a determinare il
   numero dei posti da assegnare a ciascuna di esse.

   La posizione  funzionale di  ciascun  dipendente  è  definita
   dall'assegnazione  ad  uno  dei  profili  professionali  della
   propria qualifica  funzionale  di  inquadramento,  a  mansioni
   comprese  nello   stesso  profilo,   nonchè  ad   una   delle
   articolazioni della dotazione organica del personale del ruolo
   unico regionale.

   L'assegnazione è  effettuata con  deliberazione della  Giunta
   regionale, nel  rispetto dell'art.  62, secondo  comma,  dello
   Statuto."

ARTICOLO 13

Negli artt.  25 e  27 della  Legge regionale 6 settembre 1973, n.
54, la  parola "mansioni"  è sostituita  dalle  parole  "profili
professionali e mansioni".

ARTICOLO 14

Gli artt. 29, 30 30-bis, 30-ter e 30-quater della Legge Regionale
6 settembre 1973, n. 54 sono sostituiti dai seguenti:

   "Art. 29
   (Trasferimenti)

   I trasferimenti  di personale da un dipartimento od ufficio ad
   altri sono  disposti dalla  Giunta, nel  rispetto del  secondo
   comma dell'art.  62 dello  Statuto, sentiti gli interessati, e
   devono rispondere  ad  esigenze  di  servizio;  sono  altresì
   finalizzati alla  razionalizzazione dell'impiego del personale
   e all'avvicinamento  del  dipendente  alla  propria  residenza
   anagrafica e/o alla ricongiunzione con il nucleo familiare.

   Il trasferimento  può anche essere richiesto dall'interessato
   e potrà  essere disposto  salvo che non vi ostino esigenze di
   servizio.

   La mobilità  interna che  non comporta assegnazioni a sede di
   lavoro in territorio comunale diverso da quello di provenienza
   è effettuata  secondo criteri  generali  da  definire  previo
   confronto con  le OOSS.  Dei singoli  provvedimenti viene data
   informazione alle OOSS.

   L'assegnazione  a   sede  di   lavoro  posta  all'esterno  del
   territorio    comunale     di    provenienza    è    disposto
   dall'Amministrazione sulla base di criteri oggettivi collegati
   alla residenza,  all'anzianità, alla  situazione di  famiglia
   secondo graduatorie stabilite in base ad accordi decentrati.

   Qualora la  mobilità interna  comporti modifica  del  profilo
   professionale  o   delle  mansioni  nell'ambito  della  stessa
   qualifica funzionale,  il  trasferimento  è  disposto  previo
   accertamento dei  necessari requisiti professionali effettuato
   in  base   a  criteri   oggettivi  stabilità   a  livello  di
   contrattazione  decentrata,   anche  mediante   ricorso   alle
   necessarie iniziative di riqualificazione professionale e alla
   verifica della idoneità alle mansioni."

   "Art. 30
   (Assegnazione funzionale conseguente a deleghe di funzioni)

   Il personale  regionale può  essere assegnato funzionalmente,
   nei modi  previsti dal terzo comma dell'art. 64 dello Statuto,
   a prestare  servizio  presso  enti  e  loro  associazioni  che
   esercitano la delega di funzioni regionali, ovvero presso enti
   dei cui uffici la Regione si avvalga.

   L'assegnazione funzionale è effettuata, previa intesa con gli
   enti e  associazioni di cui al comma precedente, sulla base di
   criteri  oggettivi   concordati  in   sede  di  contrattazione
   decentrata a  livello regionale,  tenendo comunque  conto  dei
   titoli professionali,  della anzianità  e della situazione di
   famiglia dei dipendenti."

   "Art. 30/bis
   (Trasferimento di personale tra le Regioni e gli Enti locali)

   La mobilità  di personale  tra le Regioni a statuto ordinario
   ed  Enti  destinatari  degli  accordi  relativi  al  personale
   dipendente dagli  enti locali  deve rispondere  ad esigenze di
   servizio ed  è altresì  finalizzata  alla  razionalizzazione
   dell'impiego del  personale nonchè  alla accelerazione  delle
   procedure per la copertura di posti vacanti, all'avvicinamento
   del dipendente  alla propria  residenza  anagrafica  e/o  alla
   ricongiunzione con il nucleo familiare, al reciproco interesse
   dell'ente di  provenienza  dell'ente  di  destinazione  e  del
   dipendente.

   La mobilità  si attua  con le  modalità indicate  nei comuni
   successivi.

   Nell'ambito dei  posti disponibili  per i concorsi pubblici è
   stabilita, in  sede di  contrattazione  decentrata  a  livello
   regionale, la  percentuale dei  posti che  può essere coperta
   mediante trasferimento  di personale  di ruolo, proveniente da
   altre Regioni o Enti locali, inquadrato nella stessa qualifica
   funzionale e  con lo stesso profilo professionale del posto da
   ricoprire.

   Sono fatte  comunque salve  le riserve  di  legge  nonchè  le
   riserve dei posti a favore del personale interno.

   Gli  avvisi   relativi  alla   copertura  dei   posti  -   con
   l'indicazione del termine per la presentazione delle domande -
   sono pubblicati sul Bollettino Ufficiale.

   La copertura  dei posti  è effettuata  attraverso graduatorie
   formate da una commissione nominata dalla Giunta e della quale
   fanno parte  rappresentanti delle  OOSS, in  base a  criteri e
   modalità concordati  in sede  di contrattazione  decentrata a
   livello regionale  tenendo  conto  dei  titoli  professionali,
   della residenza, dell'anzianità, della situazione di famiglia
   dei richiedenti, dei motivi di studio.

   Il trasferimento  nel ruolo  regionale è comunque subordinato
   al consenso  dell'ente di provenienza; il personale trasferito
   conserva  la   posizione  giuridica   ed  economica  acquisita
   all'atto del trasferimento."

   "Art. 30/bis
   (Trasferimento su domanda)

   La Regione  può inquadrare  nel proprio  ruolo  i  dipendenti
   provenienti dalle  Regioni a  Statuto ordinario  e dagli  Enti
   destinatari degli  accordi relativi  al personale  degli  Enti
   locali, su  domanda motivata  e documentata dagli interessati,
   previa intesa  con l'Ente  di provenienza  ed a condizione che
   esista la  disponibilità di  posti vacanti,  conferibili  con
   concorso  pubblico,  di  qualifica  funzionale  e  di  profilo
   professionale corrispondenti  a quelli posseduti dal personale
   richiedente.

   Dei singoli provvedimenti viene da comunicazione alle OOSS."

   "Art. 30/quater
   (Autorizzazione al trasferimento)

   La Giunta,  nel rispetto  dell'art. 62,  secondo comma,  dello
   Statuto può  consentire il  trasferimento  di  personale  dal
   proprio ruolo a quello di altre Regioni o di Enti locali."

ARTICOLO 15

All'art. 37/bis  della Legge  Regionale 6  settembre 1973,  n. 54
sono aggiunti i seguenti due commi:

   "L'informazione si  attua in  via preventiva  con  le  OOSS  a
   livello orizzontale territoriale, se essa riguarda obiettivi e
   programmi di  sviluppo, piani di intervento e di investimento,
   bilanci annuali  e  pluriennali,  ed  a  livello  di  OOSS  di
   categoria  se   riguarda   l'organizzazione   del   lavoro   e
   provvedimenti concernenti il personale.

   Attraverso la  contrattazione decentrata  saranno definite  le
   modalità ed i tempi dell'informazione."

ARTICOLO 16

Dopo l'art.  37/bis della Legge Regionale 6 settembre 1973, n. 54
è introdotto il seguente articolo 37/ter:

   "Art. 37/ter
   (Livelli di accordi)

   I livelli di accordi sono i seguenti:

   a) Nazionale:    regola  gli  istituti  giuridici,  normativi,
      economici e  lo  ordinamento  professionale;  definisce  le
      materie demandate agli accordi decentrati ed articolati.

   b) Regionale:  regola l'attuazione  di una  serie di  istituti
      previsti nell'accordo  collettivo nazionale  di lavoro. Per
      gli accordi  a livello  regionale  che  riguardano  aspetti
      comuni per  il personale  regionale e degli enti locali, la
      delegazione di  parte pubblica  è composta  dal Presidente
      della  Giunta   Regionale   o   suo   delegato,   e   dalle
      rappresentanze regionali dell'ANCI, UPI, ed UNCEM.

   c) Aziendale:  l'accordo aziendale  riguarda le  condizioni di
      lavoro nonchè  i criteri  dell'organizzazione  del  lavoro
      anche conseguenti alla ristrutturazione dei servizi e degli
      uffici;  individua  la  rispondenza  della  prestazione  ai
      profili  professionali  inerenti  la  qualifica  funzionale
      risultante  dall'ordinamento   stabilito   dal   CCNL;   le
      articolazioni dell'orario di lavoro; verifica le condizioni
      per l'erogazione  del salario accessorio in base ai criteri
      e nei  limiti quantitativi  fissati dal  CCNL; definisce ed
      attua progetti  per la  rilevazione e  gli incrementi della
      produttività collettiva ed individuale.

   Tali accordi  non possono  comportare oneri  aggiuntivi se non
   nei limiti degli accordi nazionali.

ARTICOLO 17

All'art. 38  della Legge  Regionale 6  settembre 1973,  n. 54  è
aggiunto il seguente comma:

   "Al dipendente  che per  particolari esigenze  di servizio non
   usufruisce del  riposo settimanale, deve essere corrisposta la
   retribuzione ordinaria  maggiorata dell'indennità  oraria per
   servizio ordinario festivo, con diritto al riposo compensativo
   da usufruire entro 15 giorni."

ARTICOLO 18

All'art. 50  della Legge  Regionale 6  settembre 1973,  n. 54  è
aggiunto il seguente comma:

   "La prestazione  individuale di  lavoro deve,  in  ogni  caso,
   essere distribuita  in un arco temporale massimo, di norma, di
   10 ore."

ARTICOLO 19

L'articolo 51  della Legge  Regionale 6  settembre 1973, n. 54 è
sostituito dal seguente:

   "Art. 51
   (Lavoro straordinario)

   Per  motivate   esigenze  di   servizio,  il   dipendente,  su
   disposizione  del   coordinatore  o   del   responsabile   del
   dipartimento o  ufficio cui è assegnato, è tenuto a prestare
   la propria opera al di fuori del normale orario di lavoro.

   I limiti  complessivi di  spesa per  lavoro straordinario sono
   commisurati sulla base di 150 ore annue procapite;
   le  prestazioni   di  lavoro  straordinario  effettuabili  non
   possono superare il limite massimo pari al prodotto di 100 ore
   annue per il numero dei dipendenti.

   Il limite individuabile massimo è stabilito in 250 ore annue;
   può essere  superato  per  esigenze  eccezionali  debitamente
   motivate,  previo  confronto  con  le  OOSS  aziendali  e  nel
   rispetto  del   monte  ore   complessivo  previsto   al  comma
   precedente, in  relazione all'attività  di diretta assistenza
   agli organi  istituzionali,  limitatamente  ad  un  numero  di
   dipendenti non  superiore al 2% dell'organico regionale, o per
   fronteggiare situazioni od eventi di carattere straordinario.

   Fino alla  definizione intercompartimentale  della  disciplina
   unitaria  dell'istituto   del  lavoro   straordinario  di  cui
   all'articolo 12 della legge 29 marzo 1983, n. 93, da stabilire
   entro tre mesi dalla stipula dell'ultimo accordo di lavoro del
   pubblico impiego,  e comunque entro e non oltre sei mesi dalla
   data di  entrata in vigore dell'accordo contrattuale nazionale
   per il  personale delle  Regioni a  statuto ordinario 1982/84,
   gli  importi  orari  restano  stabiliti  in  base  ai  livelli
   retributivi  iniziali   dell'accordo  1979/81,   salvo  quanto
   derivante dalla  dinamica della  scala mobile  computata  alla
   data del 1E gennaio di ogni anno.

   Le  prestazioni   di  lavoro   straordinario  effettuate   per
   attività richieste dall'ISTAT e da questo rimborsate non sono
   comprese nei limiti previsti dal presente articolo."

ARTICOLO 20

Nella Legge  Regionale 6  settembre 1973, n. 54 sono introdotti i
seguenti articoli 51/bis e 54/ter:

   "Art. 51/bis
   (Compensi incentivanti la produttività)

   Per  il   conseguimento  degli   obiettivi  di   miglioramento
   dell'efficacia e  dell'efficienza  dell'Amministrazione,  sono
   istituiti compensi incentivanti la produttività.

   La previsione  dei compensi  di cui  al  precedente  comma  è
   subordinata  alla   formulazione  scritta   di  programmi   di
   attività delle  singole unità organiche ed alla verifica dei
   risultati.

   I criteri  per  l'attribuzione  individuale  dei  compensi  in
   rapporto ai risultati conseguiti rispetto a quelli programmati
   per le  singole unità  organiche, sono  stabiliti, in sede di
   accordi decentrati,  tenendo conto  del parametro retributivo,
   delle  ore   di  presenza   in  servizio   e  del  rendimento,
   idoneamente verificato, dimostrato da ciascun dipendente nella
   esecuzione del programma di attività.

   Il  monte   salario  attribuibile   a   titolo   di   compenso
   incentivante la produttività è costituito da:

   a) quote  di salario relativo alle 50 ore di straordinario per
      ciascun dipendente  derivante dalla  riduzione dell'importo
      impegnato nei  capitoli di straordinario del monte spese di
      cui all'art. 51;

   ed eventualmente

   b) da  economie   di    esercizio  derivanti  da  processi  di
      ristrutturazione  che  aumentino,  sulla  base  di  criteri
      oggettivi individuati  in sede decentrata, la produttività
      individuale e collettiva.

   Tali economie  sono verificate  in  sede  di  assestamento  di
   bilancio in  data 30  novembre e sono desumibili dal raffronto
   tra le  somme impegnate  per spese  correnti, con  aggiunta di
   quelle che  si presume  di impegnare  nel mese  di dicembre, e
   quelle  previste,  tenuto  conto  delle  precedenti  eventuali
   variazioni in  corso di  esercizio  e,  naturalmente,  escluse
   quelle dell'assestamento.

   L'importo così  determinato sarà  stornato  a  favore  dello
   stanziamento relativo a compensi incentivanti la produttività
   gia ' iscritto in bilancio.

   Dette economie si ripartiscono come segue:
       20% in economie di bilancio;
       40% in riconversione di attrezzature;
       40% in premio di produttività".
       
   "Art. 54/ter
   (Servizio mensa)

   La partecipazione del personale al servizio mensa, istituito a
   norma delle leggi regionali n. 58 del 16 novembre 1979 e n. 39
   del 10  aprile  1981,  avviene  nel  rispetto  delle  seguenti
   condizioni:

   a) per  poter fruire  del servizio  mensa è necessario essere
      effettivamente in servizio.
   b) non  può usufruire  di  tale  servizio  il  personale  che
      effettua orario unico.
   c) il pasto va consumato al di fuori dell'orario di servizio.
   d) il  dipendente  è  tenuto  a  pagare  per  ogni  pasto  un
      corrispettivo pari  a 1/3  del  costo  unitario  risultante
      dalla convenzione,  se la mensa è gestita da terzi, oppure
      un corrispettivo  sempre pari  ad 1/3  dei costi dei generi
      alimentari e  del personale,  qualora la  mensa sia gestita
      direttamente dall'ente.
   e) in  ogni caso  è  esclusa  ogni  forma  di  monetizzazione
      indennizzante".

ARTICOLO 21

L'art. 58  della Legge  Regionale 6  settembre  1973,  n.  54  è
sostituito dal seguente:

   "Art. 58
   (Formazione ed aggiornamento professionale)

   La Regione promuove e favorisce forme permanenti di intervento
   per la  formazione, l'aggiornamento,  la qualificazione  e  la
   specializzazione professionale del personale.

   La definizione  dei piani  dei corsi  di qualificazione  e  di
   aggiornamento, la  definizione di  orari privilegiati  e l'uso
   parziale delle  150 ore è demandata agli accordi decentrati a
   livello aziendale.

   Il personale  che, in  base ai predetti programmi, è tenuto a
   partecipare ai  corsi di formazione cui la Regione lo iscrive,
   è considerato  in servizio  a tutti  gli effetti e i relativi
   oneri sono a carico della Regione.

   Qualora i  corsi si svolgano fuori sede, compete, ricorrendone
   i presupposti,  l'indennità di  missione ed il rimborso delle
   spese secondo la normativa vigente.

   L'attività di formazione è finalizzata:

   a) a  garantire che    ciascun    lavoratore    acquisisca  le
      specifiche attitudini  culturali e professionali necessarie
      all'assolvimento delle funzioni e dei compiti attribuitigli
      nell'ambito delle strutture a cui è assegnato.
   b) a  fronteggiare i processi di riordinamento istituzionale e
      di ristrutturazione organizzativa.

   La  prima   finalità  sarà   perseguita  mediante  corsi  di
   aggiornamento  che   devono   tendenzialmente   investire   la
   globalità  dei   lavoratori  nell'ambito  di  una  necessaria
   programmazione  degli   interventi  che  privilegi  specifiche
   esigenze prioritarie.

   La  seconda  finalità  sarà  perseguita  mediante  corsi  di
   riqualificazione  in   modo  da  assicurare  sia  esigenze  di
   specializzazione nell'ambito  del profilo  professionale,  sia
   esigenze di riconversione e di mobilità professionale.

   Le attività di formazione professionale, sia di aggiornamento
   e sia  di riqualificazione,  possono concludersi con misure di
   accertamento dell'avvenuto  conseguimento di  un significativo
   accrescimento della  professionalità del  singolo  lavoratore
   che costituiranno ad ogni effetto titolo di servizio."

ARTICOLO 22

Gli artt.  80, 81 e 82 della Legge Regionale 6 settembre 1973, n.
54 sono sostituiti dai seguenti:

   "Art. 80
   (Trattamento economico)

   Lo stipendio  iniziale annuo lordo è stabilito per le singole
   qualifiche funzionali nella tabella seguente:

   Accanto alla  qualifica funzionale  sono  indicati  i  livelli
   retributivi

   I     QF                   L.     3.300.000
   II    QF                   L.     3.600.000
   III   QF                   L.     3.900.000
   IV    QF                   L.     4.450.000
   V     QF                   L.     5.200.000
   VI    QF                   L.     5.500.000
   VII   QF                   L.     6.400.000
   VIII  QF                   L.     8.640.000
   I     QF dirigenziale:     L.    11.200.000
   II    QF dirigenziale      L.    14.000.000

   Al personale spettano altresì:

   a) l'indennità integrativa speciale e le quote di aggiunta di
      famiglia nella  misura e  con i  criteri stabiliti  per gli
      impiegati civili dello Stato;
   b) la  tredicesima mensilità,  da  corrispondere  secondo  la
      normativa prevista per i dipendenti civili dello Stato.

   In caso di nascita di figli è concessa una maggiorazione pari
   al 2,5  per cento  dello stipendio  iniziale  della  qualifica
   funzionale posseduta,  alle condizioni e con le modalità già
   previste per  l'attribuzione degli aumenti biennali anticipati
   di stipendio al personale civile dello Stato, riassorbibile in
   occasione  della   successiva  attribuzione   del  salario  di
   anzianità.

   Analogo beneficio  è  riconosciuto  al  personale  che  abbia
   diritto, con  effetto successivo  alla data  del  31  dicembre
   1982, all'attribuzione degli aumenti periodici di stipendio ai
   sensi della  legge  24  maggio  1970,  n.  336,  e  successive
   modificazioni e integrazioni."

   "Art. 81
   (Indennità spettanti)

   Al personale spettano le seguenti indennità:

   a) Il  compenso per  la funzione di coordinamento è stabilito
      nella misura annua fissa per 12 mensilità di L. 3.500.000.
   b) Al  personale   inquadrato    nella    seconda    qualifica
      dirigenziale compete  una indennità  annua  fissa  per  12
      mensilità di L. 4.800.000.
   c) Al  personale inquadrato nella prima qualifica dirigenziale
      con direzione di una struttura organizzativa di primo grado
      compete una  indennità annua fissa per 12 mensilità di L.
      3.000.000.
   d) Al  personale  inquadrato    nell'ottava    qualifica,  con
      direzione  di   unità  operativa   organica,  compete  una
      indennità annua fissa per 12 mensilità di L. 1.500.000.
   e) Al  personale inquadrato  nelle qualifiche  settima e sesta
      compete una  indennità annua fissa per 12 mensilità di L.
      360.000.
   f) Al  personale di  vigilanza con  funzione di  prevenzione e
      repressione   (ittica,   venatoria   e   silvo   pastorale)
      inquadrato  nella  quinta  qualifica  compete  l'indennità
      annua fissa per 12 mensilità di L. 600.000.
      Detta indennità  assorbe ogni  altra  indennità  comunque
      corrisposta a tale titolo.
   g) Al  personale inquadrato  nelle qualifiche quinta, quarta e
      terza compete  una indennità annua fissa per 12 mensilità
      di L.  120.000. Tale  indennità non  compete al  personale
      della qualifica  quinta che  percepisce la indennità di L.
      600.000 di cui alla precedente lettera f).
   h) Al personale inquadrato nella seconda qualifica compete una
      indennità annua  fissa per  12 mensilità di L. 60.000. Al
      personale della  prima  qualifica  funzionale  non  compete
      alcuna indennità.

   Al  medesimo  dipendente  deve  essere  corrisposta  una  sola
   indennità anche  in caso di affidamento della responsabilità
   di più articolazioni organizzative."

   "Art. 82
   (Indennità per particolari esposizioni a rischi)

   Al  personale   inquadrato  nella  quarta  e  terza  qualifica
   funzionale, destinato  a prestazioni comportanti condizioni di
   particolare esposizione  a rischio  nei settori  di  cui  alla
   tabella allegato A, compete una indennità annua fissata di L.
   240.000.

   Per le  attività comportanti esposizione diretta e continua a
   rischi pregiudizievoli  alla salute  e integrità personale la
   rispondenza tra  le  categorie  di  personale  aventi  diritto
   all'indennità e  le attività  comportanti  rischio  da  esse
   prestate, quali  previste dalla  tabella A, è determinata con
   provvedimento   della    Giunta   sulla   base   di   apposita
   dichiarazione   motivata    rilasciata   sotto    la   diretta
   responsabilità  del   coordinatore   o   responsabile   della
   struttura presso cui il personale suddetto presta servizio.

   Per   il   personale   delle   categorie   anzidette   adibito
   temporaneamente   alle    attività    comportanti    rischio,
   l'indennità di L. 240.000 viene corrisposta per il periodo di
   effettiva esposizione  al  rischio;  per  i  restanti  periodi
   compete invece l'indennità di L. 120.000.

   Detta indennità  non è  cumulabile con  l'indennità  di  L.
   120.000 spettante  al personale  inquadrato  nelle  qualifiche
   funzionali quarta  e terza  che presta  servizio in settori di
   attività diversi  da quelli  indicati nella  allegata tabella
   A."

ARTICOLO 23

L'articolo 84  della Legge  Regionale 6  settembre 1973, n. 54 è
sostituito dal seguente:

   "Art. 84
   (Omnicomprensività del trattamento economico)

   E' fatto  divieto di  corrispondere ai  dipendenti, oltre alle
   indennità  di  cui  all'art.  80/bis,  ulteriori  indennità,
   proventi o  compensi dovuti  a qualsiasi titolo in connessione
   con  la   carica  o   per   prestazioni   comunque   rese   in
   rappresentanza dell'Amministrazione di appartenenza, salvo che
   abbiano carattere di generalità per tutti i dipendenti.

   L'importo delle  indennità, dei  proventi e  dei compensi dei
   quali è  vietata la  corresponsione, è  versato dagli  enti,
   società, aziende  ed  amministrazioni,  tenuti  ad  erogarlo,
   direttamente alla tesoreria della Regione."

ARTICOLO 24

L'articolo 85  della Legge  Regionale 6  settembre 1973, n. 54 è
sostituito dal seguente:

   "Art. 85
   (Trattamento economico  dei dipendenti regionali inquadrati in
   qualifica funzionale superiore)

   Al  dipendente   inquadrato  in   una   qualifica   funzionale
   superiore,  spetta   il  beneficio  economico  iniziale  della
   qualifica di  provenienza e quello iniziale della qualifica di
   nuovo inquadramento."

ARTICOLO 25

L'art. 87/bis  della Legge  Regionale 6  settembre 1973, n. 54 è
sostituito dal seguente:

   "Art. 87/bis
   (Indennità di turno)

   Al personale  presente in  servizio inserito  in strutture che
   comportano una  erogazione di servizi di almeno 12 ore compete
   l'indennità mensile di Lire 25.000.

   L'indennità oraria  per orario  ordinario notturno  è di  L.
   1.080; ordinario  festivo  di  L.  1.215;  ordinario  notturno
   festivo L. 1.800."

ARTICOLO 26

L'art. 87/ter  della Legge  Regionale 6  settembre 1973, n. 54 è
sostituito dal seguente:

   "Art. 87/ter
   (Indennità di reperibilità)

   Si  applica  nelle  situazioni  riguardanti  le  attività  di
   protezione civile, i servizi sui fiumi e sui canali navigabili
   ed i  servizi regionali;  il compenso  previsto è di Lire 600
   orarie.

   I dipendenti  interessati e  le modalità  di svolgimento sono
   determinati in sede di accordo decentrato."

NORME TRANSITORIE

ARTICOLO 27
(Norme di primo inquadramento)

Il personale  regionale è collocato con decorrenza dal 1/1/1983,
o dalla  data di  inquadramento se  successiva, nelle  qualifiche
funzionali secondo la seguente tabella di corrispondenza:

   Livello funzionale         Qualifica funzionale
---------------------------------------------------
   I                    -             I    QF
   II                   -             II   QF
   III                  -             III  QF
   IV                   -             IV   QF
   V                    -             V    QF
   VI                   -             VI   QF
   VII                  -             VII  QF
   VIII                 -             VIII QF
   I dirig.             -             I    QF dirig.
   II dirig.            -             II   QF dirig.

La corrispondenza  fra i  profili  professionali  definiti  nella
Legge Regionale  8  settembre  1982,  n.  75  e  quelli  indicati
nell'ambito  delle  qualifiche  funzionali,  è  contenuta  nella
allegata tabella B.

Nella fase  di prima  attuazione, sono inquadrati automaticamente
nella prima qualifica dirigenziale tutti i dipendenti inquadrati,
alla data  di entrata  in vigore  della presente legge, nell'VIII
livello funzionale di cui alla legge regionale 17 agosto 1979, n.
38.

ARTICOLO 28
(Accesso alla seconda qualifica dirigenziale)

Nella fase  di prima  attuazione della  presente  legge  i  posti
disponibili della seconda qualifica dirigenziale saranno coperti,
mediante selezioni,  con le  modalità ed  i criteri indicati nei
successivi articoli 29, 30, 31 e 32.

Gli  effetti  giuridici  ed  economici  dell'inquadramento  nella
seconda  qualifica   dirigenziale   decorrono   dalla   data   di
conferimento delle relative funzioni.

Fino alla  nomina dei  coordinatori fra i dirigenti della seconda
qualifica  dirigenziale,  da  effettuarsi  entro  un  anno  dalla
pubblicazione delle presente legge, i coordinatori previsti dalla
Legge  Regionale   6  settembre   1973,  n.   55   e   successive
modificazioni, percepiscono  le indennità di coordinamento nella
misura stabilita dalla normativa vigente al 31/12/1982.

ARTICOLO 29
(Articolazione delle selezioni)

Le selezioni  per la  copertura dei posti della seconda qualifica
dirigenziale sono  articolate per  servizi, uffici e posizioni di
ricerca secondo  quanto previsto  nella tabella allegato "1" alla
legge regionale n. 23 del 24 aprile 1984.

Alle selezioni  è ammesso  a partecipare il personale inquadrato
nella prima qualifica dirigenziale del ruolo unico regionale alla
data di entrata in vigore della presente legge.

ARTICOLO 30
(Modalità di partecipazione)

I candidati  che  intendono  partecipare  alla  selezione  devono
presentare, nel termine di quindici giorni dall'entrata in vigore
della  presente   legge,  apposita   domanda   mediante   lettera
raccomandata AR indirizzata al Presidente della Giunta regionale.

Ciascun candidato, nella domanda, specifica i servizi, gli uffici
e  le   posizioni  di  ricerca  per  i  quali  chiede  di  essere
selezionato. Ciascun  dipendente può  chiedere di  partecipare a
non più  di due  selezioni indicandone l'ordine di priorità. La
domanda di  partecipazione  a  più  di  due  selezioni  comporta
l'esclusione del candidato dalle selezioni stesse.

La domanda  deve essere corredata da un curriculum professionale,
redatto dal  candidato  sotto  la  propria  responsabilità'  sul
modulo  contenuto   nell'allegato  C   che  verrà  appositamente
distribuito a  cura dell'amministrazione regionale. Il candidato,
utilizzando   esclusivamente   gli   appositi   spazi,   illustra
l'attività svolta  presso l'ente  di  provenienza  e  presso  la
Regione fino  alla data di entrata in vigore della presente legge
in carriere non inferiori alle direttive o equiparate.

Alla   documentazione    deve   inoltre    essere   allegata   la
documentazione relativa  ai titoli  indicati al  punto A.  2  del
successivo art.  31, nonchè  quella relativa ai servizi prestati
in altre  pubbliche amministrazioni,  ove non esistente agli atti
d'ufficio.   La    predetta    documentazione    è    valutabile
esclusivamente se  rilasciata dalle  competenti  amministrazioni,
università e ordini professionali.

Le firme  in calce  alla domanda  ed al  curriculum devono essere
autenticate nei modi di legge.

ARTICOLO 31
(Elementi di valutazione)

Gli elementi  di valutazione  per la formazione delle graduatorie
in  sede   di  primo   inquadramento  nella   seconda   qualifica
dirigenziale sono i seguenti:

A) TITOLI: fino ad un massimo di 55 punti

   A. 1) Titoli di servizio: fino ad un massimo di 30 punti
         - servizio  di ruolo  nell'8E livello  e nella 7a fascia
           del ruolo unico regionale punti 2 per anno
         - servizio        in        qualifiche      dirigenziali
           dell'amministrazione dello Stato e degli enti pubblici
           di cui alla legge 20 marzo 1975 n. 70 punti 2 per anno
         - altre posizioni di ruolo in carriera direttiva punti 1
           per anno
   A. 2)  Titoli di  studio e  professionali (valutabili una sola
         volta per ciascuna specie di titolo):
         - fino ad un massimo di 25 punti
         - laurea 15 punti
         - assunzione  o  inquadramento in carriera direttiva per
           pubblico concorso 5 punti
         - abilitazione all'esercizio di professioni per le quali
           è richiesta la laurea 5 punti
         
B) SVOLGIMENTO FUNZIONI: fino ad un massimo di 45 punti.

   B. 1)  incarico in  atto della  funzione di  coordinamento  di
         Dipartimento o Ufficio 3 punti
   B. 2) Svolgimento pregresso della funzione di coordinamento di
         Dipartimento o Ufficio o Enti Regionali:
         - Consiglio,    Centro    Direzionale,    Genio  Civile,
           Controllo, ETSAF,  ERTAG: punti  1,20 per anno fino ad
           un massimo di 12 punti
         - Uffici  periferici soppressi: punti 0,60 per anno fino
           ad un massimo di 6 punti
   B. 3)  attività svolte  e attitudine  allo svolgimento  delle
         funzioni proprie  della qualifica: fino ad un massimo di
         30 punti

Le frazioni  di anno sono valutate a trimestri interi, a ciascuno
dei quali  è attribuito un punteggio pari ad un quarto di quello
annuo. Non  sono valutate  le frazioni  di anno  inferiori a  tre
mesi.

ARTICOLO 32
(Formazione e utilizzo graduatorie)

Le graduatorie  sono approvate  distintamente per  ogni servizio,
ufficio o  posizione di  ricerca, singolo o accorpato, oggetto di
selezione, con deliberazione della Giunta Regionale.

La deliberazione di cui al comma precedente riguardante i servizi
o le posizioni di ricerca del Consiglio regionale è adottata nel
rispetto dell'art. 62 dello Statuto.

A questi fini il Presidente della Giunta trasmette all'Ufficio di
Presidenza  copia  delle  domande  presentate  per  le  selezioni
relative a  tali servizi  e/o posizioni  di ricerca,  con i  dati
necessari per  la valutazione  di cui  ai punti A1 - A2 - B1 e B2
risultanti dai fascicoli personali.

Ai fini  dell'accertamento e  valutazione  di  cui  al  punto  B3
dell'articolo precedente,  la Giunta Regionale o, per i servizi e
posizioni  di  ricerca  del  Consiglio  regionale,  l'Ufficio  di
Presidenza dello  stesso, esaminano  il curriculum presentato dal
candidato, effettuando le opportune verifiche d'Ufficio.

La Giunta  regionale -  e l'Ufficio  di Presidenza  per quanto di
competenza -,  sentita la  I Commissione consiliare, valutano gli
elementi di  cui al  punto B.  3 dell'articolo precedente tenendo
complessivamente conto  del grado  di  attinenza  delle  funzioni
esercitate con  il posto cui si riferisce la selezione, del grado
di autonomia e responsabilità del candidato nell'esercizio delle
funzioni stesse, dei requisiti culturali e professionali, nonchè
delle attitudini  alle funzioni  proprie della qualifica, desunte
anche dai risultati conseguiti.

La Giunta regionale con propria deliberazione provvede sulla base
delle graduatorie,  all'inquadramento  nei  posti  della  seconda
qualifica dirigenziale,  ed alla  assegnazione ai  corrispondenti
posti di  struttura, sulla base dell'ordine di priorità indicato
dai candidati.

Per esigenze  di  servizio  la  Giunta  regionale,  nel  rispetto
dell'art. 62,  secondo comma  dello Statuto,  può modificare  le
assegnazioni suddette secondo quanto previsto dall'art. 9/octies,
ultimo comma della Legge Regionale 6 settembre 1973, n. 54.

ARTICOLO 33
(Riequilibrio dell'anzianità)

Il riequilibrio  tra anzianità economica ed anzianità giuridica
viene  effettuato   sul  reticolo  derivante  dalla  progressione
economica orizzontale  di cui  all'art. 82  della LR  n. 54/1973,
sostituito dall'art.  12 della  LR 19  gennaio 1981, n. 11, e con
riferimento alla data del 31 dicembre 1982.

Il suddetto riequilibrio si attua con le seguenti modalità:

a) valutazione  per intero,  in termini  di classi  e/o scatti in
   mesi degli  anni di  effettivo servizio,  maturati nel livello
   nel quale  il dipendente  trovasi inquadrato  al momento della
   operazioni  di  riequilibrio,  computando  anche  il  servizio
   svolto presso lo Stato, Enti pubblici, Enti locali e Regioni;
b) valutazione  in mesi degli anni di effettivo servizio maturati
   nei livelli  inferiori, pure  valutati per  intero sul  valore
   delle classi  e/o scatti  attribuite ai  livelli inferiori  di
   riferimento, computando sempre anche il servizio svolto presso
   lo Stato, Enti pubblici, Enti locali e Regioni.

L'importo  complessivo   derivante   da   detta   operazione   di
riequilibrio,  decurtato   del  7%,   definisce  compiutamente  e
definitivamente la  quota di salario spettante ad ogni dipendente
in  funzione   della  progressione   economica  orizzontale   per
anzianità al 31/12/82 che resta in godimento individuale.

Viene  comunque   garantito,  nel   nuovo  livello   retributivo,
l'importo maturato  per anzianità  (classi ed aumenti periodici)
al  31  dicembre  1982,  ove  risultasse  superiore  al  maturato
determinato ai sensi dei punti a) e b) del presente articolo.

ARTICOLO 34
(Scaglionamento benefici economici)

I benefici  economici conseguenti all'applicazione della presente
legge vengono  attribuiti con  le  decorrenze  e  percentuali  di
seguito specificate:

   dall'1/1/83 =  35%
   dall'1/1/84 =  70%
   dall'1/1/85 = 100%

Il  beneficio   economico  spettante  a  ciascun  dipendente,  da
assoggettare allo  scaglionamento di  cui al precedente comma, è
pari alla  somma dello stipendio tabellare iniziale, dell'importo
derivante dal  riequilibrio della  anzianità pregressa  e  delle
indennità  aggiuntive   previste  per   le  singole   qualifiche
funzionali (con  esclusione della  indennità di  coordinamento),
decurtata del trattamento economico in godimento al 31/12/82.

Al personale assunto nel periodo dall'1/1/83 al 31/12/84 compete,
tenendo conto  della tabella  di  corrispondenza  tra  livelli  e
qualifiche funzionali, il trattamento economico iniziale previsto
dalla normativa  vigente al  31/12/82,  maggiorato  dei  benefici
stabiliti  dalla   presente  legge   secondo  le  percentuali  di
scaglionamento di cui al primo comma del presente articolo.

Nei casi  di passaggio  di qualifica nel periodo 1 gennaio 1983 -
31 dicembre  1984 i  benefici conseguenti  sono assoggettati alle
percentuali di scaglionamento di cui al citato primo comma.

ARTICOLO 35
(Salario di anzianità)

Al personale, nell'arco di vigenza del terzo accordo contrattuale
nazionale, viene  corrisposta,  alla  data  dell'1/1/1985,  quale
salario  di  anzianità,  una  somma  annua  fissa  per  ciascuna
qualifica funzionale nelle seguenti misure:

I    livello        L.    198.000
II   livello        L.    216.000
III  livello        L.    234.000
IV   livello        L.    267.000
V    livello        L.    312.000
VI   livello        L.    330.000
VII  livello        L.    384.000
VIII livello        L.    518.000
1a dir.             L.    672.000
2a dir.             L.    840.000

Al personale  assunto dopo  l'1/1/1983 il  salario di  anzianità
viene corrisposto (su (ventiquattresimi) in proporzione al numero
di mesi trascorsi in servizio alla data dell'1/1/1985.

In caso  di  passaggio  a  qualifica  superiore,  il  salario  di
anzianità è  calcolato in proporzione al servizio trascorso (su
ventiquattresimi)  nella   qualifica  di   provenienza  e   nella
qualifica in godimento alla data dell'1/1/1985.

Qualora il  rinnovo dell'accordo per il personale delle Regioni a
Statuto ordinario  non dovesse  realizzarsi entro  il biennio del
prossimo triennio  contrattuale,  al  personale  verrà  comunque
corrisposto alla  data dell'1/1/1987,  a titolo  di  acconto,  un
analogo beneficio di eguale importo.

ARTICOLO 36
(Concorsi speciali)

A seguito  della ristrutturazione  dei  servizi  e  degli  uffici
conseguente all'attuazione  della presente legge e della legge n.
23 del  24 aprile  1984 relativa a "modifiche e integrazioni alla
legge regionale  6 settembre 1973 n. 55 concernente l'ordinamento
degli uffici  della Regione  toscana",  possono  essere  indetti,
entro il  31/12/1984 e previa contrattazione decentrata, concorsi
interni per titoli ed esami per la copertura di almeno il 50% dei
posti vacanti nelle qualifiche dalla II alla VIII.

Detti concorsi  sono  riservati  al  personale  inquadrato  nelle
qualifiche immediatamente  inferiori a  quelle dei  posti messi a
concorso, con  un'anzianità di servizio di almeno tre anni nella
qualifica di  appartenenza ed  in possesso  del titolo  di studio
richiesto per detta qualifica.

A  detti   concorsi  possono  inoltre  partecipare  i  dipendenti
inquadrati nelle  qualifiche immediatamente inferiori in possesso
del titolo di studio richiesto per i posti messi a concorso.

ARTICOLO 37

Le parole  "livello funzionale"  usate nella  Legge  Regionale  6
settembre 1973,  n. 54 e successive modificazioni ed integrazioni
si intendono sostituite con le parole "qualifica funzionale".

Le parole  "mansioni oggettive"  sono sostituite  con  le  parole
"profili professionali e mansioni".

ARTICOLO 38

E' abrogata  la Legge  Regionale 8  settembre 19828 n. 75 ed ogni
norma regionale in contrasto con la presente legge.

ARTICOLO 39

Gli oneri  derivanti dall'applicazione della presente legge, sono
imputati al  bilancio di  previsione per  l'esercizio finanziario
1984,  ai   capitoli  00220,   00290,  00400  che  presentano  la
necessaria disponibilità,  e per  gli  esercizi  successivi,  ai
corrispondenti capitoli di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 aprile 1984.

La presente  legge è  stata approvata dal Consiglio Regionale il
27-3-1984 ed  è stata vistata dal Commissario del Governo il 19-
4-1984.

Allegato A
TABELLA  DELLE   ATTIVITA'  COMPORTANTI   ESPOSIZIONE  A   RISCHI
PREGIUDIZIEVOLI ALLA SALUTE E INTEGRITA' PERSONALE

- Prestazioni di lavoro che comportano in modo diretto e continuo
  esercizio    di    trasporto    con    automezzi,    autotreni,
  autoarticolati,  mezzi   fuori  strada   e  altri  veicoli  per
  trasporto  di  persone  e  di  cose  con  eventuali  operazioni
  accessorie di carico e scarico.

- Prestazioni  di lavoro  che comportano  esposizione  diretta  e
  continua al  contatto con  catrame, fuliggine,  olii  minerali,
  paraffina, loro composti, derivati e residui, nonchè lavori di
  manutenzione stradale e di segnaletica in presenza di traffico.

- Prestazioni  di lavoro  che comportano  esposizione  diretta  e
  continua a rischi derivanti dall'adibizione alla infermeria per
  animali e  alla raccolta e smaltimento di materiale stallatico,
  di raccolta e smaltimento di rifiuti solidi urbani, rimozione e
  seppellimento salme.

- Prestazioni  di lavoro  che comportano  esposizione  diretta  e
  continua a  rischi  derivanti  dall'adibizione  alle  officine,
  centrali termiche, forni, inceneritori, impianti di depurazione
  continua, reparti  tipografici e litografici e cucine di grandi
  dimensioni.

- Prestazioni  di lavoro  che comportano  esposizione  diretta  e
  continua  a  rischi  derivanti  da  lavori  di  fogne,  canali,
  sentine, pozzi,  gallerie, bacini  di carenaggio o da lavori di
  bonifica in  terreni paludosi,  manutenzione  opere  marittime,
  lagunari, lacuali  e fluviali compreso scavo porti eseguiti con
  macchinari sistemati su chiatte e natanti.

- Prestazioni  di lavoro  che comportano  esposizione  diretta  e
  continua a  rischi derivanti  dall'uso di mezzi meccanici nelle
  attività boschive  di taglio  ed  esbosco  e  dall'impiego  di
  antiparassitari.

Allegato B
TABELLA DI CORRISPONDENZA FRA I PROFILI PROFESSIONALI DELLA LR 8-
9-1982, n.  75 E  QUELLI DEFINITI  NELL'AMBITO  DELLE  QUALIFICHE
FUNZIONALI DI CUI ALLA PRESENTE LEGGE

Non sono  previsti profili  LR n. 75-82 corrispondenti ai profili
qualifiche funzionali seguenti:

II Qualifica dirigenziale
   1. Dirigente di II Qualifica giuridico - amministrativa
   2. Dirigente di II Qualifica per il territorio
   3. Dirigente di II Qualifica per l'economia e la finanza
   4. Dirigente di II Qualifica socio - sanitario
   5. Dirigente di II Qualifica per la cultura e l'istruzione
   6. Dirigente di II Qualifica per l'informazione

                      Profili LR n. 75-82:

VIII Livello
   1. Funzionario giuridico - amministrativo
   2. Funzionario per il territorio
   3. Funzionario per l'economia e la finanza
   4. Funzionario socio - sanitario
   5. Funzionario per la cultura e l'istruzione
   6. Funzionario per l'informazione

corrispondenti ai  profili qualifiche funzionali seguenti:

I Qualifica dirigenziale
   1. Dirigente di I Qualifica giuridico - amministrativa
   2. Dirigente di I Qualifica per il territorio
   3. Dirigente di I Qualifica per l'economia e la finanza
   4. Dirigente di I Qualifica socio - sanitario
   5. Dirigente di I Qualifica per la cultura e l'istruzione
   6. Dirigente di I Qualifica per l'informazione

                      Profili LR n. 75-82:

VII Livello
   1. Assistente giuridico - amministrativo
   2. Assistente per il territorio
   3. Assistente per l'economia e la finanza
   4. Assistente socio - sanitario
   5. Assistente per la cultura e l'istruzione
   6. Assistente per l'informazione

corrispondenti ai profili qualifiche funzionali seguenti:

VIII Qualifica funzionale
   1. Funzionario giuridico - amministrativo
   2. Funzionario per il territorio
   3. Funzionario per l'economia e la finanza
   4. Funzionario socio - sanitario
   5. Funzionario per la cultura e l'istruzione
   6. Funzionario per l'informazione

                      Profili LR n. 75-82:

VI Livello
   1. Istruttore
   2. Istruttore tecnico - professionale
   3. Insegnante formazione professionale

corrispondenti ai profili qualifiche funzionali seguenti:

VII Qualifica funzionale
   1. Istruttore direttivo
   2. Istruttore direttivo tecnico - professionale
   3. Insegnante formazione professionale

                      Profili LR n. 75-82:

V Livello
   1. Collaboratore
   2. Collaboratore tecnico
   3. Collaboratore centri tecnici

corrispondenti ai profili qualifiche funzionali seguenti:

VI Qualifica funzionale
   1. Istruttore
   2. Istruttore tecnico
   3. Istruttore centri tecnici

Non sono  previsti profili  LR n. 75-82 corrispondenti ai profili
qualifiche funzionali seguenti:

V Qualifica funzionale
   1. Collaboratore professionale

                      Profili LR n. 75-82:

IV Livello
   1. Operatore
   2. Operatore tecnico

corrispondenti ai profili qualifiche funzionali seguenti:

IV Qualifica funzionale
   1. Esecutore
   2. Esecutore tecnico

                      Profili LR n. 75-82:

III Livello
   1. Agente

corrispondenti ai profili qualifiche funzionali seguenti:

III Qualifica funzionale
   1. Operatore

                      Profili LR n. 75-82:

II Livello
   1. Commesso

corrispondenti ai profili qualifiche funzionali seguenti:

II Qualifica funzionale
   1. Ausiliario

Non sono  previsti profili  LR n. 75-82 corrispondenti ai profili
qualifiche funzionali seguenti:

I Qualifica funzionale
   1. Addetto alle pulizie

Allegato C
FAC - SIMILE CURRICULUM PROFESSIONALE

<Si omette la pubblicazione del facsimile>

ENTE REGIONE
PERSONALE

