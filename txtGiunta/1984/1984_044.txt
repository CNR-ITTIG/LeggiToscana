Interpretazione  autentica   dell'art.  14,  comma  1,  della  LR
18/1972: "Norme  per il  funzionamento del  Comitato Regionale di
Controllo e sue sezioni decentrate".

Il Consiglio Regionale ha approvato il 5-6-1984
Il Commissario del Governo ha apposto il visto il 6-7-1984
Il Presidente  della Giunta  Regionale promulga la seguente legge
regionale:

ARTICOLO UNICO

Il primo comma dell'art. 14 della legge regionale 6/7/1972 n. 18,
sostituito dall'art.  4 della legge regionale 12/2/1981 n. 20, va
interpretato nel  senso che  non sono  soggetti al  controllo  di
legittimità ivi previsto gli atti di cui all'elenco che segue in
quanto esecutivi  di provvedimenti  già adottati perfezionati ai
sensi di legge o privi di carattere dispositivo:

A) Atti  esecutivi di  provvedimenti già adottati e perfezionati
   ai sensi di legge

    1) Le  deliberazioni  di revisione  dei  prezzi,  nonchè  le
       relative deliberazioni  di pagamento  in esecuzione  degli
       artt. 1 e 2 della legge 10 dicembre 1981 n. 741;
    2) Le  deliberazioni  di aggiornamento dei prezzi di progetto
       adottate ai  sensi dell'art.  8, I  comma della  legge  10
       dicembre 1981 n. 741;
    3) Le deliberazioni di restituzione di ritenute di garanzia;
    4) Le deliberazioni di svincolo delle cauzioni;
    5) Le deliberazioni  di  liquidazione  per forniture ed opere
       previste dal contratto;
    6) Le  deliberazioni  di   approvazione    degli    stati  di
       avanzamento e  di concessione  dei corrispondenti  acconti
       per lavori  previsti  in  contratto  e  nei  limiti  della
       previsione stessa;
    7) Le  deliberazioni  di accredito delle anticipazioni di cui
       all'art. 3 della legge 10 dicembre 1981 n. 741;
    8) I  contratti  stipulati in  esecuzione della  delibera  di
       approvazione del  verbale di aggiudicazione o dello schema
       di contratto;
    9) Le  deliberazioni  di liquidazione  di  quote    a  carico
       dell'ente a  seguito del  riparto di spese consortili o di
       riparti  relativi   a  spese   dovute  in   base  ad  atti
       deliberativi esecutivi che li prevedano;
   10) Le  deliberazioni di  approvazione  dei    rendiconti  del
       servizio di  economato, di  liquidazione e di reintegro di
       fondi in base e nei limiti dell'apposto regolamento;
   11) Le  deliberazioni che  approvano verbali di aggiudicazione
       di lavori  e forniture  in conformità  ai limiti  ed alle
       prescrizioni di precedenti deliberazioni esecutive;
   12) Le  deliberazioni in  genere di liquidazione di spese già
       specificamente individuate  ed  impegnate  con  precedenti
       deliberazioni esecutive;
   13) Gli  atti meramente  confermativi  di    altri  atti  già
       esecutivi a norma di legge, esclusi quelli assunti in sede
       di riesame di merito;
   14) Gli   atti    che    ratificano,    senza  integrazioni  o
       modificazioni, atti  sottoposti a  controllo e  resi  già
       esecutivi, assunti in via di urgenza o per delega da altro
       organo dell'ente nei casi previsti dalla legge;
   15) Le  deliberazioni di  liquidazione agli  amministratori di
       indennità di  missione  e  relativo  rimborso  spese  per
       missione,    preventivamente    autorizzati    con    atti
       deliberativi esecutivi  purchè  non  comportino  maggiori
       oneri finanziari;
   16) Le  deliberazioni di  liquidazione di  gettoni di presenza
       agli  amministratori   e  ai   componenti  di  Commissioni
       istituite  con  atto  esecutivo,  purchè  non  comportino
       maggiori oneri finanziari;
   17) Le   deliberazioni    di    liquidazioni    ai  dipendenti
       dell'indennità di  missione  e  di  compenso  per  lavoro
       straordinario entro i limiti della autorizzazione adottata
       con preventivi atti deliberativi esecutivi;
   18) Le   deliberazioni    di    adeguamento    dell'indennità
       integrativa speciale;
   19) Le  deliberazioni di concessione di congedi straordinari e
       di aspettative aventi carattere non discrezionale;
   20) Le    deliberazioni  di    collocamento  a  riposo  aventi
       carattere non discrezionale;
   21) Le deliberazioni relative agli aumenti periodici legati al
       decorso del  tempo  ivi  compresi  quelli  anticipati  per
       nascita di figli o benefici combattentistici;
   22) Le  deliberazioni di nomina a seguito di concorsi pubblici
       in   attuazione    delle   deliberazioni    esecutive   di
       approvazione dei verbali della Commissione giudicatrice;
   23) Le   deliberazioni   di   determinazione  del  trattamento
       economico in  attuazione  di  provvedimenti  esecutivi  di
       applicazione dei  contratti di  lavoro emanati nelle forme
       di legge.

B) Atti privi di carattere dispositivo.

    1) Le  mozioni, gli ordini del giorno, le interrogazioni e le
       interpellanze;
    2) Le   deliberazioni   sull'ordine    dei    lavori   e  sul
       funzionamento del Consiglio;
    3) Le    deliberazioni   di   approvazione dei  verbali delle
       adunanze;
    4) Le proposte della Giunta al Consiglio;
    5) Le interrogazioni al Consiglio regionale;
    6) Gli  atti  di iniziativa  di leggi,  regolamenti  ed  atti
       amministrativi regionali;
    7) Le  proposte  di referendum  su leggi, regolamenti ed atti
       amministrativi regionali;
    8) Le  designazioni  di rappresentanti  dell'ente in  collegi
       interni ed  esterni all'ente  alla cui  nomina si provvede
       con atto successivo;
    9) I pareri resi ad altri soggetti;
   10) Le  deliberazioni  intervenienti  nel  procedimento  della
       amministrazione finanziaria  dello  Stato  in  materia  di
       accertamenti INVIM, IRPEF, ILOR;
   11) Le   deliberazioni  di  richiesta  di  finanziamenti  allo
       Stato, alla  Regione e  ad altri enti, da cui non derivino
       impegni finanziari a carico dell'ente deliberante;
   12) Le  deliberazioni  di  controdeduzione  alle  proposte  di
       modifica   formulate   dalla   Regione   nel   corso   del
       procedimento di  approvazione degli  strumenti urbanistici
       generali;
   13) Le  deliberazioni di  massima senza  impegni di spesa, ivi
       comprese  quelle   concernenti  le   linee  programmatiche
       dell'Amministrazione;
   14) Le  proposte del  Comitato di Gestione all'assemblea della
       USL;
   15) Le  proposte delle  USL alla  Regione  per  l'adozione  di
       provvedimenti di competenza di questa ultima;
   16) Le   osservazioni  del    Consiglio    comunale  circa  le
       deliberazioni  delle   Commissioni  amministratrici  delle
       aziende municipalizzate.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
5-6-1984  ed è stata vistata dal Commissario del Governo il 6-7-
1984.



CONTROLLI
ENTI TERRITORIALI

