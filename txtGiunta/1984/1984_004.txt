Progetto speciale  Amiata. Contributi  per il  complemento  della
"Linea Tacchini".

Il Consiglio Regionale ha approvato il 6-12-1983
Il Commissario del Governo ha apposto il visto il 9-1-1984
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

Ai fini  del completamento  della  linea  tacchini  del  progetto
speciale Amiata, di cui al PRS 1983/85, è concesso un contributo
in conto  capitale  di  lire  546.000.000  alla  Cooperativa  "Le
Sorgenti del  Fiora" con  sede nel  Comune di  S. Fiora;  di lire
531.000.000 alla  Cooperativa "L'Arca"  con sede  nel  Comune  di
Castelpiano e  di L. 2.240.000.000 al Consorzio delle Cooperative
Avicole Amiatine con sede nel Comune di S. Fiora.

ARTICOLO 2
(Interventi finanziari)

Gli interventi e le opere di completamento di cui all'art. 1 sono
quelle rappresentate  dalle varianti,  approvate  dai  competenti
organi regionali,  ai progetti  delle Cooperative  "Sorgenti  del
Fiora" e  "L'Arca" e  del  Consorzio  delle  Cooperative  Avicole
Amiatine, per i quali furono concessi a suo tempo le agevolazioni
finanziarie regionali  ai sensi  della normativa vigente e che si
sono rese  necessarie per  le mutate condizioni del mercato delle
carni avicole e di tacchino in particolare.

ARTICOLO 3
(Procedure erogazioni contributi)

Ai fini  della materiale  erogazione dei  contributi, la  Giunta,
previa approvazione  delle  varianti  di  massima  da  parte  del
Consiglio regionale, provvede alla istruttoria e all'approvazione
dei progetti  esecutivi delle varianti di completamento e al loro
collaudo secondo le norme e le procedure connesse alle precedenti
concessioni di agevolazioni finanziarie.

ARTICOLO 4
(Finanziamento)

Per le opere e gli interventi di cui al precedente articolo 2 non
sono ammissibili  concessioni di  ulteriori benefici  relativi  a
maggiori oneri sostenuti nel corso dei lavori.

Alla spesa di L. 3.317.000.000 derivante, nel corrente esercizio,
dall'applicazione della  presente legge  si fa fronte quanto a L.
1.305.000.000 con  i fondi iscritti sul cap. 30140, e quanto a L.
2.012.000.000  con  i  fondi  iscritti  sul  capitolo  30160  del
bilancio di previsione 1983.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 11 gennaio 1984.

La presente  legge è  stata approvata dal Consiglio Regionale il
6-12-1983 ed è stata vistata dal Commissario del Governo il 9-1-
1984.



ZOOTECNIA

