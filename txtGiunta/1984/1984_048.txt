Modificazioni dell'art.  7 della  LR  30  ottobre  1982,  n.  77,
concernente "Norme  per lo  sviluppo dell'acquacoltura  e per  la
produzione ittica nelle acque interne".

Il Consiglio Regionale ha approvato il 26-6-1984
Il Commissario del Governo ha apposto il visto il 27-7-1984
Il Presidente  della Giunta  Regionale promulga la seguente legge
regionale:

ARTICOLO UNICO

L'articolo 7  della LR  30/10/1982, n. 77, concernente "Norme per
lo sviluppo  dell'acquacoltura e  per la  produzione ittica nelle
acque interne" e così sostituito:

   "Art. 7
   (Sviluppo dell'attività di acquacoltura)

   Agli impianti  di acquacoltura,  compresi quelli  ricadenti in
   aree  assimilabili   alle  zone   agricole,  si  applicano  le
   disposizioni di  cui  alla  LR  19  febbraio  1979,  n.  10  e
   successive  modificazioni   ed  integrazioni,   relative  alle
   costruzioni destinate alla produzione agricola.

   A tal  fine,  gli  impianti  devono  risultare  nel  piano  di
   utilizzazione aziendale di cui alla sopracitata legge 10/1979,
   ovvero nel  piano di sviluppo previsto dall'art. 17 della LR 1
   agosto 1981, n. 63.

   Le  varianti   agli  strumenti   urbanistici  che  si  rendano
   necessarie per  l'applicazione del  terzo  comma  dell'art.  4
   della LR  10/1979 e  successive modificazioni ed integrazioni,
   relativamente agli  impianti di  cui ai comma precedenti, sono
   adottate   dal   Comune   acquisito   il   parere   favorevole
   dell'Associazione  intercomunale   e   pubblicate   ai   sensi
   dell'art. 6 della legge 18 aprile 1962, n. 167.

   Tali varianti  sono trasmesse alla Giunta regionale che decide
   in merito entro 60 giorni alla data di ricevimento;
   trascorso tale termine le varianti si intendono approvate.

   Non si  applica il  terzo comma  dell'art. 4  della LR 10/1979
   agli  impianti  che  rispondano  ai  tre  seguenti  requisiti:
   superficie fino  a Ha 1, superficie allargata fino a mq. 1000,
   vasche emergenti dal piano di campagna fino a mt. 1,30.

   Fino   a    quando   la    Regione   non    abbia   provveduto
   all'individuazione della  potenzialità produttiva delle acque
   ai  sensi   dell'art.  2  e  comunque  non  oltre  dieci  mesi
   dall'entrata in vigore della presente legge, qualora non debba
   applicarsi il  terzo comma  dell'art. 4  della LR  19 febbraio
   1979,  n.  10  e  successive  modificazioni  ed  integrazioni,
   l'accertamento   dell'idoneità   delle   caratteristiche   di
   produzione dei  terreni  ai  fini  dell'acquacoltura  per  gli
   impianti situati  nel territorio dei comuni costieri, entro un
   chilometro dalla  costa, è  sottoposto all'approvazione della
   Giunta regionale,  che ne  darà immediata  comunicazione alla
   commissione consiliare competente.

   L'approvazione si intende concessa qualora la Giunta regionale
   non abbia  adottato alcun  provvedimento entro  60 giorni  dal
   ricevimento    degli    atti    trasmessi    dall'associazione
   intercomunale."

La presente  legge è  pubblicata sul  Bollettino Ufficiale della
Regione. E'  fatto obbligo  a chiunque spetti di osservarla farla
osservare come legge della Regione Toscana.

La presente  legge è  stata approvata dal Consiglio Regionale il
26-6-1984 ed  è stata vistata dal Commissario del Governo il 27-
7-1984.



PESCA

