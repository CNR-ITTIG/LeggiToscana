Contributi della  Regione Toscana a favore del Comune di Stazzema
per  interventi   rivolti  alla   esaltazione  dei  valori  della
Resistenza.

Il Consiglio Regionale ha approvato il 17-7-1991
Il Commissario del Governo ha apposto il visto il 7-8-1991
Il Presidente  della Giunta  Regionale promulga la seguente legge
regionale:

ARTICOLO 1

La  Regione  Toscana  promuove  e  sostine  la  realizzazione  di
iniziative e manifestazioni culturali e sportive che abbiano come
finalità l'esaltazione  dei valori storici e civili dei quali è
simbolo la  frazione di S. Anna di Stazzema in Comune di Stazzema
provincia di  Lucca, Comune  decorato con medaglia d'oro al valor
militare  per  il  martirio  subito  dalla  sua  popolazione  con
l'eccidio del  12 agosto  1944 ad  opere degli occupanti nazisti;
martirio che  riassume in  sè il partigiano valor militare ed il
sacrificio di sangue della gente di Versilia.

ARTICOLO 2

Il Comune  di Stazzema promuove la costituzione del "Comitato per
le onoranze ai martiri di S. Anna di Stazzema" di cui fanno parte
rappresentanti  dell'Associazione   Martiri  di   S.  Anna,   dei
superstiti dell'eccidio,  delle  associazioni  della  Resistenza,
combattentistiche,   culturali,   sindacali,   religiose,   delle
famiglie  dei   Caduti  decorati   con  medaglia  d'oro,  nonchè
dell'Amministrazione Provinciale  di Lucca  e  dei  Comuni  della
Versilia, dell'istituto  Storico  della  Resistenza  e  dell'Età
Contemporanea in provincia di Lucca.

Il Comitato svolge funzioni propositive, curando, in particolare,
la predisposizione  del programma annuale delle iniziative e deve
in ogni  caso essere  obbligatoriamente  sentito  dal  Comune  di
Stazzema in ordine alle iniziative di cui all'art. 1.

All'attuazione  e   gestione  delle   predette  manifestazioni  e
iniziative, sia di quelle commemorative dell'eccidio sia d'altre,
comunque  volte   alla  diffusione   degli  ideali  di  libertà,
democrazia, pace e solidarietà tra i popoli, provvede il Come di
Stazzema o  il Comitato, relativamente a quelle iniziative che il
Comune di Stazzema, d'intesa con esso, decida di affidargli.

Il Comune  di Stazzema,  d'intesa con  il Comitato trasmette alla
Giunta Regionale,  entro  il  31  dicembre,  il  programma  delle
iniziative previste  per l'anno successivo ed una relazione sulle
iniziative attuate nell'anno in corso.

ARTICOLO 3

1.  Quale   concorso  alle   spese  per   la  predisposizione   e
l'attuazione dei programmi di cui alla presente legge, la Regione
Toscana corrisponde  al Comune  di Stazzema  per l'anno  1991  un
contributo di L. 130.000.000.

2. Sono abrogate le seguenti leggi:

-  3 febbraio 1975, n.  9
- 12 aprile   1979, n. 16
- 29 maggio   1980, n. 72
- 29 maggio   1982, n. 44
- 29 dicembre 1983, n. 83

3. Agli oneri derivanti dall'applicazione della presente legge si
fa fronte  per l'esercizio 1991 con i fondo allocati al Cap. 0965
del Bilancio  regionale, la  cui descrizione  è modificata nella
seguente: "Contributo della Regione Toscana al Comune di Stazzema
per la  predisposizione e  l'attuazione dei programmi di cui alla
LR 12-8-1991,  n. 39".  Agli oneri per gli esercizi successivi si
farà fronte con legge di bilancio.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 12 agosto 1991

La presente  legge è  stata approvata dal Consiglio Regionale il
17 luglio  1991 ed  è vistata  dal Commissario  del Governo il 7
agosto 1991.



CELEBRAZIONI
FINANZIAMENTI

