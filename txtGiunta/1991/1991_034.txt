Norme per  la trasformazione  delle cooperative  di abitazione  a
proprietà indivisa in cooperative a proprietà divisa.

Il Consiglio Regionale ha approvato il 5-6-1991
Il Commissario del Governo ha apposto il visto l'8-7-1991
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  presente legge  disciplina le  modalità di trasformazione
delle cooperative  di abitazione a proprietà indivisa, ammesse a
contributo o  agevolazione statale  o regionale, in cooperative a
proprietà divisa  e la  conseguente cessione in proprietà degli
alloggi ai soci assegnatari.

ARTICOLO 2
(Trasformazione - Domanda)

1. Le  cooperative edilizie a proprietà indivisa di cui all'art.
1, decorsi  tre anni  dall'assegnazione  degli  alloggi,  possono
richiedere alla  Regione di modificare l'agevolazione autorizzata
con il  provvedimento di  liquidazione definitiva del contributo,
in quella  prevista dalla  medesima legge di finanziamento per le
cooperative edilizie a proprietà divisa.

ARTICOLO 3
(Condizioni per la trasformazione)

1. La trasformazione è subordinata:

a) alla  modifica dello  statuto e  dell'atto  costitutivo  della
   cooperativa, qualora  gli stessi non prevedano la possibilità
   di realizzare  anche costruzioni  da assegnare  in  proprietà
   individuale;
b) alla  modifica dell'assegnazione  in uso  e in godimento delle
   abitazioni  in  assegnazioni  a  proprietà  individuale,  con
   deliberazione   assunta    a   maggioranza   dei   due   terzi
   dell'assemblea dei  soci  assegnatari  degli  alloggi  facenti
   parte  dell'intervento   edilizio  per  il  quale  s'  intende
   richiedere la trasformazione;
c) alla  modifica della    convenzione  comunale  di  cessione  o
   concessione  dell'area   qualora   la   stessa   non   preveda
   l'assegnazione in proprietà delle abitazioni realizzate;
d) al  versamento  al  comune  dell'eventuale  differenza  fra  i
   corrispettivi di  cui  alle  lettere  a)  e  b)  del  comma  8
   dell'art. 35  della legge  22-10-1971, n.  865,  a  suo  tempo
   corrisposti, e  quelli allora  previsti per  le cooperative di
   abitazione a proprietà divisa;
e) al versamento alla Regione della differenza fra l'agevolazione
   concessa  per  la  realizzazione  degli  alloggi,  con  quella
   prevista,  dalla  medesima  legge  di  finanziamento,  per  le
   cooperative a  proprietà divisa,  con effetto  dalla data  di
   decorrenza iniziale  delle agevolazioni  stesse e tenuto conto
   dell'eventuale  diverso   importo  del   mutuo  ammissibile  a
   contributo.

ARTICOLO 4
(Calcolo e restituzione dei contributi)

1. Ai  fini di  cui al  punto e) dell'art. 3, l'istituto mutuante
comunica alla  Giunta regionale,  su richiesta  della medesima  e
sulla base  del piano  di riparto da essa indicato, l'importo dei
contributi che debbono essere restituiti per ciascun alloggio.

2.  Il   provvedimento  della   Giunta  regionale  sulla  domanda
presentata ai  sensi dell'art.  2 comporta  la sostituzione delle
agevolazioni concesse  per la  realizzazione delle abitazioni con
quelle previste  dalla medesima  legge di  finanziamento  per  le
cooperative a  proprietà individuale,  con effetto dalla data di
decorrenza iniziale delle agevolazioni stesse. Per l'assegnazione
degli alloggi  in  proprietà  individuale  valgono  i  requisiti
soggettivi dei soci accertati al momento dell'assegnazione in uso
e godimento dell'alloggio.

3.  Il   provvedimento  indica  l'ammontare  dei  contributi  che
ciascuno dei  soci assegnatari  deve restituire e ne determina le
modalità di versamento.

4. è  ammesso, su domanda dell'interessato, il rimborso in forma
frazionata  dei   contributi,  comprensivi   degli  interessi  di
rateizzazione calcolati  al  tasso  legale,  secondo  i  seguenti
criteri:

a) fino  ad un massimo di quattro rate semestrali posticipate per
   importi complessivi fino a quattro milioni di lire;
b) fino  ad un  massimo di  otto rate  semestrali posticipate per
   importi complessivi superiori a quattro milioni di lire.

5.  Per   le  abitazioni   realizzate  con   il  beneficio  delle
agevolazioni statali disciplinate dall'art. 125 del DPR 24 luglio
1977, n.  616, il  provvedimento di  modifica  è  comunicato  al
Ministero dei Lavori Pubblici per la riduzione dell'importo delle
residue annualità.

ARTICOLO 5
(Destinazione dei fondi introitati)

1. Le somme introitate sono destinata alla realizzazione da parte
delle cooperative  edilizie e  loro  consorzi  di  interventi  di
edilizia residenziale  di cui  all'art. 1  della legge  5  agosto
1978, n.  457, con  priorità per  la realizzazione di alloggi da
destinare alla  soddisfazione  del  fabbisogno  residuo  di  tipo
specifico.

ARTICOLO 6
(Norma finanziaria)

Gli interventi  previsti dall'art.  5 della  presente legge  sono
assicurati, per  l'esercizio finanziario 1991, con la istituzione
dei seguenti capitoli nel bilancio:

Parte I - Entrata
Cap. 13850 di nuova istituzione
   Fondi    di    interventi    di    edilizia
   residenziale (art. 3 lettera e) LR 34/1991
   
Parte II - Spesa
Cap. 13100 di nuova istituzione
   Interventi   di    edilizia    residenziale
   pubblica (art. 1 Lg. 5-8-1978 n. 457;  art.
   5 LR 34/1991)
   
In relazione  all'afflusso dei fondi di cui all'art. 3 lettera e)
sul  capitolo   13850  dell'entrata   la  Giunta   Regionale   è
autorizzata, ai  sensi dell'art.  91 della  LR 6-5-1977 n. 28, ad
apportare con  atto amministrativo  al bilancio  di previsione le
conseguenti variazioni  per destinare  tali fondi agli interventi
di cui  all'art. 5  della presente legge. Agli stessi interventi,
per gli esercizi successivi, si provvede con legge di bilancio.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 10 luglio 1991

La presente legge è stata approvata dal Consiglio Regionale il 5
giugno 1991  ed è  stata vistata dal Commissario del Governo l'8
luglio 1991.



EDILIZIA
COOPERATIVE

