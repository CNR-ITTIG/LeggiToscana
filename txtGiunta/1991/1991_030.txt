Società Aeroporto  Fiorentino (SAF) SpA - Adesione della Regione
Toscana.

Il Consiglio Regionale ha approvato il 22-5-1991
Il Presidente  della Giunta  Regionale promulga la seguente legge
regionale:

ARTICOLO 1

1. In  coerenza con gli obiettivi di sviluppo economico e sociale
e di  assetto territoriale  del Piano  Regionale di  Sviluppo  la
Regione, ai  sensi dell'art.  57, comma  4o, del proprio Statuto,
assume una  partecipazione  azionaria  della  Società  Aeroporto
Fiorentino (SAF)  SpA con  sede in  Firenze, costituita  con atto
pubblico  in   data  6-2-1984   tra   il   Comune   di   Firenze,
l'Amministrazione Provinciale  di Firenze,  la CCIAA  di Firenze,
l'Azienda Autonoma per il Turismo di Firenze, la Banca Toscana di
Firenze, la Cassa di Risparmio di Firenze, il Comune di Prato, la
Cassa Risparmi  e Depositi di Prato, la Società a partecipazione
regionale SAT G. Galilei SpA di Pisa.

ARTICOLO 2

1. La  Giunta Regionale  è autorizzata  a compiere le operazioni
necessarie a consentire la sottoscrizione, da parte della Regione
Toscana, di n. 100 azioni SAF del valore nominale di L. 1.000.000
ciascuna, per l'ammontare complessivo di L. 100.000.000.

ARTICOLO 3

1. All'acquisto  delle azioni  di cui  al precedente art. 2 sarà
fatto fronte con i fondi di cui al cap. 12410 che viene istituito
con la variazione di cui al successivo articolo.

ARTICOLO 4

1. Allo  stato di previsione di competenza e di cassa della parte
"Spesa" del  bilancio del  corrente esercizio sono apportate, per
analoghi importi, le seguenti variazioni:

Spese in diminuzione

cap. 50060
   Fondo globale per il finanziamento di spese per
   ulteriori  programmi   di  sviluppo  (spese  di
   investimento)                                   L. 100.000.000
                                                                 
Spese di nuova istituzione

Cap. 12410
   Spese per  l'acquisto di  azioni ai  fini della
   compartecipazione   regionale   alla   Società
   Aeroporto Fiorentino  (SAF SpA)  (LR 17-6-1991,
   n. 30)                                          L. 100.000.000

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 17 giugno 1991

La presente  Legge è  stata approvata dal Consiglio Regionale il
22 maggio  1991 e  deve considerarsi  vistata per  decorrenza dei
termini a norma dell'art. 127 della Costituzione.



ORGANIZZAZIONI PUBBLICHE
TRASPORTI AEREI
PARTECIPAZIONI REGIONALI

