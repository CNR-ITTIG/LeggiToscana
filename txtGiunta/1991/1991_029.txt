Norme transitorie per l'autorizzazione all'esercizio dei campeggi
e   villaggi   turistici   esistenti   nella   fascia   costiera.
Integrazione all'art.  25 della  Legge Regionale 29 ottobre 1981,
n. 79.

Il Consiglio Regionale ha approvato l'8-5-1991
Il Commissario del Governo ha apposto il visto l'8-6-1991
Il Presidente  della Giunta  Regionale promulga la seguente legge
regionale:

ARTICOLO UNICO

All'art. 25  della Legge  regionale 29  ottobre 1981, n. 79, sono
aggiunti i seguenti commi:

   "Al fine  di garantire la continuità dell'attività economica
   ai campeggi  e ai villaggi turistici, regolarmente autorizzati
   ed  esistenti   alla  data   dell'11  luglio   1990,  la   cui
   localizzazione  risulti   in  contrasto  con  le  disposizioni
   contenute nelle  direttive per l'uso della fascia costiera, di
   cui alla  deliberazione del  Consiglio regionale  n. 47 del 30
   gennaio 1990, e con le previsioni degli strumenti urbanistici,
   possono essere  rilasciate le  autorizzazioni di  cui all'art.
   15, secondo comma.
   
   L'autorizzazione di  cui al precedente comma è valida per due
   esercizi ed  è rinnovabile  annualmente fino  al 31  dicembre
   1995 a condizione che:
   
   - il  comune abbia  dottato le  varianti di  adeguamento  alla
     direttiva per  l'uso  della  fascia  costiera  entro  il  12
     gennaio 1993,  termine già  previsto dal combinato disposto
     dall'art.  12,  secondo  comma,  della  Legge  regionale  26
     gennaio 1990,  n. 4 e dell'art. 15, terzo comma, della Legge
     regionale 31 dicembre 1984, n. 74 e succ. mod.;
   - sia  stata sottoscritta  tra il  comune,  il  gestore  e  il
     titolare  una  convenzione  che  preveda  l'adeguamento  del
     campeggio, o  del villaggio  turistico, entro il 31-12-1955,
     alle varianti  di cui  al precedente  alinea e che definisca
     allo scopo  un apposito  programma e  le opportune sanzioni,
     assistite da  congrue garanzie  finanziarie, per  il caso di
     mancato adempimento all'obbligo di adeguamento.
   
   In ogni  caso, qualora,  adottate le  varianti e  sottoscritta
   regolarmente la  convenzione, non  sia  intervenuto  entro  il
   termine del  31 dicembre  1955  l'adeguamento  previsto  dalle
   direttive,  l'autorizzazione   decade  e   non   può   essere
   rilasciata.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 17 giugno 1991

La presente  legge è stata approvata dal Consiglio Regionale l'8
maggio 1991  ed è  stata vistata dal Commissario del Governo l'8
giugno 1991.



TURISMO

