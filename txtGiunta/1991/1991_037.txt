Personale  trasferito   ad  altri   Enti.  Norme  in  materia  di
trattamento di fine rapporto.

Il Consiglio Regionale ha approvato il 18-6-1991
Il Commissario del Governo ha apposto il visto il 19-7-1991
Il Presidente  della Giunta  Regionale promulga la seguente legge
regionale:

ARTICOLO 1

Alla legge  regionale 11 settembre 1989, n. 62, recante norme per
l'assegnazione del  personale, dei  mezzi  finanziari  per  oneri
aggiuntivi e  dei beni  agli enti  locali per  l'esercizio  delle
funzioni delegate,  è apportata  la seguente  modificazione:  al
comma 5  dell'art. 3,  le parole:  "conserva i benefici derivanti
dall'applicazione della  legge regionale  10 maggio  1982, n. 35"
sono sostituite  dalle seguenti: "conserva il beneficio di cui al
combinato disposto  degli  artt.  150,  151  e  152  della  legge
regionale 21 agosto 1989, n. 51".

ARTICOLO 2

La protrazione alla data di cessazione del servizio presso l'ente
di destinazione  del beneficio di cui al combinato disposto degli
artt. 150. 151 e 152 della legge regionale 21 agosto 1989, n. 51,
prevista dal  comma  5  dell'art.  3  della  legge  regionale  11
settembre 1989,  n. 62,  è estesa  al  personale  trasferito  al
Consorzio  Intercomunale   per  l'organizzazione   delle  risorse
idriche e la gestione dell'acquedotto del Fiora a norma dell'art.
3 della  legge regionale  5 marzo  1985, n.  23. I relativi oneri
sono a  carico della  Regione Toscana  che provvede  direttamente
alla liquidazione e all'erogazione del beneficio.

ARTICOLO 3

Agli oneri  derivanti dall'applicazione dell'art. 2, previsti per
l'anno 1991  in L. 100.000.000, si fa fronte con la variazione di
bilancio  di   cui  al   successivo  articolo  e,  per  gli  anni
successivi, sarà  fatto fronte con i fondi che saranno stanziati
dalle leggi di bilancio.

ARTICOLO 4

Gli stati  di previsione  di competenza  e di  cassa della  parte
spesa del  bilancio di  previsione per  l'anno  1991  sono  così
modificati, per analogo importo:

Spesa in diminuzione:
Cap. 280
   Trattamento previdenziale  a  carico  della
   Regione                                            100.000.000
                                                                 
Cap. 280
   Trattamento  previdenziale   del  personale
   trasferito al  Consorzio intercomunale  per
   l'organizzazione delle risorse idriche e la
   gestione  dell'acquedotto   del  Fiora  (LR
   37/91)                                             100.000.000

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 23 luglio 1991

La presente  legge è  stata approvata dal Consiglio Regionale il
18-6-1991 ed  è stata  vistata dal Commissario del Governo il 19
luglio 1991.



ATTRIBUZIONI DELEGHE
PERSONALE

