Norme transitorie per la copertura di posti vacanti per la 2a qd.

Il Consiglio Regionale ha approvato il 9-10-1991
Il Commissario del Governo ha apposto il visto il 9-11-1991
Il Presidente  della Giunta  Regionale promulga la seguente legge
regionale:

ARTICOLO 1
(Finalità della Legge)

La copertura  dei posti  della II  qd del  ruolo unico  regionale
indicati nel  successivo art.  2, che  sono vacanti e disponibili
alla data  di approvazione  della presente  legge, è  effettuata
secondo le modalità indicate nei successivi articoli.

ARTICOLO 2
(Posti da coprire)

I posti da coprire con le modalità previste dalla presente legge
sono elencati  nella tabella  seguente,  che  indica  altresì  i
requisiti specifici richiesti:

Posti n.  36 Requisiti: laurea e 3 anni in posizione dirigenziale
         nella  pubblica   amministrazione  ovvero   7  anni   in
         posizione dirigenziale nella pubblica amministrazione.
Posti n.  6 Requisiti:  laurea in  ingegneria o geologia e 3 anni
         posizione dirigenziale nella pubblica amministrazione.
Posti n.  6 Requisiti:  laurea in scienze agrarie e forestali e 3
         anni   in    posizione   dirigenziale   nella   pubblica
         amministrazione.
Posti n.  1 Requisiti:  laurea   in   scienze  dell'informazione,
         matematica, fisica,  ingegneria elettronica  e 3 anni in
         posizione dirigenziale nella pubblica amministrazione.
Posti n.  1 Requisiti:  laurea   in   architettura e  3  anni  in
         posizione dirigenziale nella pubblica amministrazione.

ARTICOLO 3
(Modalità di Copertura)

I predetti  posti sono  coperti  mediante  concorsi  interni  per
titoli ed  esami, cui è ammesso il personale di Ia qd inquadrato
nel ruolo  unico regionale  alla data  di scadenza  dei bandi, in
possesso dei predetti requisiti.

I  concorsi   sono  indetti   con  deliberazione   del  Consiglio
Regionale,  su   proposta  della  Giunta,  che  ne  determina  le
modalità e il contenuto delle prove d'esame.

Le  commissioni   giudicatrici  sono  costituite  in  conformità
all'art. 34 della LR 51/1989

ARTICOLO 4
(Utilizzo della Graduatoria)

I dipendenti  risultati idonee  nei corsi,  che abbiano ricoperto
per un  periodo non  inferiore a  3 anni  incarichi della  II  qd
conferiti con  atti formali ai sensi dell'art. 27 bis della LR 6-
9-1973, n.  54.  dell'art.  53  della  LR  29-12-1987.  n.  62  e
dell'art. 23  della LR 21-8-1989, n. 51 hanno titolo alla nomina,
nei limiti  dei posti  disponibili, con  precedenza rispetto agli
altri candidati idonei.

Le graduatorie  dei concorsi  restano aperte  per tre  anni dalla
data di  esecutività della  delibera di  approvazione e  possono
essere  utilizzate   per   i   posti   di   pari   qualificazione
professionale che  di dovessero  rendere  vacanti  e  disponibili
successivamente all'indizione  del concorso  stesso, ad eccezione
di quelli  istituiti o  trasformati successivamente all'indizione
di tale concorso.

ARTICOLO 5
(Valutazione dei titoli e delle prove)

Il punteggio  da attribuire  ai titoli  ed  alle  prove  d'esame,
nonché  i   criteri  per   la  valutazione   dei  titoli,   sono
preventivamente stabiliti  dalla  Ia  Commissione  del  Consiglio
Regionale, su proposta della Giunta.

Il punteggio  riservato ai  titoli è  ripartito tra attività di
servizio, titolo  di studio,  abilitazioni professionali,  titoli
vari.

ARTICOLO 6
(Norma finale)

1. I concorsi interni indetti con deliberazione del CR n. 519 del
28 dicembre 1987, sono revocati.

Al secondo  comma dell'art.  5 della  LR 18-11-1989,  n. 76, sono
abrogate le  parole "i  requisiti di  anzianità di  servizio  ed
esperienza professionale  richiesti devono riferirsi ad attività
di promozione turistica, pubblica e privata".

Al  terzo  comma  sono  abrogate  le  parole  "fermi  restando  i
requisiti specifici di cui al comma precedente".

È altresì  abrogato il quarto comma del precedente art. 5 della
LR 76/89.

ARTICOLO 7
(Norma finanziaria)

Agli oneri  derivanti dalla  applicazione della presente legge si
provvede con  gli stanziamenti dei capitoli iscritti nel bilancio
1991 alla voce 2 - Personale regionale, e per gli anni successivi
con legge di Bilancio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 14 novembre 1991

La presente legge è stata approvata dal Consiglio Regionale il 9
ottobre 1991 ed è stata vistata dal Commissario del Governo il 9
novembre 1991.



ENTE REGIONE
PERSONALE

