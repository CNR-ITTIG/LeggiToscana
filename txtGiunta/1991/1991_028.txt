Modifiche   alla   LR   n.   48/88   concernente   "Finanziamento
straordinario dei  programmi integrativi  regionali  di  edilizia
agevolata convenzionata".

Il Consiglio Regionale ha approvato il 22-5-1991
Il Commissario del Governo ha apposto il visto l'8-6-1991
Il Presidente  della Giunta  Regionale promulga la seguente legge
regionale:

ARTICOLO UNICO

1. L'Art. 2 della LR 11-7-1988, n. 48, è così sostituito:

   "Art. 2
   (Interventi finanziari)
   
   I fondi  necessari alla  realizzazione dei programmi di cui al
   precedente articolo,  sono quelli  attribuiti dallo Stato alla
   Regione per  interventi di  edilizia residenziale  agevolata a
   fronte della  Legge 457/78  non impegnati  e l'85%  di  quelli
   afferenti al  biennio straordinario  88/89. Il restante 15% di
   questi ultimi è destinato:
   
   a) il  10% alle  ATER ed  ai Comuni  per interventi  di  nuova
      costruzione ovvero di recupero;
   b) il  5% perla  costruzione di  alloggi e  per  i  lavoratori
      dipendenti delle Forze dell'Ordine e della Difesa.
   
   I fondi  eventualmente non impegnati per le finalità previste
   dalle lettere  a) e  b) del  comma precedente,  sono destinati
   alla realizzazione dei programmi di cui all'articolo 1."
   
2. L'art. 3 della LR 11-7-1988, n. 48 è così sostituito:

   "Art. 3
   
   Al fine  di avviare  un  processo  di  programmazione  globale
   dell'edilizia agevolata  e di ottimizzare il processo edilizio
   per l'attivazione  dei fondi  di cui al precedente articolo è
   prevista  la   stipula  di   accordi  programma  fra  Regione,
   Associazioni  Cooperative   di  abitazione  e  loro  Consorzi,
   associate    alle    organizzazioni    nazionali    legalmente
   riconosciute, Organizzazioni  regionali delle Imprese edilizie
   o loro  Consorzi, aderenti  ad Associazioni imprenditoriali di
   rilievo nazionale.
   
   A tale  scopo le  Organizzazioni anzidette possono presentare,
   congiuntamente o singolarmente, a fronte del relativo bando di
   concorso, un programma di intervento.
   
   Il bando  di concorso, presentato al Consiglio regionale entro
   30  giorni   dall'entrata  in  vigore  della  presente  legge,
   stabilisce, fra  l'altro, le  caratteristiche dei programmi di
   intervento  nonché   i  requisiti   in  base  ai  quali  sono
   individuati i programmi da ammettere a contributo.
   
   I fondi  eventualmente non impiegati con gli accordi programma
   anzidetti  sono   attribuiti  ai   singoli  operatori  con  le
   modalità ed  i criteri  stabiliti dal bando di concorso sopra
   richiamato."
   
L'art. 4 della LR 11-7-1988, n, 48 è così sostituito:

   "Art. 4
   
   Sulla base  dei programmi  di intervento  delle
   richieste  di  cui  al  precedente  articolo  e
   tenuto conto  delle disponibilità finanziarie,
   la Giunta  Regionale elabora  la proposta di un
   programma    straordinario     da    sottoporre
   all'approvazione del Consiglio.
   
   Tale  programma   dovrà  tener  conto  per  la
   localizzazione        degli         interventi,
   dell'aggiornamento dei  criteri e dei parametri
   utilizzati nella delibera consiliare n. 304 del
   22-7-1986.
   
   I soggetti  a cui  è affidata la realizzazione
   degli interventi, sono tenuti, entro 180 giorni
   dalla data  di  ricevimento  della  lettera  di
   concessione del  finanziamento a documentare la
   disponibilità di  aree  idonee  immediatamente
   utilizzabili.
   
Il secondo  comma dell'art.  6  della  LR  11-7-1988,  n.  48  è
abrogato.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 17 giugno 1991

La presente  legge è  stata approvata dal Consiglio Regionale il
22 maggio 1991 ed è stata vistata dal Commissario del Governo il
8 giugno 1991.



EDILIZIA
FINANZIAMENTI

