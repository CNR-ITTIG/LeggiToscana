Integrazioni alla  LR 21  agosto 1989, n. 51 concernente TU delle
leggi sul personale.

Il Consiglio Regionale ha approvato il 9-10-1991
Il Commissario del Governo ha apposto il visto il 8-11-1991
Il Presidente  della Giunta  Regionale promulga la seguente legge
regionale:

ARTICOLO 1

Il quarto comma dell'art. 3 LR 51/89 è sostituito dai seguenti:

   "4. Nell'ambito della dotazione organica complessiva di cui al
   primo comma,  il Consiglio  Regionale su proposta dell'Ufficio
   di Presidenza,  sentite le  OOSS, con  le procedure    di  cui
   all'art. 31 della LR 41/90 determina con propria deliberazione
   la  dotazione   organica  dei  propri  uffici,  ripartita  per
   qualifiche.  La   proposta,  prima   della  presentazione   in
   Consiglio, è  comunicata alla  Giunta Regionale  che può far
   pervenire all'ufficio  di  Presidenza  entro  30  gg.  proprie
   eventuali  osservazioni   per  gli   aspetti   relativi   alle
   compatibilità complessive di organico e finanziarie.
   
   4/bis. Il  Consiglio Regionale,  con deliberazione adottata su
   proposta della Giunta, sentite le
   OOSS del  personale,  determina  altresì,  nell'ambito  della
   stessa dotazione organica complessiva:
   
   a) la  dotazione    organica    complessiva,    ripartita  per
      qualifiche, del Centro Direzionale;
   b) la  dotazione    organica    complessiva,    ripartita  per
      qualifiche,  per  gli  Uffici  del  Comitato  Regionale  di
      Controllo;
   c) la  dotazione    organica    complessiva,    ripartita  per
      qualifiche, degli Uffici del Genio Civile;
   d) la   dotazione   organica    complessiva,    ripartita  per
      qualifiche, di ciascuno degli Enti Regionali;
   e) il   contingente   numerico    complessivo,  ripartito  per
      qualifiche, del  personale agli Enti Locali per l'esercizio
      delle funzioni delegate."
   
ARTICOLO 2

Dopo l'art.  49 della  LR n. 51/1989 è inserito il seguente art.
49 bis.

   "Art. 49 bis
   (Copertura dei posti del Consiglio Regionale)
   
   1. I  posti vacanti  della  dotazione  organica  degli  uffici
   consiliari sono  coperti dalla  Giunta regionale  nel rispetto
   dell'art. 62  dello Statuto,  entro  60  gg.  dalla  richiesta
   formulata dall'Ufficio di Presidenza.
   Qualora  la   Giunta  non  provveda  entro  il  termine  sopra
   indicato, l'Ufficio  di  Presidenza  può  avanzare  richiesta
   nominativa di  assegnazione di  personale inquadrato nel Ruolo
   Unico Regionale,  di qualifica  e  profilo  corrispondente  al
   posto  da   coprire.   La   Giunta   adotta   il   conseguente
   provvedimento  di  trasferimento  entro  i  successivi  trenta
   giorni con le procedure di cui all'art. 49 della LR 51/1989;
   
   2. Qualora  non sia  possibile provvedere  alla copertura  dei
   posti vacanti  a norma  del comma precedente, la Giunta attiva
   la procedura di assunzione, secondo le norme di legge, entro i
   successivi trenta  giorni, ovvero, a richiesta dell'Ufficio di
   Presidenza, avvia la procedura per il comando."
   
ARTICOLO 3
Dopo l'art. 23 della LR 51/1989 è introdotto il seguente art. 23
bis.

   "Art. 23 bis
   (Copertura dei posti di II qualifica dirigenziale degli uffici
   consiliari)
   
   1. In caso di vacanza di posti della II qualifica dirigenziale
   l'Ufficio di  Presidenza può,  in via transitoria, attribuire
   le funzioni  a scavalco  ad altro  dirigente di pari qualifica
   assegnato al Consiglio.
   
   2.  La   copertura  in  via  stabile  del  posto  può  essere
   effettuata mediante  l'assegnazione di altro dirigente di pari
   qualifica. L'assegnazione  è disposta con provvedimento della
   Giunta, su richiesta e d'intesa con l'Ufficio di Presidenza.
   
   3. Qualora  non  sia  possibile  dare  applicazione  a  quanto
   previsto dei  precedenti commi, la Giunta, in conformità alle
   richieste  nominative  dell'Ufficio  di  Presidenza,  provvede
   entro trenta  giorni ad affidare le funzioni a dirigente della
   1a qualifica.
   
   4. Si  applicano le  disposizioni di  cui al 2o e 3o comma del
   precedente articolo 23."

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetta di osservarla e farla
osservare come legge della Regione Toscana.

Firenze, 14 novembre 1991

La presente  legge è  stata approvata dal Consiglio Regionale il
9-10-1991 ed  è stata  vistata dal  commissario del  governo l'8
novembre 1991.



ENTE REGIONE
PERSONALE

