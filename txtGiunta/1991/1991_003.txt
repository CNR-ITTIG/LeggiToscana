Concorso a  favore di  operatori agricoli  per la  riduzione  del
rischio di  cambio di operazioni di credito agrario di conduzione
in valuta estera ed ecu.

Il Consiglio Regionale ha approvato il 28-12-1990
Il Commissario del Governo ha apposto il visto il 17-1-1991
Il Presidente  della Giunta  Regionale promulga la seguente legge
regionale:

ARTICOLO 1

1. Al  fine  di  ridurre  il  rischio  di  cambio  assunto  dagli
operatori agricoli,  aventi titolo per accedere alle agevolazioni
previste dalla  LR 1-8-1981,  n. 63, con operazioni di credito di
conduzione in  valuta estera  ed ECU  della durata  massima di 12
mesi e  ad un tasso fisso inferiore di almeno 3 punti al tasso di
riferimento vigente  all'atto della stipulazione del prestito per
il  credito  agrario  di  esercizio,  la  Giunta  Regionale  può
intervenire con  un concorso  a  favore  dei  medesimi  operatori
agricoli fino  ad un  massimo del  3 per cento in più del prezzo
della valuta all'atto della stipulazione del prestito.

2. L'intervento  regionale di  cui al primo comma viene liquidato
agli Istituti  di Credito autorizzati sulla base della differenza
in più  tra il  presso  in  Lire  della  valuta  all'atto  della
estinzione ed  il prezzo  in Lire  della medesima valuta all'atto
della stipulazione del prestito assistito.

3. A  tali fini  la Giunta regionale stipula apposite convenzioni
con gli istituti di Credito autorizzati.

4.  Agli   oneri  di  spesa  derivanti  dalla  presente  legge  e
decorrenti dall'anno 1991 si fa fronte, da tale anno per gli anni
successivi, con legge di bilancio.

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 24 gennaio 1991

La presente  Legge è  stata approvata dal Consiglio Regionale il
28-12-1990 ed  è stata  vistata dal Commissario di Governo il 17
gennaio 1991.



AGRICOLTURA
CREDITO

