Fondo  per   il   finanziamento   dei   progetti   immediatamente
eseguibili.

Il Consiglio Regionale ha approvato il 9-4-1991
Il Commissario del Governo ha apposto il visto il 27-4-1991
Il Presidente  della Giunta  Regionale promulga la seguente legge
regionale:

ARTICOLO 1

1.   Sono   istituiti,   per   il   finanziamento   di   progetti
immediatamente eseguibili  per opere e interventi di investimento
in comparti  territoriali,  economici  e  sociali  di  competenza
regionale:

- un Fondo triennale in c/capitale a decorrere dal 1991;
- un  Fondo in  annualità a  decorrere dal  1992, per  la durata
  massima di quindici anni.

2. I  fondi di  cui al  precedente comma sono alimentati da somme
rivenienti dal  gettito dei tributi di cui alla Legge 14/06/1990,
n. 158.

3. Il  fondo in  c/capitale può  altresì essere  alimentato  da
somme  derivanti  dall'alienazione  di  beni  patrimoniali  della
Regione, nonché  da  somme  derivanti  dal  ricorso  al  mercato
finanziario.

ARTICOLO 2

1. Il  Piano regionale  di sviluppo  determina,  nell'ambito  dei
comparti di  cui all'art.  1, gli  obiettivi, le  priorità e gli
specifici settori  cui devono  rivolgersi i progetti finanziabili
ai sensi della presente legge.

2. Il  Consiglio  regionale  su  proposta  della  Giunta,  ed  in
conformità con  le disposizioni  di cui  al 1o comma, stabilisce
annualmente, con provvedimento legislativo:

- i  soggetti pubblici e privati ammessi a presentare i progetti,
  nonché le modalità e i termini di presentazione dei medesimi;
- l'importo minimo dei progetti per l'ammissibilità al fondo;
- l'eventuale    concorso  finanziario  di  soggetti  pubblici  e
  privati;
- le modalità di erogazione del finanziamento;
- i  termini    entro    i      quali  dovrà  essere  provveduto
  inderogabilmente all'appalto  dei lavori, pena la decadenza del
  finanziamento;
- i  progetti di  rilevanza regionale  e relativi  ad  interventi
  diretti  della   Regione  o   da  essa  affidati  in  occasione
  unitamente alla  gestione  dell'opera  da  realizzare  da  enti
  pubblici o società di diritto privato e loro consorzi.

ARTICOLO 3

1. La  valutazione dei  progetti è  effettuata sulla base di una
normativa tecnica approvata dalla Giunta regionale.

2. La  normativa tecnica  di cui  al comma 1 è predisposta da un
nucleo  di  valutazione  composto  dal  almeno  cinque  dirigenti
regionali, costituito  in conformità  alle vigenti  disposizioni
sull'ordinamento degli uffici regionali.

3. Il  nucleo di  valutazione esercita  inoltre i compiti ad esso
affidati dalla  Giunta in  ordine all'istruttoria  tecnica e alla
ammissibilità dei progetti.

ARTICOLO 4

1. La  Giunta propone  al Consiglio  l'approvazione del programma
annuale dei  progetti da  finanziare e  adotta i provvedimenti di
attuazione del programma medesimo.

2.  Sul   Fondo  in   c/capitale  il   programma  può  prevedere
l'assunzione di  obbligazioni pluriennali  di spesa in misura non
superiore al 30% degli stanziamenti iscritti per ciascun anno del
biennio successivo all'esercizio in corso.

ARTICOLO 5

1. La legge di bilancio provvede annualmente alla quantificazione
dei Fondi,  con facoltà  di impiegare  per  l'alimentazione  dei
medesimi, oltre alle somme indicate all'art. 1, ulteriori risorse
che, ai sensi di legge, risultino utilizzabili.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 6 Maggio 1991

La presente  legge è  stata approvata dal Consiglio Regionale il
9/4/1991 ed  è stata  vistata dal  Commissario del Governo il 27
Aprile 1991.



OPERE PUBBLICHE
CONTABILITÀ CONTRATTI
FINANZIAMENTI

