
LEGGE REGIONALE N. 1 DEL 18-11-1971
REGIONE TOSCANA
Istituzione del servizio di tesoreria della Regione
Toscana.
Fonte: BOLLETTINO UFFICIALE DELLA REGIONE TOSCANA
N. 25
del 19 novembre 1971
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

A norma dell' art. 52 dello Statuto è  istituito il
servizio di tesoreria della Regione.

              
                

              
            

ARTICOLO 2

Il servizio di tesoreria è  affidato, a trattativa privata,
ad azienda di credito che amministra fondi di
terzi (depositi a risparmio, conti correnti ordinari e
di corrispondenza, assegni circolari) per importo non
inferiore a cinquecento miliardi di lire ed avente un
patrimonio (capitale versato e riserve) non inferiore
a cinque miliardi di lire.

              
                

              
            

ARTICOLO 3

La Giunta regionale predispone il capitolato
speciale disciplinante le modalità  e le condizioni di
resa del servizio e lo sottopone all' approvazione del
Consiglio.
  La Giunta conduce la trattativa e predispone ed
approva la convenzione.
  Il capitolato speciale è  parte integrante della convenzione.
  La convenzione diviene esecutiva con la pubblicazione
sul Bollettino Ufficiale della Regione.

              
                

              
            

ARTICOLO 4

La vigilanza sulla regolare esecuzione del servizio
di tesoreria è  esercitata dalla Giunta regionale.
 La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, li 18 novembre 1971.


Le Leggi Regionali


