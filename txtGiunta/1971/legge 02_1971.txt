LEGGE REGIONALE   N. 2 DEL 30-12-1971
REGIONE TOSCANA
Istituzione dei tributi propri della Regione.
Fonte: BOLLETTINO UFFICIALE DELLA REGIONE TOSCANA
N. 28
del 30 dicembre 1971
Il Consiglio Regionale ha approvato
Il Presidente della Giunta promulga
la seguente legge:

              
                
TITOLO I Imposta regionale sulle concessioni statali dei beni del demanio e del patrimonio indisponibile

              
            

ARTICOLO 1

Dal 1º gennaio 1972 è  istituita, ai sensi dell' art. 2
della legge 16 maggio 1970, n. 281, l' imposta regionale
sulle concessioni statali per l' occupazione e l' uso
dei beni del demanio e del patrimonio indisponibile
dello Stato, situati nell' ambito territoriale della Regione.
  Sono escluse dall' imposta le concessioni per le
grandi derivazioni di acque pubbliche.
  L' imposta è  commisurata al 10 per cento del canone
statale di concessione.

              
                

              
            

ARTICOLO 2

Il concessionario verserà  l' imposta regionale contestualmente
e con le medesime modalità  del canone
di concessione, presso l' ufficio territorialmente competente
alla riscossione del canone.

              
                

              
            

ARTICOLO 3

L' ufficio competente alla riscossione del canone
comunica al concessionario la liquidazione dell' imposta
con le istruzioni relative alle modalità  del versamento.

              
                

              
            

ARTICOLO 4

I proventi della imposta sono versati presso la
Tesoreria della Regione.

              
                

              
            

ARTICOLO 5

Per le controversie relative all' accertamento ed
alla riscossione dell' imposta nonchè  al rimborso della
stessa è  ammesso ricorso al Presidente della Giunta
regionale entro 30 giorni dalla comunicazione della
liquidazione, ferma restando l' azione giudiziaria dinanzi
al giudice ordinario.
  Detta azione non può  essere proposta trascorso il
termine di 6 mesi dalla notificazione della decisione del
Presidente della Giunta regionale.

              
                

              
            

ARTICOLO 6

Per il mancato o ritardato pagamento dell' imposta
si applicano le sanzioni previste dalla legislazione statale
relativa alle tasse sulle concessioni governative.

              
                

              
            

ARTICOLO 7

Le violazioni delle norme della presente legge,
relative all' imposta regionale sulle concessioni statali,
sono accertate, oltre che dagli uffici che riscuotono
il tributo, anche dai funzionari, ufficiali, impiegati
e militari citati dalle disposizioni legislative statali in
materia di tasse sulle concessioni governative.
  Le violazioni stesse sono contestate mediante processo
verbale.
  Un esemplare del processo verbale viene trasmesso
al Presidente della Giunta regionale il quale ne dispone
la notifica al trasgressore, con invito a presentare
le deduzioni entro 15 giorni.  Decorso tale termine,
il Presidente, qualora in base agli atti raccolti ed alle
deduzioni che siano state presentate, accerti la esistenza
della violazione e la responsabilità  del trasgressore,
determina, con provvedimento motivato,
sotto forma di ordinanza, l' ammontare della pena
pecuniaria.
  Peraltro è  consentito al trasgressore di pagare,
entro il termine di 15 giorni dalla notifica del verbale
di accertamento, una somma pari al sesto del massimo
della pena pecuniaria, oltre all' ammontare del tributo.
  Il suddetto pagamento estingue l' obbligazione relativa
alla pena pecuniaria nascente dalla violazione.
  L' ordinanza notificata al trasgressore è  definitiva
e costituisce titolo per la riscossione della pena pecuniaria.
  Resta salva la proponibilità  dell' azione giudiziaria
entro 6 mesi dalla notifica dell' ordinanza.

              
                

              
            

ARTICOLO 8

Col decorso di 5 anni si prescrive l' azione per
riscuotere l' imposta regionale sulle concessioni statali.
  Col decorso di 3 anni dal giorno dell' effettuato
pagamento dell' imposta regionale si prescrive l' azione
tanto dell' Amministrazione regionale per supplementi
a causa di liquidazioni inesatte, quanto del contribuente
per restituzione di somme indebitamente
pagate.

              
                

              
            

ARTICOLO 9

Per l' esazione coattiva dell' imposta si applicano
le disposizioni del Testo Unico approvato con RD
14 aprile 1910, n. 639 e successive modificazioni.

              
                
TITOLO II Tassa sulle concessioni regionali

              
            

ARTICOLO 10

Dalla data di entrata in vigore delle leggi che disciplinano
il passaggio alla Regione delle funzioni concernenti
le materie indicate nell' art. 117 della Costituzione,
è  istituita la tassa sulle concessioni regionali
prevista dagli articoli 1, 3 e 14 terzo comma della
legge 16 maggio 1970, n. 281.
  Sono soggetti alla predetta tassa gli atti ed i provvedimenti
adottati dalla Regione nell' esercizio delle
sue funzioni e corrispondenti a quelli ora sottoposti
alla tassa di concessione governativa in base al Testo
Unico approvato con DPR 1 marzo 1961, n. 121 e
successive modificazioni.
  L' ammontare della tassa sulle concessioni regionali
è  pari al 100 per cento della corrispondente tassa
erariale.
  Gli atti amministrativi di altre Regioni, per i
quali sia stata pagata la relativa tassa di concessione
regionale, non sono soggetti alla tassa di cui al presente
articolo anche se gli atti stessi dispieghino i loro effetti
nel territorio della Regione Toscana.

              
                

              
            

ARTICOLO 11

All' accertamento, liquidazione e riscossione della
tassa sulle concessioni regionali provvedono gli uffici
competenti ad eseguire dette operazioni per le tasse
di concessione governativa.

              
                

              
            

ARTICOLO 12

Salvo quanto è  disposto dall' art. 22 della legge
7 gennaio 1929, n. 4, i ricorsi in via amministrativa
sulle questioni relative all' applicazione delle tasse
sulle concessioni regionali, sono decisi in via definitiva
dal Presidente della Giunta regionale.

              
                

              
            

ARTICOLO 13

Il termine di 6 mesi per proporre l' azione giudiziaria
sulle controversie concernenti le tasse e le
sopratasse sulle concessioni regionali decorre dalla
notifica della decisione del ricorso amministrativo
eseguita per mezzo di messi comunali o provinciali.

              
                

              
            

ARTICOLO 14

Colui che compie atti o esercita diritti senza
il pagamento delle tasse sulle concessioni regionali
è  soggetto alla pena pecuniaria dal minimo pari al
doppio della tassa fino al sestuplo della tassa medesima.
  Qualora l' importo delle predette tasse venga
corrisposto entro 30 giorni dalla scadenza, in luogo
della pena pecuniaria di cui al precedente comma
dovrà  essere versata una sopratassa pari al 10 per
cento della tassa.

              
                

              
            

ARTICOLO 15

Le violazioni delle norme della presente legge,
relative alla tassa sulle concessioni regionali, sono
accertate dalle persone e con le modalità  di cui al
precedente art. 7.

              
                
TITOLO III Tassa regionale di circolazione

              
            

ARTICOLO 16

Dal 1 gennaio 1972 è  istituita la tassa regionale
di circolazione di cui all' art. 4 della legge 16 maggio
1970, n. 281.
  Essa si applica ai veicoli e autoscafi, soggetti alla
tassa erariale di circolazione, immatricolati nella circoscrizione
territoriale della Regione Toscana, nonchè  a
quelli pur soggetti alla suddetta tassa, per i quali non
occorre il documento di circolazione e che appartengono
a persone fisiche o giuridiche residenti nella Regione
Toscana.

              
                

              
            

ARTICOLO 17

La tassa regionale di circolazione viene stabilita,
a decorrere dal 1º gennaio 1972 e fino al 31 dicembre
1973, per ciascuno dei veicoli elencati nel
 DPR 5 febbraio 1953, n. 39 e successive modificazioni,
nella misura del 25 per cento della corrispondente
tassa erariale.

              
                

              
            

ARTICOLO 18

Dal 1º gennaio 1974 la tassa regionale di cui all'
art. 17 viene determinata nella misura del 100
per cento della corrispondente tassa erariale che, ai
sensi del penultimo comma dell' art. 4 della legge
16 maggio 1970, n. 281, è  contestualmente ridotta
del 50 per cento.
  La Regione si riserva di determinare l' aumento
o la riduzione della tassa regionale di circolazione,
nella misura prevista dal terzo comma dell' art. 4
della legge 16 maggio 1970, n. 281, in relazione
alla destinazione dei veicoli e degli autoscafi, alle
loro caratteristiche di minore o maggiore pregio,
con particolare riguardo a quelle di lusso, ed al numero
degli anni decorsi dalla fabbricazione.

              
                

              
            

ARTICOLO 19

La tassa regionale di circolazione è  applicata contestualmente,
nei termini e con le medesime forme e
modalità  stabilite per la riscossione della tassa statale
di circolazione.
  Gli uffici esattori verseranno la tassa riscossa presso
la Tesoreria regionale nei modi e termini previsti
per l' analogo tributo erariale.

              
                

              
            

ARTICOLO 20

I ricorsi in via amministrativa sulle controversie
relative all' applicazione della tassa regionale di
circolazione sono decisi, in via definitiva, dal Presidente
della Giunta regionale.

              
                

              
            

ARTICOLO 21

Le decisioni del Presidente della Giunta contro
le quali non sia stato presentato ricorso in revocazione
per errore di fatto o di calcolo o per recupero
di un documento decisivo, possono impugnarsi
soltanto dinanzi all' autorità  giudiziaria entro il termine
di 6 mesi dalla notificazione della decisione
amministrativa.

              
                

              
            

ARTICOLO 22

Per le infrazioni alle disposizioni della presente
legge, relative alla tassa regionale di circolazione,
si applicano le sanzioni di cui alla tabella n. 2 allegata
al Testo Unico delle leggi sulle tasse automobilistiche
approvato con DPR 5 febbraio 1953,
n. 39, e successive modificazioni.
  Il conducente ed il proprietario del veicolo sono
solidalmente obbligati al pagamento delle sanzioni
indicate nel comma precedente.

              
                

              
            

ARTICOLO 23

Per la repressione delle violazioni alle norme della
presente legge, relative alla tassa regionale di circolazione,
si applicano le disposizioni della legge 7 gennaio
1929, n. 4.

              
                

              
            

ARTICOLO 24

L' accertamento delle violazioni alle norme della
presente legge, relative alla tassa regionale di circolazione,
è  demandato ai soggetti elencati negli
artt. 30 e 34 della citata legge 7 gennaio 1929, n. 4
e nell' art. 38 del Testo Unico approvato con DPR
5 febbraio 1953, n. 39.
  Le violazioni stesse sono constatate mediante processo
verbale.  Un esemplare del processo verbale
viene trasmesso al Presidente della Giunta regionale,
il quale ne dispone la notifica al trasgressore,
con invito a presentare le deduzioni entro il termine
di 15 giorni.
  Decorso tale termine il Presidente, qualora in
base agli atti raccolti e alle deduzioni che siano
state presentate accerti la esistenza della violazione
e la responsabilità  del trasgressore, determina con
provvedimento motivato, sotto forma di ordinanza,
l' ammontare della pena pecuniaria.
  Peraltro è  consentito al trasgressore di pagare
entro il termine di 15 giorni dalla notifica del verbale
di accertamento, una somma pari al sesto del
massimo della pena pecuniaria, oltre l' ammontare del
tributo.
  Il suddetto pagamento estingue l' obbligazione relativa
alla pena pecuniaria nascente dalla violazione.
  L' ordinanza notificata al trasgressore è  definitiva
e costituisce titolo per la riscossione della pena pecuniaria.
  Resta salva la proponibilità  dell' azione giudiziaria
entro 6 mesi dalla notifica dell' ordinanza.

              
                

              
            

ARTICOLO 25

Per l' esazione coattiva della tassa e della pena
pecuniaria si applicano le disposizioni del Testo Unico
approvato con RD 14 aprile 1910, n. 639.

              
                
TITOLO IV Tassa per l' occupazione di spazi ed aree pubbliche appartenenti alla Regione.

              
            

ARTICOLO 26

Dal 1º gennaio 1972 è  istituita ai sensi dell' art. 5
della legge 16 maggio 1970, n. 281 la tassa per l' occupazione
di spazi ed aree pubbliche appartenenti
alla Regione.
  L' ammontare della tassa di cui al comma precedente
è  pari al 100 per cento di quella prevista per
le corrispondenti occupazioni degli spazi e delle aree
appartenenti alle singole Province della Regione.

              
                

              
            

ARTICOLO 27

L' accertamento e la liquidazione della tassa di cui
al precedente articolo, vengono eseguiti, per conto
della Regione, dalle Province nel cui territorio ricadono
gli spazi e le aree pubbliche regionali.
  A tal fine la Regione trasmette alle Amministrazioni
provinciali competenti, copia di ogni atto di concessione
o di licenza per l' occupazione di spazi ed
aree pubbliche regionali.

              
                

              
            

ARTICOLO 28

La riscossione della tassa per l' occupazione permanente
di spazi ed aree pubbliche appartenenti alla Regione
avviene mediante ruoli compilati dalle Province
e dati in riscossione agli esattori comunali delle Imposte
Dirette con gli obblighi e i privilegi di cui al
 TU 29 gennaio 1958, n. 645 ed al DPR 15 maggio
1963, n. 858.  I ricevitori provinciali verseranno
alla Tesoreria regionale, nei modi e termini previsti
dalle leggi medesime, le somme relative alla presente
tassa.
  Nei casi di occupazione a carattere temporaneo,
l' ammontare della tassa, determinata ai sensi degli articoli
precedenti, dalle Province competenti per territorio,
dovrà  essere versato alla Tesoreria regionale.

              
                

              
            

ARTICOLO 29

I ricorsi in via amministrativa sulle controversie
relative all' applicazione della tassa per l' occupazione
di spazi ed aree pubbliche appartenenti alla Regione,
sono decisi, in via definitiva, dal Presidente della
Giunta regionale.

              
                

              
            

ARTICOLO 30

I tributi propri della Regione sono disciplinati
dalle vigenti disposizioni legislative relative ai corrispondenti
tributi statali oltrechè  dalle norme della
presente legge.

              
                

              
            

ARTICOLO 31

La presente legge regionale viene pubblicata sul
Bollettino Ufficiale della Regione. E' fatto obbligo a
chiunque spetti di osservarla e di farla osservare come
legge della Regione Toscana.
 La presente legge, dichiarata urgente per gli effetti e
con le modalità  di cui al 2º comma dell' art. 127 della
Costituzione e dell' art. 28 dello Statuto, entra in vigore
il giorno successivo alla sua pubblicazione.
 Firenze, li 30 dicembre 1971.


Le Leggi Regionali
