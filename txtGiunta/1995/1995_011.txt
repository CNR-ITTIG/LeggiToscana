Norme di  attuazione  dell'art. 15 del  DPR 20 dicembre 1979, n.
761.

Il Consiglio Regionale ha approvato il 14-12-1994
Il Commissario del Governo ha apposto il visto il 16-1-1995
Il Presidente  della Giunta  Regionale promulga la seguente legge
regionale:

ARTICOLO 1
(Percentuali di riserva)

1. Nei  concorsi banditi  dalle unità  sanitarie locali  e dalle
aziende ospedaliere, la riserva, su scala regionale, dei posti di
cui all'art.  15 DPR 20 dicembre 1979, n. 761, è stabilita nella
misura del  dieci per cento per personale medico e del trenta per
cento per il restante personale.

2. Le  aziende sanitarie  che abbiano  bandito  un  concorso  cui
partecipa un  concorrente che  intende avvalersi  della  riserva,
prima dell'inizio  delle prove,  comunicano tale circostanza alla
Giunta regionale.

3. La  Giunta regionale  procede all'accertamento  dell'esistenza
del diritto  alla riserva,  nel rispetto delle percentuali di cui
al  comma   1  e   ne  comunica   l'esito  all'azienda  sanitaria
interessata.

ARTICOLO 2
(Ambito di applicazione)

1. La  riserva di  cui all'art.  1 opera  a favore  del personale
dipendente delle  strutture private convenzionate il cui rapporto
di lavoro  a tempo  indeterminato venga  meno per la cessazione o
modificazione, intervenuta  da non più di due anni, del relativo
rapporto convenzionale.

2. Dal requisito dell'età per la partecipazione ai concorsi sono
dispensati i  concorrenti il  cui  rapporto  di  impiego  si  sia
instaurato prima  del  raggiungimento  del  limite  stesso.  Tale
dispensa vale anche per le assunzioni disciplinate ai sensi della
legge 28  febbraio 1987,  n. 56  "Norme  sull'organizzazione  del
mercato del lavoro", e successive modificazioni, nei limiti e nel
rispetto delle procedure stabilite.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 20 Gennaio 1995

CHITI

La presente  legge è  stata approvata dal Consiglio Regionale il
14-12-1994 ed è stata vistata dal Commissario del Governo il 16-
1-1995



USL
PERSONALE

