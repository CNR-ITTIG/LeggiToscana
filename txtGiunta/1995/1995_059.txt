Legge regionale  16 gennaio  1995, n.  5 recante  "Norme  per  il
governo del territorio". Integrazione alle norme transitorie.

Il Consiglio Regionale ha approvato il 7-3-1995
Il Commissario del Governo ha apposto il visto il 10-4-1995
Il Presidente  della Giunta  Regionale promulga la seguente legge
regionale:

ARTICOLO 1
(Integrazione all'art. 37, sesto comma, della LR 16 gennaio 1995,
n. 5.)

1. Al  termine del  sesto comma  dell'art. 37 della LR 16 gennaio
1995, n. 5, è aggiunto di seguito il seguente periodo:

   "Continuano altresì  ad applicarsi, fino all'approvazione del
   PTG, le  sanzioni previste  dalla legge  regionale  29  giugno
   1982, n.  52 e  succ. mod.  per violazioni alla disciplina del
   sistema regionale delle aree protette."
   
ARTICOLO 2
(Approvazione degli  atti di cui all'art. 11 della LR 31 dicembre
1984,  n.   74,  e    succ.  mod.,  nel  periodo  di  sospensione
dell'attività del  Consiglio per  le elezioni  regionali del  23
aprile 1995.)

1.  Nel  periodo  di  sospensione  dell'attività  del  Consiglio
regionale per  le elezioni  regionali  del  23  aprile  1995,  la
competenza all'approvazione  degli atti  di cui all'art. 11 della
LR 31  dicembre 1984,  n. 74,  e succ.  mod., è  attribuita alla
Giunta regionale fino alla data di insediamento delle commissioni
consiliari permanenti.

2. La  disposizione di  cui al comma 1 si applica anche agli atti
già trasmessi  dalla Giunta  regionale  al  Consiglio  ai  sensi
dell'art. 11  della LR  31 dicembre  1984, n.  74,  e  successive
modificazioni, e  non ancora  approvati alla  data di sospensione
dell'attività del  Consiglio ai sensi dell'art. 3 della legge 17
febbraio 1968, n. 108.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 13 aprile 1995

CHITI

La presente legge è stata approvata dal Consiglio regionale il 7
marzo 1995  ed è stata vistata dal Commissario del Governo il 10
aprile 1995.



PARCHI

