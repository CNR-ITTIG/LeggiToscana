Ulteriori modificazioni della Legge regionale 8 febbraio 1994, n.
16. "Nuove  norme in  materia di  disciplina delle  attività  di
organizzazione di viaggio.".

Il Consiglio Regionale ha approvato il 22-6-1995
Il Commissario del Governo ha apposto il visto il 14-7-1995.
Il Presidente  della Giunta  Regionale promulga la seguente legge
regionale:

ARTICOLO 1

1. Al  comma 1 dell'art. 14 della LR 8 febbraio 1994, n. 16, dopo
le parole "obblighi contrattuali" sono inserite le seguenti:

   "nei confronti dei fornitori del servizio di trasporto".
   
2. Al comma 2 dell'articolo 14 della LR 8 febbraio 1994, n. 16 le
parole "Entro  un anno  dalla data  di entrata  in  vigore  della
presente legge" sono sostituite dalle seguenti:

   "Entro 180  giorni  dalla  data  dell'entrata  in  vigore  del
   decreto legislativo di cui all'art. 24 della L. n. 146/94".
   
3. All'art.  14 della  LR 8  febbraio 1994,  n. 16 è aggiunto il
seguente comma:

   "3. Qualora lo Stato istituisca un Fondo Nazionale di garanzia
   avente le  stesse finalità  di cui  al comma  1 del  presente
   articolo,  il   Fondo  Regionale   di   garanzia   non   sarà
   costituito".
   
ARTICOLO 2

1. Il  comma 1  dell'art. 15  della LR  8 febbraio 1994, n. 16 è
così sostituito:

   "Il titolare  di una  istituenda agenzia  di viaggio e turismo
   deve versare  alla  Provincia  un  deposito  cauzionale  nella
   misura di:
   - lire 75 milioni per le agenzie di viaggio di cui all'art. 3,
     comma 1, lett. c);
   - lire 150  milioni per le  agenzie di viaggio di cui all'art.
     3, comma 1, lett. a) e b).
   L'entità  di   tale  deposito   potrà  essere   variata  con
   deliberazione del Consiglio regionale."
   
2. All'art.  15 della  LR 8  febbraio 1994,  n. 16 è aggiunto il
seguente comma:

   "6. Qualora  si provveda,  con i limiti minimi di cui al primo
   comma del  presente  articolo,  a  coprire  i  rischi  di  cui
   all'ultimo periodo  del comma 3 del presente articolo mediante
   polizza assicurativa,  l'importo del  deposito  cauzionale  è
   ridotto alla misura unica di L. 10.000.000 (diecimilioni). Nel
   caso di  costituzione del  Fondo  regionale  di  garanzia,  la
   polizza assicurativa di cui sopra non è richiesta".
   
ARTICOLO 3

1. L'ultimo  periodo del comma 3 dell'art. 15 della LR 8 febbraio
1994, n. 16 è così sostituito:

   "- per  assicurare, in caso di insolvenza o di fallimento o di
   inadempimento degli  obblighi contrattuali  nei confronti  dei
   fornitori del  servizio di  trasporto, il  rimborso dei  fondi
   depositati e il rimpatrio del consumatore".
   
ARTICOLO 4

1. I  commi 4  e 5  dell'art. 16  della LR 8 febbraio 1994, n. 16
sono soppressi.

ARTICOLO 5

1. Dopo  il comma  2 dell'art. 22 della LR 8 febbraio 1994, n. 16
è aggiunto il seguente comma:

   "3. Per  l'ammissione all'esame è dovuto un concorso spese da
   versarsi nella  misura e  nei modi stabiliti nel provvedimento
   di cui al comma 2".
   
ARTICOLO 6

1. Dopo  l'art. 22 della LR 8 febbraio 1994, n. 16 è aggiunto il
seguente articolo:

   "Articolo 22/bis
   (Corsi di preparazione e aggiornamento.)
   
   1. La  Regione e  le Province,  nell'ambito  delle  rispettive
   competenze, possono promuovere interventi finalizzati:
   
   a) alla preparazione agli esami di idoneità;
   b) all'aggiornamento della professionalità acquisita.
   
   2. Gli  interventi di formazione professionale di cui al comma
   1 non  abilitano  all'esercizio  dell'attività  di  direttore
   tecnico di  agenzia di  viaggio. I  soggetti interessati  agli
   interventi formativi  ne  sono  messi  a  conoscenza  fin  dal
   momento dell'ammissione ai corsi".
   
ARTICOLO 7

1. La  lettera A  del comma  2 dell'art.  28 della  LR 8 febbraio
1994, n. 16 è così sostituita:

    "a) chiunque  pubblichi e/o  diffonda programmi di viaggio in
    contrasto con  le norme della presente legge, ovvero violi il
    contenuto  dei   predetti   programmi   nell'esecuzione   del
    contratto di viaggio".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 19 luglio 1995

CHITI

La presente  legge è  stata approvata dal Consiglio Regionale il
22 giugno 1995 ed è stata vistata dal Commissario del Governo il
14 luglio 1995.



TURISMO

