Intervento a sostegno dell'Istituto Storico della Resistenza.

Il Consiglio Regionale ha approvato il 7-3-1995
Il Commissario del Governo ha apposto il visto il 10-4-1995
Il Presidente  della Giunta  Regionale promulga la seguente legge
regionale:

ARTICOLO 1

1. La  Regione Toscana,  nell'ambito delle iniziative promosse in
occasione del  cinquantesimo anniversario  della Resistenza  alla
quale si  richiama l'art.  1 dello  Statuto regionale,  e per  il
perseguimento delle  proprie finalità  di cui  all'art. 4  dello
Statuto  stesso,  con  la  presente  legge  sostiene  l'attività
dell'Istituto storico  della Resistenza in Toscana, allo scopo di
contribuire alla  tutela e valorizzazione del patrimonio storico,
politico e  culturale della Resistenza, quale valore fondamentale
dell'ordinamento costituzionale.

ARTICOLO 2

1. Il  Consiglio regionale è autorizzato a concedere in comodato
gratuito all'Istituto, locali siti nella propria sede.

2.  La   concessione  dei   locali,  deliberata  dall'Ufficio  di
Presidenza, è  subordinato alla  stipula di  una convenzione, di
durata  massima   novennale,  e   rinnovabile,  tra   Ufficio  di
Presidenza e Istituto.

3. La  convenzione dovrà,  in particolare,  prevedere  l'impegno
dell'istituto di fare dei locali la propria sede direzionale ed a
consentirvi l'accesso  agli studiosi  ed al  pubblico, nonchè la
consultazione del  materiale documentario ivi conservato, secondo
una regolamentazione propria dell'Istituto stesso.

4. La  convenzione dovrà, altresì, porre a carico dell'Istituto
gli oneri  di manutenzione  ordinaria dei  locali, nonchè  delle
relative utenze.

5. è in ogni caso esclusa l'utilizzazione da parte dell'Istituto
di attrezzature, mezzi e personale del Consiglio regionale.

ARTICOLO 3

Agli oneri  finanziari derivanti dall'applicazione della presente
legge si  fa fronte  con gli stanziamenti iscritti negli appositi
capitoli del bilancio interno del Consiglio regionale.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 14 aprile 1995

CHITI

La presente legge è stata approvata dal Consiglio regionale il 7
marzo 1995  ed è stata vistata dal Commissario del Governo il 10
aprile 1995.



STORIA
FINANZIAMENTI

