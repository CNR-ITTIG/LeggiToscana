Intervento finanziario  per l'esecuzione  del secondo lotto della
strada "Molino della Fraschetta-Casina di Sterza" in provincia di
Pisa.

Il Consiglio Regionale ha approvato il 21-2-1995
Il Commissario del Governo ha apposto il visto il 25-3-1995
Il Presidente  della Giunta  Regionale promulga la seguente legge
regionale:

ARTICOLO 1

1. Agli  interventi finanziabili  con i  fondi di  cui all'art. 3
della LR  n. 26 del 26.3.1994 è ammessa l'esecuzione del secondo
lotto del  progetto  di  ampliamento  e  modifica  del  tracciato
stradale "Molino  della Fraschetta  - Casina di Sterza" in quanto
strada di adduzione alle discariche.

2. Ai  fini dell'esecuzione  del II  lotto del progetto di cui al
primo comma  è assegnato  al Comune  di  Chianni  un  contributo
straordinario fino all'importo massimo di L. 2.200.000.000.=
L'Amministrazione  regionale  provvede  all'impegno  della  spesa
entro 60  giorni dalla  comunicazione dell'avvenuto  appalto  dei
lavori e  previa rideterminazione del quadro economico risultante
a seguito dell'eventuale ribasso d'asta conseguito.

3.   L'Amministrazione    regionale   provvede    altresì   alla
liquidazione dell'importo finanziario nel modo seguente:

- 50% entro 60 giorni dalla presentazione del verbale di consegna
  dei lavori;
- 40% sulla base degli stati d'avanzamento dei lavori;
- 10%  entro 60  giorni dalla  presentazione del  certificato  di
   collaudo e del rendiconto complessivo della spesa.

ARTICOLO 2

1. All'onere  di L.  2.200.000.000 derivante dalla presente legge
è fatto fronte la seguente variazione del bilancio di previsione
1995 disposta  per analogo importo agli stati di previsione della
competenza e della cassa:

Spesa in diminuzione

Cap. 50240
   "Fondo di riserva per spese obbligatorie"     L. 2.200.000.000

Spesa di nuova istituzione

Cap. 15029
   "Intervento  finanziario  per  l'esecuzione
   del II  lotto della  strada  "Molino  della
   Fraschetta Casina  di Sterza"  in Provincia
   di Pisa (LR n. 31 del 30.3.1995)              L. 2.200.000.000

2. Con  la legge di assestamento del bilancio 1995 è disposto il
recupero a favore del cap. 50240 dell'importo di L. 2.200.000.000
attingendo alle  maggiori entrate accertate ed incassate sul cap.
24983 del bilancio 1994.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 30 marzo 1995

CHITI

La presente  legge è  stata approvata dal Consiglio Regionale il
21-2-1995 ed  è stata vistata dal Commissario del Governo il 25-
3-1995.



VIABILITà

