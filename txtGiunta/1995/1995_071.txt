Legge regionale  11 luglio  1988, n.  48 e  successive  modifiche
"Finanziamento straordinario  dei programmi integrativi regionali
di edilizia agevolata convenzionata. Integrazione.".

Il Consiglio Regionale ha approvato il 7-3-1995
Il Commissario del Governo ha apposto il visto il 10-4-1995
Il Presidente  della Giunta  Regionale promulga la seguente legge
regionale:

ARTICOLO 1

1. Dopo  il terzo  comma dell'art.  4 della  LR  11.7.1988  n. 48
come  sostituito  dalla  LR  17.6.1991  n.  28  sono  aggiunti  i
seguenti:

   "Nell'ipotesi in cui i Comuni non abbiano provveduto a mettere
   i soggetti  di cui  al terzo  comma nella disponibilità delle
   aree entro il termine di cui allo stesso terzo comma, i Comuni
   stessi sono tenuti, entro il termine perentorio del 15-11-1995
   e a  pena di  decadenza del  finanziamento,  ad  assegnare  ai
   soggetti  di  cui  sopra  un'area  nell'ambito  dei  piani  di
   edilizia economica  popolare o  individuata ai sensi dell'art.
   51 della  legge 22-10-1971  n. 865  e a  stipulare la relativa
   convenzione.
   I lavori  per gli  interventi di  cui al  quarto comma  devono
   iniziare, a pena la decadenza, entro il termine perentorio del
   15.1.1996 ed essere ultimati entro 10 mesi dal loro inizio."
   
ARTICOLO 2

1. Le  norme della presente legge si applicano anche ai  soggetti
per i quali, alla data di entrata in vigore della presente legge,
sia già  decorso il  termine di  cui al  terzo comma dell'art. 4
della  LR  11-7-1988  n.  48 come sostituito  dalla  LR 17-6-1991
n. 28.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 18 aprile 1995

CHITI

La presente legge è stata approvata dal Consiglio regionale il 7
marzo 1995  ed è stata vistata dal Commissario del Governo il 10
aprile 1995.



EDILIZIA
FINANZIAMENTI

