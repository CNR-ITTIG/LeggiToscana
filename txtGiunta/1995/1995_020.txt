Ulteriori disposizioni  intese ad  assicurare  l'uniformità  dei
rapporti economici  con le  farmacie.  Modificazioni  alla  Legge
regionale 21 dicembre 1989, n. 86.

Il Consiglio Regionale ha approvato il 28-12-1994
Il Commissario del Governo ha apposto il visto il 26-1-1995
Il Presidente  della Giunta  Regionale promulga la seguente legge
regionale:

ARTICOLO 1
(Modificazioni all'art. 1 della LR 21 dicembre 1989, n. 86)

1. Il  comma 2  dell'art. 1  della LR  21 dicembre 1989, n. 86 è
così sostituito:

   "2.  La   Giunta  Regionale  è  autorizzata  a  stipulare  la
   convenzione di  cui  all'allegato  A  con  le  farmacie  e  le
   relative  Organizzazioni   Sindacali.  La   convenzione  ha  i
   contenuti di cui all'allegato A della presente legge".
   
ARTICOLO 2
(Mobilità sanitaria interregionale)

1. Al  fine dell'assegnazione  delle risorse destinate a ciascuna
Unità Sanitaria  Locale in  base ai fenomeni di mobilità di cui
all'art. 1,  comma 3,  della LR  6 settembre 1993 n. 65, i medici
devono apporre  nell'apposita casella  del  ricettario  la  sigla
della  Provincia  dell'assistito,  qualora  appartenga  ad  altra
Regione.

ARTICOLO 3
(Mobilità sanitaria regionale)

1. Qualora  la prescrizione  farmaceutica sia  rilasciata  ad  un
assistito appartenente  ad una Unità Sanitaria Locale diversa da
quella indicata  nel ricettario,  i  medici  devono  indicare  la
Unità   Sanitaria   Locale   di   appartenenza   dell'assistito.
L'indicazione della  Unità Sanitaria  Locale deve essere apposta
con caratteri  numerici nella casella del ricettario prevista per
la Provincia.

ARTICOLO 4
(Suddivisione delle ricette per Unità Sanitaria Locale)

1. Le  farmacie devono  predisporre  le  mazzette  delle  ricette
suddivise   per   Unità   Sanitaria   Locale   di   appartenenza
dell'assistito ovvero per Provincia, qualora l'assistito provenga
da altra Regione.

ARTICOLO 5
(Andamento spesa farmaceutica)

1. Ai  fini di  quanto previsto  dall'art. 3 della LR 6 settembre
1993,  n.   65,  le   Unità  Sanitarie   Locali  devono  inviare
mensilmente  alla   Giunta  Regionale  -  Dipartimento  Sicurezza
Sociale -,  i dati riferiti alla spesa farmaceutica ed altri dati
richiesti dalla Giunta Regionale.

ARTICOLO 6
(Erogazione dell'acconto)

1. Ai  fini dei  rapporti economici  con le  farmacie  aperte  al
pubblico  si   applicano  le   disposizioni  di  cui  all'accordo
collettivo nazionale  reso esecutivo  con DPR 21 febbraio 1989 n.
94. L'erogazione  dell'acconto di  cui all'art.  9, comma 10, del
DPR 94/1989  è determinata  nella misura del cinquanta per cento
dell'importo netto.

ARTICOLO 7
(Abrogazioni)

1. è abrogato il comma 1 dell'art. 1 della LR 86/1989.

2. è abrogato l'art. 2 della LR 86/1989.

3. è  abrogato il  punto 1)  dell'allegato  A  di  cui  alla  LR
86/1989, ad eccezione del comma 4.

ARTICOLO 8
(Decorrenza)

1. La presente legge si applica a decorrere dal 1 gennaio 1995.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 3 Febbraio 1995

CHITI

La presente  legge è  stata approvata dal Consiglio Regionale il
28-12-1994 ed  è stata vistata dal Commissario del Governo il 25
gennaio 1995.



FARMACIE

