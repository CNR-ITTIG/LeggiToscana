Modifiche ed  integrazioni alla  Legge regionale 8 marzo 1979, n.
11  concernente   "Norme  sulle   nomine   e   designazioni   dei
rappresentanti della Regione in enti ed organismi esterni."

Il Consiglio Regionale ha approvato il 28-2-1995
Il Commissario del Governo ha apposto il visto il 31-3-1995
Il Presidente  della Giunta  Regionale promulga la seguente legge
regionale:

ARTICOLO UNICO

1. L'art.  10 bis della LR 8 marzo 1979, n. 11, introdotto con LR
15 maggio 1980 n. 55, è così sostituito:

  "1. Le  nomine  o  designazioni di  cui alla presente legge, la
   cui durata  coincide con  la legislatura regionale, scadono il
   centoventesimo  giorno   successivo  alla   prima  seduta  del
   Consiglio regionale ovvero alla elezione della Giunta, secondo
   le rispettive competenze."
   
   2. Gli  organi regionali  provvedono in  ciascuna  legislatura
   alle nomine  e  designazioni  di  competenza  di  norma  entro
   centoventi giorni  dal loro insediamento.  I soggetti nominati
   o designati possono essere confermati.
   
   3. Resta  ferma la  disciplina transitoria  di cui  alla LR 30
   dicembre 1992, n. 61."

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 8 aprile 1995

CHITI

La presente  legge è  stata approvata dal Consiglio Regionale il
28-2-1995 ed  è stata vistata dal Commissario del Governo il 31-
3-1995.



ORGANIZZAZIONI PUBBLICHE
PERSONALE

