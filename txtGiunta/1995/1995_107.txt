Commissariamento del Consorzio Regionale di idrobiologia e pesca.

Il Consiglio Regionale ha approvato il 15-11-1995
Il Commissario del Governo ha apposto il visto il 18-12-1995
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. Al  fine di assicurare l'ordinario svolgimento delle attività
del Consorzio Regionale di Idrobiologia e Pesca (CRIP), istituito
con la  LR 6.4.1988  n. 24,  in attesa  dello scioglimento  dello
stesso, da  operarsi con successiva legge regionale, il Consorzio
è commissariato.

ARTICOLO 2

1. Entro 15 giorni dall'entrata in vigore della presente legge il
Consiglio Regionale  provvede  alla  nomina  del  Commissario  su
proposta della Giunta Regionale.

2. Nell'atto  di nomina  sono indicati  dal Consiglio Regionale i
criteri, le formalità per l'espletamento dell'incarico, le forme
di controllo  da parte  della Giunta  Regionale  sugli  atti  del
Commissario e il compenso.

3. Il  Commissario, ai  fini dell'espletamento  dell'incarico  si
avvale degli uffici e del personale del CRIP.

ARTICOLO 3
(Compiti e durata dell'incarico)

1. Il Commissario provvede a svolgere l'ordinaria amministrazione
del Consorzio,  fino alla  nomina del Commissario liquidatore del
consorzio stesso  e comunque  non oltre  sei mesi dall'entrata in
vigore della presente legge.

2. Il  Commissario riceve dagli amministratori del CRIP i beni di
proprietà dello  stesso, oltre  ai libri e agli altri documenti,
sulla base di un apposito inventario.

ARTICOLO 4
(Norma finanziaria)

1. Agli oneri finanziari derivanti dalla presente legge, valutati
per l'anno 1995 in L. 2.000.000, si fa fronte con lo stanziamento
sul capitolo 16355 del Bilancio Regionale 1995.

2. Agli  oneri per  gli esercizi successivi si provvede con legge
di bilancio.

ARTICOLO 5
(Norma finale)

1. Per  tutto quanto  non previsto  si applicano  le disposizioni
della LR 16.6.94 n. 45 e le relative normative di attuazione.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 21 dicembre 1995

CHITI

La presente  legge è  stata approvata dal Consiglio Regionale il
15 novembre  1995 ed è stata vistata dal Commissario del Governo
il 18 dicembre 1995.



PESCA

