Interventi per la promozione di una cultura di pace.

Il Consiglio Regionale ha approvato il 22-6-1995
Il Commissario del Governo ha apposto il visto il 14-7-1995
Il Presidente  della Giunta  Regionale promulga la seguente legge
regionale:

ARTICOLO 1
(Finalità ed oggetto della legge)

1.  La   Regione  Toscana   riconosce  nella   pace  un   diritto
fondamentale degli uomini e dei popoli in coerenza con i principi
costituzionali  che  sanciscono  il  ripudio  della  guerra  come
strumento di  offesa alla  libertà degli altri popoli e mezzo di
risoluzione delle controversie internazionali.

2. A  tal fine,  sostiene, in via sperimentale e per la durata di
un  triennio,  con  l'erogazione  di  contributi  iniziative  per
aggiornamento dei docenti, indagini e ricerche, premi per tesi di
laurea, documentazione,  incontri o  manifestazioni concernenti i
problemi della pace.

3. La Regione, inoltre, concorre al perseguimento delle finalità
indicate dal precedente primo comma, con la realizzazione diretta
delle iniziative di cui ai successivi articoli 8 e 9.

ARTICOLO 2
(Aggiornamento dei docenti)

1. La Regione sostiene finanziariamente, mediante l'erogazione di
contributi fino al 50% del loro costo, corsi di aggiornamento del
personale docente  e direttivo  della scuola  diretti a  favorire
l'aggiornamento di  metodologie didattiche che, nello svolgimento
delle  attività   ordinarie  di  insegnamento,  siano  idonee  a
garantire un  più efficace  raggiungimento delle finalità della
presente legge.

2.  Le   domande  di   finanziamento  dei  corsi  possono  essere
presentate alla  Giunta regionale,  entro il  31 ottobre  di ogni
anno,  dall'IRRSAE,   dalla  Sovrintendenza   scolastica  o   dai
Provveditorati agli  studi, dai  Distretti scolastici,  anche  su
iniziativa o d'intesa sia delle scuole, sia dell'Università.

3. Le domande devono essere corredate dal progetto formativo, con
una dettagliata  relazione illustrativa concernente le finalità,
gli aspetti  organizzativi, l'ambito  territoriale di utenza e il
preventivo di spesa.

4. La Giunta regionale, ai fini dell'ammissibilità al contributo
e  della  determinazione  del  suo  ammontare,  tiene  conto  dei
seguenti criteri preferenziali:

a) la  capacità  del  progetto  del  corso  di  concorrere  alla
   educazione alla pace;
b) l'ampiezza  di riferimento,  provinciale e/o interprovinciale,
   per la partecipazione dei docenti al corso;
c) la  capacità di garantire l'integrazione verticale tra i vari
   ordini di scuola.

ARTICOLO 3
(Indagini e ricerche)

1. Per  concorrere allo svolgimento di indagini e ricerche aventi
ad oggetto  la cultura  della pace,  lo studio della genesi della
guerra  e   delle  modalità  non  violente  di  risoluzione  dei
conflitti, la  Regione eroga  contributi fino  al  70%  del  loro
costo, a  favore di  Università,  di  Distretti  scolastici,  in
collaborazione  con   gli   Istituti   scolastici,   nonché   di
Associazioni legalmente costituite che per statuto operino per il
perseguimento delle finalità di cui alla presente legge.

2. Le  domande di contributo devono essere presentate alla Giunta
regionale entro il 30 settembre corredate dal progetto di ricerca
con una  dettagliata relazione  illustrativa concernente l'ambito
tematico della  ricerca, le  metodologie e  gli  strumenti  della
ricerca ed il preventivo di spesa.

ARTICOLO 4
(Premi per tesi di laurea)

1. La Giunta regionale assegna, ogni anno, un premio dell'importo
di cinque  milioni per  tesi di  laurea o  di dottorato, discusse
sulle tematiche della pace, e ne garantisce la diffusione.

ARTICOLO 5
(Ricerche della Regione)

1. La  Giunta regionale,  con la consulenza del Comitato tecnico-
scientifico di  cui al  successivo art.  11,  realizza,  mediante
convenzione con  Istituti di ricerca qualificati e con gli organi
competenti   di    facoltà   universitarie,   ricerche   dirette
all'individuazione di metodologie e di strumenti didattici che la
scuola,  di   ogni  ordine   e  grado,   possa  utilizzare  nello
svolgimento delle  attività ordinarie  di insegnamento  per più
efficacemente perseguire  le finalità  di cui  all'art. 1  della
presente legge.

ARTICOLO 6
(Piano annuale di riparto)

1. La  Giunta regionale  trasmette entro  il 31  ottobre il piano
annuale  di   ripartizione  dei   finanziamenti,  relativi   agli
interventi di  cui agli artt. 2, 3, 4 e 5, al Consiglio regionale
che l'approva entro il 15 novembre.

ARTICOLO 7
(Incontri e manifestazioni)

1. Per  la conoscenza,  l'approfondimento e  la sensibilizzazione
dei cittadini  sui temi  oggetto della presente legge, la Regione
eroga contributi  per incontri  e manifestazioni promossi da Enti
locali, da  Università e  da scuole,  da comitati e Associazioni
legalmente riconosciute che svolgano attività di educazione alla
pace e di sensibilizzazione contro la guerra.

2. I  contributi vengono  erogati con  deliberazione della Giunta
regionale entro  trenta giorni  dalla presentazione delle singole
domande  nei   limiti  dello   stanziamento  del   corrispondente
capitolo. I  contributi non  possono essere  concessi allo stesso
beneficiario più  di una volta l'anno e saranno commisurati alla
importanza della  manifestazione, e  al grado  di  coinvolgimento
nella stessa società civile.

ARTICOLO 8
(Giornata per la pace)

1.  Il   10  dicembre   di  ogni   anno,  data   in  cui  ricorre
l'approvazione, da  parte dell'Assemblea  generale delle  Nazioni
unite, della  dichiarazione universale  dei diritti dell'uomo, è
individuata  come  giornata  per  la  pace  nella  Regione  della
Toscana.

2. Ai fini di ricordare il significato della data di cui al comma
1, in  relazione alla  promozione e  salvaguardia della pace e al
riconoscimento dei  diritti umani,  il  Consiglio  regionale,  su
proposta della  Giunta regionale,  e sentito  il Comitato  di cui
all'art.  10,   determina  quali   iniziative  adottare   per  la
celebrazione della data indicata.

3. La  Giunta regionale,  in collaborazione  con le  Associazioni
operanti nel  campo della  pace, del disarmo, del servizio civile
sostitutivo del  servizio  militare,  dei  diritti  umani,  della
cooperazione   e   dello   sviluppo   internazionale,   organizza
annualmente la conferenza regionale della pace.

ARTICOLO 9
(Premio per la pace)

1. La  Regione istituisce  un premio  annuale  per  la  pace,  da
assegnare a  persone, enti  pubblici o  privati,  associazioni  e
comitati aventi sede in Toscana che abbiano realizzato iniziative
sui temi di cui alla presente legge.

2. Tale  premio è  assegnato, entro il 31 dicembre di ogni anno,
dal Presidente  del Consiglio regionale, su proposta dell'Ufficio
di Presidenza e sentito il Comitato di cui al successivo art. 10.

ARTICOLO 10
(Comitato tecnico-scientifico)

1. È  costituito il Comitato tecnico-scientifico quale organo di
consulenza della  Regione nella  materia oggetto  della  presente
legge.

2. Il  Comitato, presieduto dal Presidente della Giunta regionale
o da  un suo  delegato, è composto in qualità di esperti da sei
eminenti personalità  distintesi nei  diversi campi  interessati
dalle iniziative di legge.

3. Il Comitato dura in carica tre anni.

4. I  suoi componenti  sono nominati  dal Consiglio  regionale su
proposta del  Presidente del Consiglio stesso. Ad essi compete il
trattamento di  missione previsto  per il  personale regionale di
qualifica dirigenziale.

5. Per  la validità  delle sedute  è necessaria  la presenza di
quattro componenti.

6. Le  decisioni  sono  assunte  con  il  voto  favorevole  della
maggioranza degli intervenuti.

7. Per  l'espletamento delle  funzioni  del  Comitato  la  Giunta
regionale mette a disposizione la propria struttura.

ARTICOLO 11
(Centro di documentazione)

1. Con  deliberazione della Giunta regionale è costituito presso
la Presidenza della Giunta regionale "il Centro di documentazione
sulla pace"  con lo  scopo  di  fornire  alle  istituzioni  e  ai
cittadini  ogni   documentazione  utile  al  perseguimento  della
finalità prevista all'art. 1.

2.  La  Giunta  regionale,  con  lo  stesso  atto,  individua  la
struttura organizzativa  del Dipartimento  della Presidenza della
Giunta regionale a ciò preposta.

3. Il  Centro si  avvale della  consulenza del Comitato di cui al
precedente art. 10.

4. La Giunta regionale a tal fine si avvale, tramite convenzioni,
di Istituti ed Associazioni operanti in materia ed in possesso di
fondi documentari,  sedi e strumenti per la consultazione di tali
fondi.

5. Il  Centro promuove  un sistema  informativo, collegato in via
telematica, tra i vari centri operanti in Toscana.

ARTICOLO 12
(Finanziamenti)

1. All'onere derivante nel corso dell'anno 1995 dall'applicazione
della presente  legge si  fa fronte  con la  seguente  variazione
disposta per  analogo importo  agli  stati  di  previsione  della
competenza e della cassa della parte spesa:

spesa di nuova istituzione:

Cap. 00979
   Interventi per  la promozione di una cultura di
   pace (LR 78/1995)                               L. 100.000.000

spesa in diminuzione:

Cap. 50260
   Fondo di riserva per le spese impreviste        L. 100.000.000

2. Agli  oneri per gli esercizi successivi si farà fronte con le
relative leggi di bilancio.

La  presente   legge  è   pubblicata  sul  Bollettino  Ufficiale
dellaToscana. È  fatto obbligo a chiunque spetti di osservarla e
farla osservare come per legge della Regione Toscana.

Firenze, 19 luglio 1995

CHITI

La presente  legge è  stata approvata dal Consiglio Regionale il
22 giugno 1995 ed è stata vistata dal Commissario del Governo il
14 luglio 1995.



DISARMO

