Caratteristiche delle  uniformi, dei segni distintivi e dei mezzi
di comunicazione della Polizia Provinciale della Regione Toscana.
(Pubblicata sul  BU n. 29 del 18-4-95 e ripubblicata sul BU n. 35
del 3-5-1995.

Il Consiglio Regionale ha approvato il 28-2-1995
Il Commissario del Governo ha apposto il visto il 31-3-1995
Il Presidente  della Giunta  Regionale promulga la seguente legge
regionale:

ARTICOLO 1

1.  La   presente  Legge   disciplina  le  caratteristiche  delle
uniformi, dei segni distintivi e dei mezzi di comunicazione della
Polizia Provinciale della Regione Toscana.

2. Le  Province curano  con proprie  attività  di  coordinamento
l'uniformità di applicazione della presente legge.

ARTICOLO 2
(Uniformi della Polizia Provinciale)

1. L'uniforme  della Polizia  Provinciale, ai  sensi della  LR  9
marzo 1989,  n. 17,  è conforme al modello ed ai colori previsti
dall'allegato "A" della presente legge.

2. Sulla  uniforme è posta la placca descritta nell'allegato "B"
della presente legge, completata negli appositi spazi, dal nome e
dal simbolo  della Provincia  di appartenenza, nonché dal numero
personale di matricola dell'addetto.

3. Sull'uniforme  sono altresì  posti  i  segni  distintivi  del
grado, di cui all'allegato "C" della presente legge.

ARTICOLO 3
(Tessera di riconoscimento)

1. La  tessera di  riconoscimento di cui al terzo comma dell'art.
24  della  LR  9  marzo 1989  n. 17  è  conforme  al  fac-simile
descritto nell'allegato "D" della presente legge.

ARTICOLO 4
(Contrassegni e accessori dei mezzi di trasporto)

1. I  mezzi di  trasporto in  dotazione alla  Polizia Provinciale
sono di colore di base grigioverde.

2.  Essi   recano  i   contrassegni  e  gli  accessori  descritti
nell'allegato "E"  della presente  legge, nelle  posizioni  nello
stesso allegato previste.

ARTICOLO 5
(Caratteristiche tecniche dei mezzi di comunicazione)

1. Ai  fini di  cui all'art.  26 della  LR  9  marzo 1989, n. 17,
presso ogni  Provincia, la  stazione  di  base  del  servizio  di
Polizia   Provinciale    è   dotata    di   un    impianto    di
radiocomunicazione   idoneo   a   collegarsi   direttamente   con
l'impianto  radio   operante  sul  territorio  regionale  per  le
attività di  soccorso e  di protezione  civile, nonché  con  le
altre Province toscane.

2. Per  la utilizzazione  degli impianti di radiocomunicazione si
osservano le disposizioni di legge vigenti.

ARTICOLO 6
(Norma transitoria)

1.  Le   Province  adeguano   la  foggia   delle  uniformi  e  le
caratteristiche dei  segni distintivi  del grado  e dei  mezzi di
trasporto,  stabiliti   dai  precedenti  articoli,  entro  il  30
settembre 1996.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 8 aprile 1995

CHITI

La presente  legge è  stata approvata dal Consiglio Regionale il
28-2-1995 ed  è stata  vistata dal Commissario del Governo il 31
marzo 1995.

ALLEGATO A
(Uniformi - Capi di vestiario e accessori)

Descrizione e  disegni di  tutti i  capi di  vestiario di  cui è
composta l'uniforme  della  Polizia  Provinciale  della  Toscana,
nelle versioni  invernale ed estiva, maschile e femminile, con le
opportune varianti  per la  tenuta da campagna e per la divisa di
rappresentanza.

Descrizione e  disegni degli  accessori dell'uniforme: copricapo,
cinturone, borsello, calzature, etc.

Vestiario maschile e femminile

1) GIACCA:  ad un  petto con collo aperto, con quattro tasche con
soffietto e  pattina,  due  tasche  interne,  asola  per  attacco
pistola, se  in dotazione, sotto la pattina della tasca inferiore
sinistra, spaccoposteriore  di cm  28,  spalline  con  bottone  e
asola. I bottoni (v. All. "C") di colore oro satinati, recanti in
rilievo il  simbolo della  Polizia Provinciale, sono 6 di cm 2 di
diametro, da  apporre sull'abbottonatura e sulle tasche inferiori
e n.  4 di  cm 1,5di  diametro da  apporre ai  taschini  ed  alle
spalline. Sul  colletto sono  apposti n. 2 alamari (v. All. "C").
Tessuto divisa  invernale: in  cordellino  di  lana  100%  colore
grigioverde. Tessuto  divisa estiva:  fresco  lana  100%,  colore
grigioverde.

<segue riproduzione grafica di giacca>

2) PANTALONE:  di foggia  classica foderato  fino  al  ginocchio,
doppie pences alla vita, chiusura con gancio metallico e cerniera
metallica, tasche laterali oblique impunturate lungo le aperture,
tasca  posteriore   interna  con   fessura  e  bottone,  taschino
anteriore portaorologio, cinque passanti per cintura alti cm 4,5.
Colore e  tessuto invernale  ed  estivo  uguali  a  quelli  della
giacca.

<segue riproduzione grafica di pantalone>

3) CAMICIA:  dotazione invernale-estiva,  in  tessuto  di  cotone
100%, colore grigioverde chiaro, con pettorina, modello classico,
manica lunga, senza tasche né spalline.

<segue riproduzione grafica di camicia, davanti e dietro>

4) MAGLIONE:  in lana  100%  irrestringibile  colore  grigioverde
chiaro, collo  a lupetto  apribile per  mezzo cerniera ricoperta,
tessuto pernochiuso  punto stoffa  12, confezionato  a tagliacuci
due aghi  quattro fili,  riporti in  tessuto di cotone 100% sulle
spalle, nei gomiti fino al polsino e le controspalline a bottone,
completamente rimagliato  a puntino a mano, taschino porta penne,
logotipo "Polizia  Provinciale" (v.  All. "E")  con  applicazione
tipo velcro sul lato sinistro del petto.

<segue riproduzione grafica di maglione con collo a lupetto>

5) MAGLIONE:  in lana  100% irrestringibile,  colore  grigioverde
chiaro, collo  alto apribile  per mezzo di cerniera, confezionato
al tagliacuci due aghi quattro fili.

<segue riproduzione grafica di maglione con collo alto>

6) MAGLIONE:  in lana  100% irrestringibile,  colore  grigioverde
chiaro, scollatura a "V" con bordatura di cm 2.

<segue riproduzione grafica di maglione con scollo a V>

7) IMPERMEABILE:     dotazione    estiva-invernale     di  colore
grigioverde, colletto  di cm  10 di  altezza nel  centro  dietro,
chiusura a  cerniera,  cappuccio  abbottonato  alle  spalle,  due
tasche oblique  a fessura  con pattina  di cm.  6 di altezza, due
passanti di  cm 6  per il  cinturone.  Tutti  i  bottoni  sono  a
pressione e di colore verde, sul petto a sinistra è applicato il
logotipo  "Polizia   Provinciale"  (v.   All.   "E").   Bordature
rifrangenti di  cm 2  di altezza  sul petto e sul bordo inferiore
dell'impermeabile. Tessuto: sintetico, impermeabile, traspirante,
antistrappo,  con   fodera  staccabile  imbottita  con  materiale
termico sintetico.

<segue riproduzione grafica di impermeabile e cappuccio>

8) GIACCA  A VENTO:  dotazione invernale,  di colore grigioverde,
logotipo "Polizia  Provinciale" (v.  All. "E")  sul lato sinistro
del petto,  spalline in tessuto sintetico con bottone, collo alto
con attacco  per cappuccio  tramite bottoni, cappuccio grande per
contenere  il   berretto,  polsini  regolabili  tramite  bottoni,
stringivita regolabile  da cordoncino  di colore  verde,  quattro
tasche a  soffietto con  chiusura a  cerniera coperta  da pattina
autoadesiva, pattina  centrale a copertura cerniera con bottoni a
pressione,  doppio   cursore  per  chiusura  giacca,  due  tasche
interne: una  per il  cappuccio con chiusura autoadesiva, l'altra
per documenti  con chiusura  a cerniera. Bordature rifrangenti di
cm 2  di altezza  sul petto  e sul bordo inferiore della giacca a
vento.  Giacca   interna   facente   funzione   di   imbottitura,
interamente asportabile  mediante cerniera,  dotata di due tasche
anteriori in  basso ed una interna autoportante. I bottoni sono a
pressione e di colore verde.
Tessuto: sintetico,  impermeabile,  traspirante,  antistrappo  di
colore grigioverde.  Imbottitura interna  costituita da materiale
termico sintetico, di colore grigioverde.

<segue riproduzione grafica di giacca a vento e cappucci>

9) SOPRA-PANTALONE:   dotazione    estiva  -  invernale,    cinta
elasticizzata in  vita, tasche  oblique laterali  aperte.  Colore
grigioverde uguale  alla  giacca  a  vento.  Tessuto:  sintetico,
impermeabile, traspirante, antistrappo.

<segue riproduzione grafica di sopra-pantalone>

10) MAGLIETTA:  dotazione estiva,  in puro  cotone  100%,  colore
verde bottiglia,  manica  corta,  scritta  "Polizia  Provinciale"
sulla  parte  sinistra  del  petto  in  colore  giallo  ocra.  La
dotazione invernale  presenta le  stesse caratteristiche  con  la
variante della manica lunga.

<segue riproduzione grafica di maglietta>

11) CAMICIA  MANICA CORTA:  dotazione estiva,  munita di tubolari
del colore  della divisa,  con pettorina, sul petto a sinistra è
applicato, con  attaccatura tipo  velcro,  il  logotipo  "Polizia
Provinciale"  (v.  All.  "E").  Tessuto  in  cotone  100%  colore
grigioverde chiaro.

<segue riproduzione  grafica di  camicia manica  corta, davanti e
dietro>

12) BERRETTO:  dotazione invernale  per  divisa  operativa,  tipo
norvegese, provvisto  di cordoncino  di colore  verde  bottiglia,
fascia interna  in pelle,  visiera nera lucida rigida, bottoni di
cm 1,3  di diametro, a piccaglia colore oro satinato, con simbolo
della  Polizia   Provinciale  (v.  All.  "E"),  paraorecchie  con
chiusura centrale  con bottoni  a pressione.  Tessuto in  lana  e
colore identico a quello della tuta operativa (v. n. 35).

<segue riproduzione grafica di berretto e distintivo>

13) BERRETTO: dotazione estiva per tuta operativa, tipo norvegese
senza  paraorecchie,   provvisto  di   cordoncino   color   verde
bottiglia, visiera  nera lucida, due fori per aereazione, bottoni
di cm  1,3 di  diametro a  piccaglia  colore  oro  satinato,  con
simbolo  della   Polizia  Provinciale   (v.  All.   "E"),  cucita
all'interno una  fascia  in  materiale  sintetico  per  tutta  la
circonferenza dello  stesso. Tessuto  e colore  identici a quello
della tuta operativa (v. n. 35).

<segue riproduzione grafica di berretto e distintivo>

14) BERRETTO  ESTIVO: in  cotone 100%  di colore e tessuto uguali
alla tuta  operativa (v.  n.  35)  recante  il  logotipo  Polizia
Provinciale (v. All. "E").

<segue riproduzione grafica di berretto e distintivo>

15) BERRETTO:  nei tessuti  estivo e  invernale e colore uguale a
quello della  giacca, recante  nella parte  anteriore il  simbolo
della "Polizia Provinciale" (v. All. "E"), con soggolo alto cm 1:

- per  la V  e VI q.f. in pelle di colore nero lucido, piatto con
  fibbia;
- per la VII e VIII q.f. in pelle di colore oro satinato, piatto;
- per la dirigenza in doppio cordoncino colore oro satinato.

Il soggolo  è fermato  con n. 2 bottoni in metallo (v. All. "C")
di cm 1,3 di diametro.

Tutti  i   berretti  sono  forniti  di  foderina  esterna  bianca
impermeabile rifrangente.

<segue riproduzione grafica di berretto, distintivi e soggolo>

16) CRAVATTA: in tessuto tipo shantung, colore grigioverde.

<segue riproduzione grafica di cravatta>

17) BORSELLO:  in pelle di colore verde, cm. 25 di altezza per cm
22 di larghezza, con mantice laterale di cm 8, tracolla di cm 130
di lunghezza e cm 3 di larghezza, fermagli di chiusura in metallo
colore oro  satinato, con  tasca a  vista  sul  retro.  Sul  lato
anteriore è  impresso il  simbolo della  Polizia Provinciale  (v
All. "E") privo di colore.

<segue riproduzione grafica di borsello>

18) CORDELLINA:  colore verde  smeraldo, con  puntali  in  ottone
colore oro satinato.

<segue riproduzione grafica di cordellina>

19) CINTURONE:  di altezza  cm 4,5,  dotazione invernale in pelle
nera, completo  di passanti fermacintura, con fibbia rettangolare
di altezza  cm 5,2  e larghezza  cm 6,7  in  metallo  colore  oro
satinato, recante  al centro il simbolo della Polizia Provinciale
(v. All.  "E"). Al  cinturone  è  assicurato  il  portaradio  in
materiale  elastico   nero  inoltre,   se  l'addetto  riveste  la
qualifica   di agente  o ufficiale di pubblica sicurezza, possono
esservi   assicurati,   se   in   dotazione,   la   fondina,   il
portacaricatore e il portamanette in pelle nera. Per la dotazione
estiva il cinturone è in cordura, di colore nero.

<segue riproduzione grafica di cinturone>

20) FONDINA:  fornita a  chi ha  in dotazione l'arma, in cuoio di
colore verde,  con portacaricatore,  da portarsi  esternamente ai
capi di  vestiario dell'uniforme invernale ed estiva e assicurata
alla cintura di cui al n. 21.

<segue riproduzione grafica di fondina>

21) CINTURA: dotazione estiva-invernale in pelle colore nero alta
cm 4  con fibbia  quadrata di cm 4,5x4,5 in metallo di colore oro
satinato, recante  al centro il simbolo della Polizia Provinciale
(v. All. "E").

<segue riproduzione grafica di cintura>

22) MANICOTTI: bianchi rifrangenti impermeabili, lunghi cm 25.

23) GUANTI: corti, in pelle nera foderati.

24) GUANTI: corti, in cotone bianco.

25) CALZAMAGLIA: lana 100% irrestringibile, di colore grigioverde
chiaro, sanza piede.

26)  CALZINI:  dotazione  invernale  lana  100%  irrestringibile,
lunghi di colore grigioverde chiaro.

<segue riproduzione grafica di calzino>

27) CALZINI:  dotazione estiva  cotone  100%,  lunghi  di  colore
grigioverde chiaro.

28) CALZETTONI: felpati di colore grigioverde, per anfibi.

29) SCARPA: dotazione invernale in pelle colore nero, termica con
soletta in vero cuoio e fondo in gomma antiscivolo.

<segue riproduzione grafica di scarpa>

30) SCARPA  MASCHILE: dotazione  estiva in  pelle colore nero con
suola vero cuoio.

<segue riproduzione grafica di scarpa maschile>

31) SCARPA  FEMMINILE: dotazione  estiva in  pelle  colore  nero,
modello tipo Chanel con suola in vero cuoio.

<segue riproduzione grafica di scarpa femminile>

32) STIVALE: in gomma di colore verde, altezza fino al ginocchio.

<segue riproduzione grafica di stivale>

33) SCARPONE  ANFIBIO: dotazione  invernale-estiva in vitello, di
colore  verde,  internamente  foderato  in  materiale  sintetico,
traspirante e  impermeabile, fondo  in  gomma  rigida  rinforzata
antiscivolo, imbottitura esterna al limite superiore.

<segue riproduzione grafica di scarpone>

34) SCARPA  DA TREKKING: tomaia in pelle idrorepellente, foderata
in materiale  sintetico traspirante  e  impermeabile,  intersuola
antishock,  suola   in  gomma  rigida  rinforzata  con  bordo  di
protezione: Colore verde.

<segue riproduzione grafica di scarponcello>

35) TUTA  OPERATIVA: composta  da  giacca  e  pantalone.  Tessuto
gabardine di colore grigioverde antistrappo in misto cotone 35% e
fibra sintetica 65% .

Giacca: collo  a camicia  con  rinforzo  posteriore  e  paracollo
smontabile con  autoadesivo tipo  velcro, elastico  in  vita,  al
petto due  tasche con  soffietto (dimensioni  cm 18x10) ed aletta
copritasca  trapezoidale   bloccata  per   mezzo  di   bottone  a
pressione, al  fondo due  tasche  con  soffietto  (dimensioni  cm
21x20) con aletta copritasca bloccata da due bottoni a pressione,
chiusura centrale  realizzata per  mezzo di cerniera in metallo e
cinque bottoni  protetta da  patella, rinforzo  in tessuto  parte
torace e  spalle, increspata in vita con elastico, maniche foggia
francese, rinforzo  ovale al  gomito, soffietto  interno, polsino
con  asola   a  due   bottoni  di   regolazione,  cinque   anelli
sottoascellari  per  areazione,  il  dietro  e  il  davanti  sono
foderati internamente,  spalline con  bottone  a  pressione,  sul
petto a  sinistra è  applicato il logotipo "Polizia Provinciale"
(v. All. "E").

Pantalone: cintura  in vita con sei passanti, chiusa per mezzo di
gancio, apertura  anteriore  realizzata  per  mezzo  di  cerniera
metallica, patella copricerniera, due tasche tagliate oblique con
aletta sagomata chiusa con un bottone a pressione, rinforzo ovale
al ginocchio,  tasche laterali  a  soffietto,  altezza  sopra  la
coscia, chiuse con pattina autoadesiva, aderente al polpaccio con
soffietto interno,  apertura laterale  per mezzo  di cerniera  in
metallo. Due tasche interne posteriori con aletta sagomata chiusa
con bottone  a pressione. Pantalone foderato fino al ginocchio in
materiale sintetico, chiuso con elastico alla caviglia.

<seguono riproduzioni grafiche di giacca e pantalone>

36) CAPPOTTO: doppio petto con sei bottoni di cm 2 (v. All. "C"),
spalline in  doppio tessuto  con bottone di cm 1,5 (v. All. "C"),
carres  anteriori,  sottocollo  in  doppio  tessuto,  due  tasche
oblique con  pattina sagomata  con bottone di cm 2 (v. All. "C"),
bavero rivoltato  con alamari  (v. All.  "C"), asola  per attacco
pistola, se  in dotazione,  sotto pattina  tasca sinistra,  porta
placca nella  parte sinistra  all'altezza del  petto. Sul  dietro
carrè sagomato, martingala e spacco centrale. Tessuto lana 50% e
Cachemire 50% colore verde bottiglia.

<segue riproduzione grafica di cappotto davanti e dietro>

ALLEGATO B
(Placca per uniformi)

Placca in ottone vetrificato colore oro del diametro di cm 6,5 da
apporre sul petto a sinistra sui capi di cui ai nn.: 1); 36).

Essa reca:
1) lo stemma stilizzato della Provincia di appartenenza;
2) la scritta "Polizia Provinciale" colore Verde Smeraldo Pantone
   3425/C;
3) la cornice di colore Marrone Pantone 4695/C;
4) la  scritta "Provincia  di ......"  di colore  Marrone Pantone
   4695/C;
5) il simbolo della Polizia Provinciale (v. All. "E");
6) il numero di matricola dell'addetto

<segue riproduzione grafica di placca>

ALLEGATO C
(Segni distintivi)

I - Segni distintivi del grado

<segue riproduzione  grafica di 5 distintivi del grado da apporre
sulle  spalline   dell'uniforme,  che   indicano  il  livello  di
inquadramento del singolo addetto alla Polizia Provinciale>

II - Alamaro

Alamaro di  dimensioni di  cm 2,5  x cm 5 riproducente il simbolo
della Polizia Provinciale delle dimensioni di cm 1,8 di base e cm
3,5 di altezza, realizzato in ottone vetrificato, con fermaglio a
clip per  la divisa  di rappresentanza  e la tuta operativa e con
fermaglio a  molla per  la divisa  estiva. Colori:  Oro  Satinato
Pantone il  fondo, Verde  Smeraldo Pantone  3425/C la  punta  del
simbolo e  Marrone Pantone 4695/C la base e il centro del simbolo
della Polizia Provinciale. Da apporre sui capi di cui ai nn.: 1),
11), 35) e 36).

III - Bottoni
In metallo  colore Oro  Satinato Pantone,  in  rilievo  il  bordo
perimetrale  e   i  quattro  simboli  della  Polizia  Provinciale
disposti a  croce con  le punte  rivolte all'esterno. Dimensioni:
diametro cm 2, diametro cm 1,5 e diametro cm 1,3.
In madreperla  colore grigio  lisci a  vista, di cm 1 di diametro
per le camicie.

<segue riproduzione grafica di alamaro e di bottone>

ALLEGATO D
(Tessera di riconoscimento)

Riproduzione grafica della tessera di riconoscimento in dotazione
a tutti gli addetti alla Polizia Provinciale.

Essa reca sul davanti:

1) il  logotipo, in  colore Verde,  ed il  simbolo della  Polizia
   Provinciale Toscana;
2) il nome della Provincia di appartenenza in colore Marrone;
3) lo stemma della Provincia.

Sul retro appaiono:

1) il  logotipo della  Polizia  Provinciale  Toscana,  in  colore
   Verde;
2) la foto e i dati personali dell'addetto cognome e nome luogo e
   data di nascita, qualifica;
3) numero  di matricola  dell'addetto,  gruppo  sanguigno,  firma
   dell'addetto;
4) numero  di matricola  dell'arma se in dotazione, numero e data
   dell'ordinanza di  assegnazione dell'arma,  il luogo e la data
   del rilascio  della tessera,  la firma  del  Presidente  della
   Provincia.

Su entrambi  i lati  lo sfondo  è di  colore oro, salvo le righe
dove sono  scritti i  dati personali  che sono  invece di  coloro
bianco.

La tessera è di cm 10,3 x cm 6,5.

<segue riproduzione grafica della tessera fronte e retro>

ALLEGATO E
(Simbolo e logotipo)

I - Simbolo

Il simbolo  della Polizia  Provinciale  di  cm  2  x  cm  2,8  è
costituito dalla  rappresentazione di un pino stilizzato inserito
all'interno di  un triangolo.  I  colori  sono:  Marrone  Pantone
4695/C la  base ed  il cerchio  posto al  centro; Verde  Smeraldo
Pantone 3425/C  la restante parte. Il simbolo è apposto sui capi
di cui ai nn.: 17), 19) e 21)  dell'all. "A".

Il simbolo  inserito all'interno  di uno  scudetto con  fondo oro
delle dimensioni  i cm  3 x cm 4 compreso bordo piatto in rilievo
di mm  1 è  apposto sui  capi di  cui ai  nn.: 12),  13)  e  15)
dell'allegato "A".

II - Logotipo

Targhetta in  materiale plastificato  di cm 12 x cm 1,8 con fondo
colore oro  su cui  è  riportato  il  nome  della  provincia  di
appartenenza, il  numero di  matricola dell'addetto,  la  scritta
Polizia Provinciale  con il  simbolo, il  tutto in  colore  Verde
Smeraldo Pantone  n. 3425/C è da apporre sui capi di cui ai nn.:
4), 7), 8) 11), 14) e 35) con fissaggio autoadesivo tipo velcro.

<seguono riproduzioni grafiche di simboli e logotipi>

III - Scritte per autoveicoli

Scritta laterale  (dx e sx) da apporre sulle auto di servizio, in
colore Rosso Pantone 199, in grado di riflettere la luce.

Scritta anteriore  e posteriore da apporre sulle auto di servizio
in colore Rosso Pantone 199, in grado di riflettere la luce.

<seguono  riproduzioni  grafiche  di  autovettura:  di  lato,  di
fronte, dall'alto, dal dietro)

ENTI TERRITORIALI
PERSONALE

