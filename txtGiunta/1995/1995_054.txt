Norme  per   le  produzioni   animali  ottenute  mediante  metodi
biologici.

Il Consiglio Regionale ha approvato il 7-3-1995
Il Commissario del Governo ha apposto il visto il 6-4-1995
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  Regione, con  la presente Legge, regolamenta le produzioni
degli  animali,  dei  prodotti  animali  non  trasformati  e  dei
prodotti destinati all'alimentazione umana contenenti ingredienti
di origine  animale ottenute  secondo  il  metodo  di  produzione
biologica.

ARTICOLO 2
(Disposizioni per la zootecnia biologica)

1.  I  principi  e  i  metodi  di  produzione  biologica  per  le
produzioni animali  sono definiti con deliberazione del Consiglio
Regionale, su  proposta della  Giunta  Regionale,  previo  parere
della Commissione  Regionale per  le Attività  Biologiche di cui
all'art. 7  della   LR   19-04-1994  n.  31.  In  sede  di  prima
applicazione  le  disposizioni  in  merito  sono  quelle  di  cui
all'allegato "A" della presente legge.

2. Gli  operatori biologici  che producono, preparano o importano
ai fini  della commercializzazione  i prodotti  di cui all'art. 1
della presente  legge  conformemente  ai  principi  e  metodi  di
produzione di  cui al  comma precedente,  devono notificare  alla
Giunta Regionale,  mediante lettera  raccomandata con  avviso  di
ricevimento,  l'inizio   delle  attività   produttive  indicando
l'Organismo di  controllo al  quale sottoporre  i prodotti. Copia
della  lettera  deve  essere  contestualmente  inviata  anche  al
suddetto Organismo  di controllo,  il quale  deve comunicare alla
Giunta Regionale  l'accoglimento  dell'operatore  nel  regime  di
controllo previsto dal Reg. CEE n. 2092/91.

3. Ai fini della applicazione della presente legge si dà mandato
alla Giunta  Regionale affinché,  nel termine di sessanta giorni
dall'entrata  in  vigore  della  presente  legge  predisponga  la
modulistica necessaria.

ARTICOLO 3
(Controlli)

1.  Gli   Organismi  abilitati  a  svolgere  il  controllo  sulle
attività di produzione, preparazione e importazione dei prodotti
zootecnici ottenuti  secondo il  metodo di  produzione  biologico
sono quelli che hanno ottenuto il riconoscimento con le modalità
previste dalla normativa vigente.

2. Il  Consiglio regionale,  con proprio  atto, su proposta della
Giunta  regionale,   indica  i   requisiti  minimi  e  le  misure
precauzionali necessari  al fine dello svolgimento dell'attività
di  controllo.   In  sede   di  prima  applicazione  viene  fatto
riferimento a  quelli previsti  nell'allegato "B"  della presente
legge.

3. Gli  Organismi di  controllo, di  cui al  precedente comma  1,
devono trasmettere  alla Giunta  regionale, entro il 30 novembre,
il piano  tipo annuale  di  controllo  relativo  alle  produzioni
zootecniche biologiche.  La Giunta Regionale ha trenta giorni per
formulare osservazioni e per approvarlo con proprio atto.

4. Periodicamente  l'Organismo di controllo invia al Dipartimento
Agricoltura  e   Foreste  una   relazione  inerente  i  controlli
effettuati sugli  operatori biologici specificando le specie e le
quantità di produzioni controllate.

5. La Regione effettua annualmente, attraverso l'ARSIA, controlli
a  campione   su  una  percentuale  di  operatori  biologici  non
inferiore al  10%. Le modalità per lo svolgimento della suddetta
attività di  verifica sono stabilite dal Consiglio Regionale con
proprio atto,  su proposta  della Giunta  Regionale. In  sede  di
prima  applicazione   viene  fatto   riferimento  alle  modalità
riportate nell'allegato "C" della presente legge.

6. Nel  caso in  cui l'ARSIA riscontri inadeguatezze od omissioni
riconducibili agli  Organismi di  controllo ne  dà comunicazione
alla Giunta  Regionale la  quale provvede  ad inviare  i dati  al
Ministero delle Risorse Agricole Alimentari e Forestali.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 12 aprile 1995

CHITI

La presente  legge è  stata approvata dal Consiglio Regionale il
07-03-1995 ed è stata vistata dal Commissario del Governo il 06-
04-1995.

ALLEGATO A
(Principi e metodi per le produzioni biologiche zootecniche)

TITOLO I
ALLEVAMENTO PER LA PRODUZIONE DI CARNE, LATTE E UOVA

1. INTRODUZIONE

1.1. L'attività  zootecnica rappresenta  un importante anello di
congiunzione dei  cicli nutritivi del sistema agrobiologico. Deve
essere rapportata  alle caratteristiche dimensionali e produttive
dell'azienda o del sistema agricolo interaziendale.

Il  numero  di  capi  allevati  deve  essere  proporzionale  alle
dimensioni  dell'azienda,   alla  capacità   produttiva   e   di
efficiente utilizzazione  delle  deiezioni  animali  del  sistema
agricolo interamente  aziendale e,  comunque, non  superiore a  2
UBA/Ha di S.A.U. aziendale o interaziendale.

2. ALLOGGIAMENTO E STABULAZIONE

2.1 Gli animali devono essere allevati in condizioni idonee e nel
rispetto  delle   esigenze  fisiologiche   e  comportamentali.  I
ricoveri  devono   essere  sufficientemente   aerati,  illuminati
naturalmente e con un livello ottimale di umidità; devono essere
provvisti di  lettiera costituita  da materiali  non di  sintesi.
Deve esserci  un facile  e contemporaneo  accesso alle  strutture
destinate all'alimentazione e all'abbeveraggio.

2.2 L'allevamento  in gabbia  non è  ammesso. Gli animali devono
potersi muovere  liberamente anche  all'interno dei  ricoveri. È
vietata la stabulazione fissa permanente, l'allevamento intensivo
ed in  batteria. In  caso di  strutture già  esistenti  che  non
rispondano alle  caratteristiche richieste,  le aziende  dovranno
impostare un  piano di  conversione  delle  strutture  stesse  da
presentarsi  entro  un  anno  dall'inizio  del  controllo,  e  da
portarsi a compimento entro quattro anni.

Eventuali deroghe  legate a  caratteristiche ambientali  dovranno
essere  aggiudicate   dall'Organismo  di  Controllo,  sentita  la
Commissione Regionale.

2.3 In  ogni allevamento  devono essere  disponibili le  seguenti
superfici calpestabili minime:

- Avicoli: parchetto esterno 5 mq/capo; ricovero 0,30 mq/capo;
- Cunicoli: per l'ingrasso 2 mq/capo. Le fattrici devono disporre
  di spazi  esterni  di  almeno  2  mq/capo  nido  incluso,  tipo
  allevamento di  Garenna; ove  ciò non  sia  possibile  possono
  essere allevate in gabbie dalle dimensioni non inferiori a 0,50
  mq/capo  nido   incluso,  e  deve  essere  loro  garantita  una
  esposizione anche  parziale all'aria  e alla  luce diretta  del
  sole.
- Ovicaprini: il pascolo deve essere sempre presente. Nei periodi
  in cui il pascolo non è accessibile, si deve prevedere un'area
  esterna di  esercizio di 4 mq/capo. Il ricovero deve assicurare
  2 mq/capo;
- Suini:  fatto salvo  il  rispetto  delle    norme  nazionali  e
  regionali sullo  smaltimento dei  reflui, le  dimensioni minime
  delle strutture sono:
  - riproduttori:  8 mq/capo  più 1  mq/100 Kg  di peso vivo per
    l'area esterna;
  - suini all'ingrasso: 1 mq/100 Kg di peso vivo di ricovero più
    2 mq/100 Kg di peso vivo di area esterna;
  - scrofe:  devono essere  allevate all'aperto  per buona  parte
    dell'anno.
  
Comunque bisogna  garantire loro  5 mq/capo  di ricovero  più  5
mq/capo di area esterna di esercizio.

- Bovini e Bufalini: è preferibile l'allevamento al pascolo; per
  gli allevamenti  a stabulazione  libera, che,  comunque, devono
  prevedere un'area  di servizio  esterna di  almeno  15  mq/capo
  adulto, la  superficie della lettiera deve essere di almeno 4,2
  mq/capo adulto. È preferibile allevare i vitelli in box comuni
  fino allo svezzamento, per motivi sanitari si consente l'uso di
  box specifici  singoli.  Deve  essere  garantita  l'esposizione
  all'aria e alla luce diretta del sole.
- Equini  e asinini:  è preferibile l'allevamento al pascolo per
  la parte dell'anno che lo consente. I ricoveri devono garantire
  una superficie  minima di  lettiera di  4,2  mq/capo  adulto  e
  almeno 15  mq/capo  adulto  di  paddock  esterno.  Deve  essere
  garantita l'esposizione  all'aria e alla luce diretta del sole.
  Nel caso  i ricoveri siano costituiti da box, questi non devono
  avere dimensioni inferiori a 9 mq.

3. INTERVENTI SULL'ANATOMIA E FISIOLOGIA DELL'ANIMALE

3.1 È  vietato il  taglio del  becco, la bruciatura dei tendini,
delle ali  ed ogni  altra mutilazione. La castrazione è limitata
ai casi  in cui la qualità delle carni macellate sia chiaramente
superiore o  nei casi  di produzioni tipiche tradizionali (ad es.
cappone o  castrato). La cauterizzazione dell'abbozzo corneale è
ammesso solo  nei casi  strettamente necessarie deve avvenire nei
primi 15  giorni di  vita. È  vietato mettere  gli  occhiali  al
pollame.

3.2  È  ammessa  la  fecondazione  artificiale.  È  vietata  la
sincronizzazione  e  l'induzione  degli  estri  con  prodotti  di
sintesi.

3.3 Sono  vietate le  pratiche  di  embrio-transfer  e  tutte  le
pratiche di manipolazione embrionale e genetica.

3.4  È  vietato  l'impiego  di  qualsiasi  sostanza  di  origine
sintetica o  naturale che  favorisca la crescita e la produzione,
che  stimoli   l'appetito  e   che  alteri  il  normale  sviluppo
dell'animale.

Negli allevamenti  cunicoli ed  ovi-caprini per  l'induzione  dei
calori è  consentito utilizzare  la luce  artificiale in maniera
non sistematica,  ma vista  come integrazione di quella naturale,
garantendo, comunque, 8 ore continuative di riposo nel periodo di
buio.

4. ALIMENTAZIONE

4.1 Origine degli alimenti

L'alimentazione del  bestiame deve  basarsi su  foraggi e mangimi
ottenuti  da   coltivazioni  biologiche.  Nell'impossibilità  di
reperire alimenti  di origine biologica, è ammessa il ricorso ad
alimenti provenienti  da  colture  convenzionali  in  misura  non
superiore al  15%  della  sostanza  secca  (s.s.)  della  razione
giornaliera per  i ruminanti  e al  20% per  i  monogastrici.  Si
possono   utilizzare   alimenti   provenienti   da   colture   in
conversione,  di   produzione  aziendale   o  interaziendale,  in
percentuale non  superiore al 40% della s.s. della razione totale
giornaliera. Per la parte di alimenti provenienti da coltivazioni
biologiche non  è ammesso  l'uso di  prodotti di  sintesi per la
loro conservazione e/o manipolazione.

4.2 Alimenti utilizzabili

Sono utilizzabili i seguenti alimenti:

- foraggi  freschi, secchi  o insilati,  radici, tuberi  ed altre
  parti vegetali;
- cereali e legumi.

È  consentito  l'uso  degli  insilati  purché  si  assicuri  la
somministrazione giornaliera  di almeno di 1 Kg di s.s./100 Kg di
p.v. di alimenti a fibra lunga.

L'uso di  concentrati non  può superare  il 40% della s.s. della
razione  giornaliera   ed  il   30%  della  razione  annuale  dei
poligastrici.  Nei   monogastrici   deve   essere   prevista   la
disponibilità di alimenti fibrosi.

Tra gli alimenti concentrati utilizzabili quelli proteici sono:

- granaglie  di leguminose  che possono  aver subito  trattamenti
  termici e/o meccanici;
- lieviti;
- panelli ottenuti per pressione (spremitura);
- medica disidratata;
- latte;
- siero;
- latticello;
- farina di pesce non derivante da sottoprodotti di lavorazione;

4.3 Integratori alimentari

- farina di roccia;
- carbonato  di calcio  da rocce  calciche macinate  e  da  alghe
  marine e calcaree;
- carbonato doppio di calcio e magnesio (dolomiti);
- fosfato di calcio biidrato precipitato;
- carbonato di magnesio;
- solfato di magnesio;
- bicarbonato di sodio;
- sale marino o salgemma grezzi o integrali;
- zolfo in polvere;
- carbone;
- bentonite;
- miscele   di   oligo  e  micro  elementi  in  casi  di  stretta
  necessità;

integratori vitaminici:

- cereali germinati;
- olio di fegato di pesce;
- lievito di birra;
- fermenti lattici;

integratori diversi;

- melasso;
- condimenti  ed aromi di origine naturale che non abbiano subito
  processi chimici;
- preparati  omeopatici in  soluzione  e/o  lattosio  in  polvere
  impregnato;

è vietato somministrare:

- sostanze coloranti di origine sintetica;
- conservanti;
- sostanze appetizzanti di origine sintetica;
- amminoacidi di sintesi;
- vitamine di sintesi se non per uso terapeutico e su indicazione
  del veterinario.
- elementi  minerali o  quant'altro,  ancorchè  di  origine  non
  sintetica, ad effetto auxinico.

5. ALLATTAMENTO E SVEZZAMENTO

Nell'alimentazione dei  giovani  animali  devono  utilizzarsi  il
colostro ed  il latte  materno. Non  è ammessa  la tecnica dello
svezzamento precoce;  esso non  può essere  completato prima dei
due mesi  nei bovini,  due mesi  negli ovicaprini e 27 giorni nei
suini.
L'eventuale  utilizzazione   di  latte  ricostituito,  e  non  di
surrogati di produzione industriale, è ammessa solo nel caso che
i capi non siano commercializzati come biologici.

6. ACQUISTI

6.1 Animali da rimonta

Gli animali acquistati devono provenire da aziende biologiche. Si
consente l'acquisto di animali da aziende convenzionali in numero
massimo del  10% dei capi adulti presenti in stalla. Tali animali
potranno essere  considerati biologici dopo essere stati allevati
secondo il presente disciplinare per un tempo di almeno:

- 12  mesi nel  caso di  bovini, bufalini,  equini, ovicaprini  e
  suini;
- 6 mesi nel caso di avicoli e conigli;

6.2 Animali per la produzione di carne

Gli animali  devono, preferibilmente,  provenire  da  allevamenti
biologici. Si  ammette l'acquisto  da  allevamenti  convenzionali
purché:

- nel  caso  di  bovini,  bufalini  ed  equini,  l'animale  venga
  allevato biologicamente  per almeno  6 mesi se commercializzato
  nel I  anno di  vita o almeno 12 mesi se commercializzato oltre
  il I anno di vita;
- nel  caso  dei  suini  si  ammette  l'acquisto  da  allevamenti
  convenzionali purché  sia allevato biologicamente per almeno 6
  mesi, se commercializzato nel I anno di vita;
- nel  caso degli  avicoli, l'acquisto  da azienda  convenzionale
  dovrà avvenire entro i primi tre giorni di vita.

6.3. Animali per la produzione di latte e di uova

Gli animali  devono  provenire,  preferibilmente  da  allevamenti
biologici. Nel  caso di  irreperibilità si ammette l'acquisto da
allevamenti convenzionali.  Tuttavia, il latte e le uova prodotte
potranno essere commercializzate come biologiche solo dopo che il
presente disciplinare sarà rispettato per almeno 12 settimane.

7. Interventi veterinari

Sono vietate  le somministrazioni  preventive e/o sistematiche di
farmaci convenzionali.

Nell'allevamento  zootecnico,   si  dovrà   dimostrare  di  aver
effettuato  tutte  le  misure  necessarie  a  svolgere  un'azione
preventiva contro  l'insorgere di patologie. Sono da privilegiare
le tecniche  di fitoterapia,  omeopatia, isopatia, aromaterapia e
medicina  naturale.  Un  ruolo  fondamentale  di  prevenzione  è
affidato alla pratica del vuoto sanitario.
Qualora vi  sia un  uso esclusivo  delle tecniche succitate, ciò
potrà essere certificato da veterinari con specifica competenza.
Ogni azienda  deve  avvalersi  dei  metodi  di  cura  naturali  e
omeopatici servendosi  della consulenza  di  un  veterinario  con
specifica competenza in materia.

Nel caso  che tali tecniche non siano risultate risolutive e solo
su prescrizione  del veterinario  di  cui  sopra,  è  consentito
ricorrere  alla   utilizzazione  di   farmaci  convenzionali.  È
obbligatoria la registrazione sul quaderno di stalla di tutti gli
interventi effettuati.

Sono, tuttavia, ammessi per uso estero: zolfo, solfuro di sodio e
di potassio, solfato di rame e tintura di iodio.

7.1 Tempi di sospensione

In attesa  della stesura  di un  allegato specifico  in cui siano
indicati  i   principi  attivi   della   medicina   convenzionale
utilizzabili in  caso  di  necessità  ed  i  relativi  tempi  di
carenza, in  caso di  utilizzo di farmaci convenzionali, il tempo
di carenza  da applicare  sarà il  doppio di quello indicato per
legge sulla  confezione, con  un periodo  minimo di 10 giorni per
latte e uova e 45 giorni per la carne.

7.2 Vaccinazioni

Si autorizzano  le vaccinazioni  obbligatorie per  legge o quelle
effettuate   con   sistema   omeopatico.   Sono   ammesse   altre
vaccinazioni, se prescritte dal veterinario, solo nel caso vi sia
nella zona,  in forma  endemica, una particolare malattia che non
può essere  controllata con  altri mezzi  se  non  quelli  della
farmacologia convenzionale.

8. IGIENE DEI LOCALI E DELLE ATTREZZATURE

Il   vuoto   sanitario   va   privilegiato   quale   tecnica   di
igienizzazione dei  locali.  Inoltre,  sono  ammessi  i  seguenti
prodotti:

- sapone;
- calce;
- vapore;
- uso  alternato di  acidi e  basi seguito da lavaggio prolungato
  con acqua;
- olii essenziali.

9. CERTIFICAZIONE DELLE PRODUZIONI

Per la  concessione della  certificazione, il  periodo minimo  di
allevamento degli  animali conformemente al presente disciplinare
dovrà essere di:

- 12 settimane per la produzione di latte bovino;
- 12 settimane per la produzione di latte ovicaprino;
- 12 settimane per la produzione delle uova;
- 6 mesi per la produzione di carne bovina, bufalina ed equina se
  l'animale è commercializzato nel I anno di vita;
- 12  mesi per  la produzione di carne bovina, bufalina ed equina
  se l'animale è commercializzato dal I anno di vita;
- 6 mesi per la produzione di carne suina;
- l'intero ciclo vitale per la produzione di carne avicunicola;
- 12  mesi per  bovini, bufalini,  equini, ovicaprini  e suini da
  rimonta;
- 6 mesi per avicoli e conigli da rimonta.

Si ricorda  che, nel  caso di  produzione di  capi avicunicoli da
carne, il loro acquisto da aziende convenzionali è consentito se
effettuato entro il terzo giorno di vita.
I prodotti  animali ottenuti  durante il  periodo di  conversione
devono essere venduti sul mercato convenzionale.
Se in  azienda sono  presenti sia animali allevati biologicamente
che  animali   in  conversione,   questi  ultimi   devono  essere
chiaramente identificabili  o allevati  separatamente. La  stessa
specie animale  non può  essere allevata  contemporaneamente  in
maniera biologica e convenzionale sulla stessa unità produttiva.

TITOLO II
PRODUZIONE BIOLOGICA DI LATTE CONFEZIONATO E DERIVATI DEL LATTE

1. PRODUZIONE DI LATTE CRUDO CONFEZIONATO

Il latte deve provenire da allevamenti biologici.

1.1 Trattamenti termici e fisico meccanici

Sono ammessi i seguenti trattamenti termici:
- la pastorizzazione;

Sono ammessi i seguenti trattamenti fisico meccanici:
- la filtrazione;
- l'omogeneizzazione.

1.2 Confezionamento

Sono ammessi  il vetro ed il cartone politenato a meno di diverse
disposizioni di legge.

2. PRODOTTI DERIVATI AL LATTE

Il latte deve derivare da allevamenti biologici

2. Trattamenti termici e fisico meccanici

Sono ammessi i seguenti trattamenti termici:
- la pastorizzazione;

Sono ammessi i seguenti trattamenti fisico meccanici:
- la filtrazione;
- l'omogeneizzazione;
- la centrifugazione

2.2 Cagliatura

È ammesso  l'uso  di  solo  caglio  animale  e/o  vegetale;  per
l'ottenimento della  ricotta è  ammesso l'uso di acido citrico e
sale inglese  (sale amaro) nei limiti previsti dalla legislazione
vigente.

2.3 Sviluppo di fermenti

I fermenti  devono essere  sviluppati su latte biologico. In sede
di prima  applicazione è  ammesso l'uso  dei fermenti lattici di
cui  siano   notificati  all'Organismo   di  controllo   sia   la
provenienza che il ciclo produttivo.

2.4 Salatura dell'impasto

È ammesso l'uso di sale marino e di miniera.

2.5 Conservazione

È ammesso  l'uso di  olio vegetale biologico per la spazzolatura
delle forme  e di  altri prodotti naturali quali carbone, cenere,
pomodoro, semi, pepe, spezie, foglie, etc..
È vietato  l'uso di  sostanze con azione conservante, colorante,
antiossidante, antifermentativa,  antibiotica,  sia  nell'impasto
che in  superficie, come  pure l'uso  di copolimeri  e  di  altre
sostanze protettive di sintesi.

2.6 Modalità di applicazione dell'etichetta

Se direttamente  applicata al  prodotto è ammesso esclusivamente
l'uso di collanti costituiti da soli ingredienti naturali.

2.7 Confezionamento

Sono ammessi il vetro, la carta, ed il cartone (anche politenato)
a meno  di diverse  disposizioni di  legge. È  ammesso l'uso  di
polietilene  per  uso  alimentare  per  fuscelle  che  contengono
ricotta e  formaggio fresco e il polipropilene per uso alimentare
per i vasetti che contengono lo yogurt.

TITOLO III
APICOLTURA BIOLOGICA

L'apicoltore deve  operare  esclusivamente  secondo  le  seguenti
norme:

1. UBICAZIONE DEGLI APIARI

1.1 Gli  apiari devono  essere ubicati  in zone che assicurino la
bottinatura prevalentemente  su specie  floricole spontanee  o da
coltivazioni biologiche.

Comunque gli  apiari devono  essere ubicati  in zone  esterne  ai
grandi centri  urbani e  collocati a  distanza di  almeno 1 Km da
autostrade  e  strade  ad  alta  densità  di  traffico,  città,
impianti industriali,  inceneritori e  discariche. L'analisi  sui
prodotti potrà  essere effettuata in ogni momento dall'Organismo
di controllo per evidenziare zone da escludere dalla produzione e
determinare eventuali  residui, di  prodotti chimici non ammessi,
sui prodotti dell'alveare.

1.2 L'Ente  di controllo  deve essere  informato  dell'ubicazione
degli apiari entro 7 giorni dagli eventuali spostamenti.

2. ALLEVAMENTO

2.1 È  da preferire  l'allevamento di ecotipi locali. È vietato
l'acquisto di  nuclei da  apicoltori  convenzionali.  È  ammesso
l'acquisto di sciami solo da apiari biologici.

3. NUTRIZIONE

3.1 Per  la nutrizione  sono ammessi  il miele  ed il polline nei
favi o  in sciroppo,  purché di  provenienza biologica. L'uso di
saccarosio e  di zuccheri  semplici può  essere  autorizzato  in
annate sfavorevoli che mettano in pericolo la sopravvivenza delle
famiglie o  in zone  particolarmente svantaggiate  dal  punto  di
vista climatico.

4. MATERIALI

4.1 Le  arnie devono essere in legno o altro materiale di origine
naturale. Il  rivestimento dell'arnia  deve essere solo esterno e
realizzato con vernici coloranti naturali traspiranti.
In aziende  nuove associate,  si ammette  la  presenza  di  arnie
diversamente  verniciate  per  un  anno  dal  momento  del  primo
controllo.

4.2 I  telaini devono  essere in  legno. Per  i  fogli  cerei  è
consentito l'uso  di  sola  cera  d'api  proveniente  da  alveari
biologici. È  ammesso l'uso  di fogli  cerei convenzionali  fino
all'esaurimento  delle   scorte  e   nel   caso   di   comprovata
irreperibilità di cera proveniente da alveari biologici.

4.3 Per  la  conservazione  della  cera  sono  ammessi:  anidride
solforosa, zolfo, Bacillus turingensis.

4.4  Nell'affumicatore  è  consentita  la  combustione  di  soli
vegetali secchi  non lavorati,  si consiglia,  una  volta  aperto
l'alveare, di  impiegare meno  fumo possibile  per preservare  la
quantità del miele.

4.5 È  consigliabile  pulire  periodicamente  i  cassetti  degli
alveari con  fondo antivarroa al fine di prevenire il pericolo di
inquinamento di muffe o altro.

4.6 È  consigliabile  pulire  periodicamente  i  cassetti  degli
alveari con  fondo antivarroa al fine di prevenire il pericolo di
inquinamento di muffe o altro.

5. PROFILASSI E TERAPIA

5.1 È  consentito l'uso dell'omeopatia, della medicina naturale,
della lotta biomeccanica e l'uso di essenze di origine naturale.
Sono ammessi  i seguenti  prodotti: acido lattico, acido formico,
olii essenziali, prodotti omeopatici.

5.2 È ammesso l'uso di acido acetico per il trattamento dei favi
in magazzino per la lotta alla nosemiasi.

5.3 Le arnie devono essere disinfettate con le alte temperature o
con ipoclorito di sodio al 20% o soda. Sono vietati i prodotti di
sintesi.

6. RACCOLTA DEL MIELE

6.1 Il  miele deve essere raccolto solo quanto maturo. È ammessa
la deumidificazione solo indiretta del miele.

7. ESTRAZIONE DEL MIELE

7.1 La  disopercolatura  deve  essere  meccanica  e  l'estrazione
tempestiva, in  questa fase  il  miele  deve  subire  trattamenti
termici a temperature non superiori a 35 gradi C; lo stoccaggio e
il preconfezionamento devono essere brevi ed effettuati in locali
freschi.

8. MATERIALI DI MIELERIA

8.1 Èconsentito  esclusivamente l'acciaio inox, con l'esclusione
delle parti accessorie, in materiale di qualità alimentare.

9. CONDIZIONAMENTO E CONFEZIONAMENTO DEL MIELE

9.1  Per  il  condizionamento  è  ammessa  la  sola  filtrazione
statica.

9.2  Il   confezionamento   può   avvenire   esclusivamente   in
contenitori  di   vetro,  terracotta   o  ceramiche  atossiche  e
contenitori monouso,  con esclusione  di contenitori di plastica.
Sono vietate la pastorizzazione e la sterilizzazione del miele.

10. STOCCAGGIO DEL MIELE CONFEZIONATO

10.1 È da realizzare in luoghi freschi, asciutti e bui.

11. PRODUZIONE DI POLLINE

11.1 È ammesso il solo essiccamento all'ombra e con essiccatoi a
fonte  di  calore  indiretta,  con  termostato  e  a  temperature
inferiori ai  40 gradi C. Il confezionamento è da effettuarsi in
vasi  di  vetro  scuro  o  altrimenti  protetto  dalla  luce.  La
conservazione deve avvenire in luogo fresco e buio.

12. PRODUZIONE DI PAPPA REALE

12.1 I cupolini sono ammessi in pure cera d'api biologica secondo
la presente normativa, oppure in plastica ricoperta di cera.

12.2 Il confezionamento è esclusivamente in vetro, lo stoccaggio
al buio a temperatura tra lo 0 gradi e 4 gradi C.

13. PRODUZIONE DI PROPOLI

13.1 La propoli deve provenire solo da raschiamento interno degli
alveari e/o dell'uso di griglie di acciaio inox.

13.2 La conservazione deve avvenire in luogo fresco e buio.

14. PRODUZIONE DI IDROMELE

14.1 L'idromele deve essere prodotto a partire da miele biologico
ed è consentito l'uso di fermenti selezionati.

15. CONVERSIONE

15.1 Per  la conversione  è obbligatorio mettere tutto lo sciame
su telaini con cera biologica. È vietata la conversione graduale
dell'apiario. Devono essere sostituiti anche i telaini da melario
di  cera   biologica.  Per   cera  biologica  si  intende  quella
proveniente da alveari biologici.

15.2 Durante  la  conversione  è  obbligatorio  eliminare  dalle
pareti  dell'arnia  (fondo,  coprifavo),  dagli  angoli  e  dalle
traverse superiori  (distanziatori) tutta  la propoli  accumulata
durante lo svolgimento dell'apicoltura convenzionale.

15.3  Non   è  ammessa   la  presenza   di  apiari  biologici  e
convenzionali presso lo stesso apicoltore.

ALLEGATO B
REQUISITI MINIMI  DI CONTROLLO  E MISURE  PRECAUZIONALI  PREVISTE
NELL'AMBITO DEL  REGIME DI  CONTROLLO DI CUI AGLI ARTT. 8 E 9 DEL
REGOLAMENTO CEE N. 2092/91

A. Animali e prodotti di origine animale di produzione aziendale

1. La  produzione deve avvenire in un'unità i cui appezzamenti e
i luoghi  di allevamento,  di produzione e di magazzinaggio siano
nettamente separati  da qualsiasi  altra unità  che non  produca
conformemente alle  norme di  produzione stabilite dalla presente
legge. Possono  far parte  di detta  unità anche  laboratori  di
trasformazione e/o di condizionamento, qualora l'unità stessa si
limiti alla  trasformazione e/o  al condizionamento della propria
produzione agricola.

2. Nella fase iniziale dell'applicazione del regime di controllo,
l'organismo di controllo e l'operatore provvedono a:

- compilare  una descrizione completa dell'unità produttiva, con
  indicazione dei  luoghi di  allevamento, di  magazzinaggio e di
  produzione, degli appezzamenti nonché, se del caso, dei luoghi
  dove vengono effettuate talune operazioni di trasformazione e/o
  di condizionamento;
- elencare   i    capi  in  allevamento  ed  il  relativo  numero
  d'iscrizione al  libro genealogico  di razza  o  il  numero  di
  identificazione all'interno dell'allevamento;
- elencare  tutte le  misure concrete da prendere a livello della
  propria unità  per garantire  il rispetto  delle  disposizioni
  della presente legge.

La descrizione  e le  misure di  cui sopra  sono incluse  in  una
relazione  di   ispezione,  controfirmata  dall'operatore.  Nella
relazione devono figurare:

- la data dell'ultima applicazione sugli animali in allevamento e
  sugli appezzamenti  dei prodotti il cui impiego non è conforme
  alle disposizioni  dell'art. 6 paragrafo 1 lett. b del Reg. CEE
  n. 2092/91;
- l'impegno    dell'operatore    ad  eseguire    le    operazioni
  conformemente  agli   artt.  5   e  6  ad  accettare,  in  caso
  d'infrazione, l'applicazione  delle misure  di cui  all'art.  9
  paragrafo 9  e, ove  necessario, all'art.  10 paragrafo  3  del
  suddetto Regolamento.

3. Ogni  anno, anteriormente alla data indicata dall'organismo di
controllo,  l'operatore  deve  notificare  a  tale  organismo  il
proprio programma  di produzione  con una descrizione analitica a
livello dei  singoli appezzamenti  ed il programma di allevamento
con descrizione  delle variazioni  del numero dei capi allevati e
dei capi da acquisire per la rimonta.

4. Deve  essere  tenuta  una  contabilità  su  registri  e/o  su
documenti che consenta all'organismo di controllo di identificare
l'origine, la  natura e  le quantità  di tutte  le materie prime
acquistate, nonché l'impiego di queste materie prime. Per quanto
riguarda la  conduzione dell'allevamento  deve essere  tenuto  un
registro di  stalla apposito  dove vengono  annotate: le  razioni
alimentari e  la loro  composizione, gli  interventi  sanitari  e
veterinari ed i farmaci usati per ogni capo allevato. Deve essere
inoltre tenuta  una contabilità  su registro  e/o  su  documenti
della natura,  delle quantità  e  dei  destinatari  di  tutti  i
prodotti venduti.  Quando le quantità riguardano vendite dirette
al consumatore  finale, devono  essere  indicati  i  quantitativi
globali giornalieri.  Qualora l'unità di produzione proceda alla
trasformazione dei  prodotti, nella contabilità devono figure le
informazioni di  cui alla  parte B,  punto 2,  terzo trattino del
presente allegato.

5. È  vietato il  magazzinaggio  nell'unità  di  produzione  di
materie prime  diverse da  quelle il cui impiego è conforme alle
disposizioni dell'art.  6 paragrafo  1 lett. b) e dell'art. 7 del
Reg. CEE n. 2092/91.

6. Oltre  a eventuali ispezioni non preannunciate, l'organismo di
controllo deve  effettuare almeno una volta all'anno un controllo
fisico  completo   dell'unità  di   produzione.  Possono  essere
eseguiti prelievi  per la  ricerca di prodotti non autorizzati in
virtù della  presente legge.  Tuttavia, il  prelievo deve essere
eseguito qualora  si sospetti  l'utilizzazione di un prodotto non
autorizzato. Dopo  ogni visita  è  compilata  una  relazione  di
ispezione controfirmata dal responsabile dell'unità sottoposta a
controllo.

7. Ai  fini dell'ispezione  il produttore  dà  all'organismo  di
controllo  libero   accesso  ai   luoghi  di   magazzinaggio,  di
produzione e ai diversi appezzamenti, nonché alla contabilità e
ai relativi documenti giustificativi. Egli comunica all'organismo
di controllo  tutte le  informazioni ritenute  necessarie ai fini
dell'ispezione.

8.1. I  prodotti  di  cui  alla  presente  legge  possono  essere
trasportati  in   altre  unità,   comprese  quelle   di  vendita
all'ingrosso e  al dettaglio,  solo in  imballaggi o  contenitori
chiusi in  modo da impedire la sostituzione del contenuto, muniti
di un'etichettatura  in cui,  ferma restando  la possibilità  di
altre eventuali indicazioni previste, figurino:

a) il  nome e  l'indirizzo del  responsabile della  produzione  o
   della preparazione  del prodotto oppure, qualora sia citato un
   altro venditore,  una dichiarazione  che  consenta  all'unità
   ricevente e  all'organismo di controllo di individuare in modo
   inequivocabile il responsabile della produzione;
b) il  nome del  prodotto, compresa  un'indicazione del metodo di
   produzione biologico,  in base  a quanto  previsto dall'art. 5
   del Reg. CEE n. 2092/91.

8.2. Non  è richiesta  la chiusura  in imballaggi  o contenitori
qualora:

a) il  trasporto avvenga  tra un produttore e un altro operatore,
   entrambi assoggettati al regime di controllo di cui all'art. 9
   del citato regolamento;
b) i  prodotti siano  muniti di  un documento  di accompagnamento
   indicante le informazioni richieste al comma precedente.

9. Quando  un operatore  gestisce più unità di produzione nella
stessa regione  le unità  che sono  situate nella  regione e che
producono animali  o prodotti animali non previsti dalla presente
legge sono  parimenti assoggettati  al regime  di  controllo  per
quanto attiene al punto 2 primo comma e ai punti 3, 4 e 5.

B. Unità  di trasformazione  e di condizionamento di prodotti di
origine animale  e di  derrate alimentari  contenenti prodotti di
origine animale.

1.  All'inizio   dell'applicazione  del   regime  di   controllo,
l'operatore e l'Organismo di controllo provvedono a:

- compilare   una    descrizione    completa  della  unità,  con
  indicazione   delle    installazioni    utilizzate    per    la
  trasformazione, il  condizionamento  ed  il  magazzinaggio  dei
  prodotti prima e dopo le operazioni;
- stabilire  tutte le  misure  concrete  da  prendere  a  livello
  dell'unità per  garantire il rispetto delle disposizioni della
  presente legge.

La descrizione e le misure in causa sono incluse in una relazione
di  ispezione   controfirmata  dal  responsabile  dell'unità  in
questione.
Nella  relazione   deve  figurare   l'impegno  dell'operatore  ad
effettuare le  operazioni in modo che le disposizioni dell'art. 5
del reg.  CEE n.  2092/91 e,  in caso di infrazione, ad accettare
l'applicazione delle  misure di cui agli artt. 9 paragrafo 9 e 10
paragrafo 3 del predetto Regolamento.

2. Deve  essere tenuta  una contabilità  scritta che consenta di
identificare:

- l'origine,  la natura  e  le  quantità  dei  prodotti  di  cui
  all'art. 1 della presente legge;
- la  natura, le quantità e i destinatari dei prodotti di cui al
  predetto articolo 1 che hanno lasciato l'unità;
- qualsiasi  altra  informazione  richiesta  dall'Organismo    di
  controllo ai  fini di  un controllo  adeguato delle operazioni,
  quali l'origine,  la natura  e le  quantità degli ingredienti,
  additivi e  adiuvanti di  fabbricazione utilizzati dall'unità,
  nonché la composizione dei prodotti trasformati.

3. Quando  nell'unità sono  anche  trasformati,  condizionati  o
immagazzinati  prodotti   non  ottenuti  mediante  il  metodo  di
produzione biologico:

- l'unità  deve disporre di locali separati per il magazzinaggio
  dei  prodotti   ottenuti  mediante   il  metodo  di  produzione
  biologico prima e dopo le operazioni;
- le  operazioni   devono  essere  eseguite  in  cicli  completi,
  separatamente fisicamente  o nel  tempo da  operazioni analoghe
  effettuate su  prodotti non  ottenuti  mediante  il  metodo  di
  produzione biologico;
- qualora  dette operazioni  non vengano  eseguite di  frequente,
  esse  devono   essere  preannunciate   entro  termini   fissati
  d'accordo con l'Organismo di controllo;
- devono  essere prese  tutte le  misure necessarie per garantire
  l'identificazione delle  partite e  per evitare  mescolanze con
  prodotti  non   ottenuti  mediante   il  metodo  di  produzione
  biologico.

4.  Oltre   alle  ispezioni  non  preannunciate,  l'Organismo  di
controllo deve  effettuare almeno una volta all'anno un controllo
fisico della  unità. Possono  essere eseguiti  prelievi  per  la
ricerca dei  prodotti non  autorizzati in  virtù dell'allegato A
della  presente  legge.  Essi  devono  tuttavia  essere  eseguiti
qualora  si   sospetti  l'utilizzazione   di  un   prodotto   non
autorizzato. Dopo  ogni visita  è  compilata  una  relazione  di
ispezione,    controfirmata    dal    responsabile    dell'unità
controllata.

5. Ai  fini di  tale ispezione  l'operatore dà  all'Organismo di
controllo libero  accesso all'unità  ed alla  contabilità e  ai
relativi  documenti   giustificativi.   Egli   fornisce   inoltre
all'Organismo di  controllo tutte  le informazioni necessarie per
l'ispezione.

6. I  prodotti di  cui all'art.  1 della  presente legge  possono
essere trasportati  in altre  unità, comprese  quelle di vendita
all'ingrosso e  al dettaglio,  solo in  imballaggi o  contenitori
chiusi in  modo da impedire la sostituzione del contenuto, muniti
di una  etichetta in cui, ferma restando la possibilità di altre
indicazioni eventuali previste a norma di legge, figurino:

a) il  nome e  l'indirizzo del  responsabile della  produzione  o
   della preparazione  del prodotto oppure, qualora sia citato un
   altro venditore,  una dichiarazione  che  consenta  all'unità
   ricevente e  all'Organismo di controllo di individuare in modo
   inequivoco il responsabile della produzione;
b) il  nome del  prodotto compresa  un'indicazione del  metodo di
   produzione secondo quanto disposto dall'art. 5 del reg. CEE n.
   2092/91.

Una volta  ricevuto il  prodotto di cui all'art. 1 della presente
legge l'operatore  verifica la  chiusura dell'imballaggio  o  del
contenitore,  ove   necessario,   nonché   la   presenza   delle
indicazioni di cui al primo comma del punto 8.1 della parte A del
presente allegato.  L'esito di  tale verifica  va  esplicitamente
indicato nella  contabilità di  cui al  punto 2  della  presente
parte  B.  Qualora  la  verifica  dia  adito  a  dubbi  circa  la
provenienza del  prodotto da  un operatore assoggettato al regime
di  controllo,   tale  prodotto   potrà  essere   sottoposto   a
trasformazione o  condizionamento solo  dopo  che  ne  sia  stata
accertata la  provenienza, a  meno  che  non  venga  immesso  sul
mercato  senza  indicazioni  relative  al  metodo  di  produzione
biologico.

C. Raccomandazioni e forme di garanzia

1. L'operatore è tenuto ad informare tempestivamente l'Organismo
di controllo  e l'ARSIA  di qualsiasi  provvedimento adottato nei
suoi confronti da parte degli Organismi di controllo della Salute
Pubblica (ad  es. Nucleo  Anti Sofisticazione, Ispettorato per la
Repressione Frodi e USL).

2. Gli  Organismi di  controllo consentono  il libero  accesso ai
loro uffici  ed  impianti  ai  fini  della  verifica  della  loro
attività e  forniscono informazioni  e collaborazione  all'ARSIA
per l'adempimento dei suoi compiti.

3.  Ogni   qualvolta  si  verifichi  un  caso  di  infrazione  od
irregolarità emerso  a seguito del controllo da loro effettuato,
per i seguenti motivi, l'Organismo di controllo ne dà tempestiva
informazione all'operatore  biologico interessato,  all'ARSIA  ed
alla Giunta Regionale:

a -  irregolarità nei  confronti  delle  norme    di  produzione
    inerenti il metodo di produzione biologico in vigore;
b -  violazione occasionale  o ripetuta  delle norme  nazionali e
    comunitarie per la tutela dei consumatori

4. Nell'adempimento  delle operazioni di controllo sui prodotti o
su parti  vegetali gli  Organismi di  controllo possono avvalersi
dei laboratori dei Servizi Multizonali di Prevenzione delle USL o
di laboratori  privati, adeguati  alla Dir.  CEE 99/93 ed  al  DL
267/93.

5. Per  i controlli  analitici di  cui  sopra,  le  modalità  di
prelievo dei  campioni di  prodotto e le procedure di laboratorio
vale quanto  previsto nel  Programma Regionale  di controllo  dei
residui  antiparassitari   redatto  dal   Dipartimento  Sicurezza
Sociale della  Regione Toscana.  Per le produzioni zootecniche le
modalità e  le procedure previste dalle norme in vigore. Inoltre
sarà ritenuto  valido  quanto  altro  previsto  dalle  procedure
previste nel piano tipo predisposto dagli Organismi di controllo.

6. I  dati e  le informazioni acquisite durante il controllo sono
comunicate esclusivamente  all'operatore biologico,  all'ARSIA  e
alla Giunta regionale - Dipartimento Agricoltura e Foreste.

ALLEGATO C
(Modalità per  lo svolgimento  della verifica sugli organismi di
controllo riconosciuti effettuata dall'ARSIA, dal Laboratorio del
servizio multizonale  di prevenzione  della USL  Area Pistoiese e
dall'Istituto zooprofilattico della Toscana)

1.  Nell'ambito   della   autonomia   organizzativa   dell'ARSIA,
l'attività di verifica svolta dall'Agenzia ha i seguenti fini:

a -  verifica della obiettività degli Organismi di controllo nei
    confronti degli operatori biologici controllati;
b -  accertamento   della  efficienza    dei  controlli  mediante
    sopralluoghi aziendali  e campionatura di parti vegetali e di
    prodotti zootecnici  su almeno il 10% degli operatori al fine
    della verifica dell'operato degli Organismi di controllo;
c -  definizione   anno   per anno   del  campione del  10% degli
    operatori biologici  da sottoporre  a verifica con criteri di
    rappresentatività dell'universo  aziendale del  settore e in
    base alla metodologia statistica;

2. l'ARSIA riceve dalla Giunta regionale copia delle notifiche di
attività di  operatore biologico  quale strumento per attuare la
verifica.

3. L'ARSIA,  il Servizio  Multizonale  di  Prevenzione  dell'Area
Pistoiese e l'Istituto Zooprofilattico per la Toscana, sentita la
Commissione Regionale per le Attività Biologiche in Agricoltura,
mettono a  punto una  metodologia di  controllo  per  collaborare
nell'attuazione della loro attività di verifica.

4. L'ARSIA  il  Servizio  Multizonale  di  Prevenzione  dell'Area
Pistoiese e  l'Istituto Zooprofilattico  per la Toscana informano
entro il  31 gennaio  di ogni  anno  la  Giunta  regionale  e  la
Commissione regionale  per le Attività Biologiche in Agricolture
circa l'attività svolta nell'ambito della verifica.

5.  Ogni   qualvolta  si  verifichi  un  caso  di  infrazione  od
irregolarità emerso a seguito della verifica da loro effettuata,
l'ARSIA,  il   Servizio  Multizonale   di  prevenzione  dell'Area
Pistoiese e  l'Istituto Zooprofilattico  per la  Toscana ne danno
tempestiva  informazione   all'operatore  biologico  interessato,
all'Organismo di controllo interessato ed alla Giunta Regionale.

6.  Nel   caso  che  l'infrazione  sia  addebitabile,  oltre  che
all'operatore,   anche    a   controlli   inadeguati   da   parte
dell'Organismo di  controllo  la  Giunta  regionale  provvede  ad
inviare i dati al MIRAAF.

ZOOTECNIA
FITOBIOLOGIA

