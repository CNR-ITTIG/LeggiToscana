Norme sull'esercizio  delle competenze  regionali in  materia  di
opere pubbliche  di interesse  statale. Modificazioni  alla Legge
regionale 17 ottobre 1994 n. 75.

Il Consiglio Regionale ha approvato il 1-3-1995
Il Commissario del Governo ha apposto il visto il 3-4-1995
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  presente legge  detta disposizioni  per l'esercizio  delle
competenze regionali  in materia  di opere pubbliche di interesse
statale, anche  in relazione  a quanto disposto dal DPR 18 aprile
1994, n. 383.

ARTICOLO 2
(Livello di progettazione per l'accertamento di conformità)

1. L'accertamento  di conformità  di cui  all'art. 2  del DPR 18
aprile  1994,  n.  383  è  effettuato  sui  progetti  definitivi
relativi alle opere di interesse statale.

ARTICOLO 3
(Partecipazione della Regione alla Conferenza di servizi)

1. Nell'ipotesi  in cui sia indetta una Conferenza di servizi per
l'approvazione dei  progetti  di  opere  pubbliche  di  interesse
statale, la partecipazione della Giunta regionale alla Conferenza
deve essere  preceduta da  apposita deliberazione  del  Consiglio
regionale che determini gli orientamenti in merito della Regione.
Tali orientamenti  sono adottati  con deliberazione  della Giunta
regionale ove  l'opera pubblica cui si riferiscono i progetti sia
prevista da  specifici atti  di programmazione  o  pianificazione
già approvati dal Consiglio regionale.

2. L'approvazione  del progetto,  da parte della Regione, in sede
di Conferenza  di servizi, è subordinata alla pronuncia positiva
sull'impatto ambientale dell'opera nei casi in cui tale pronuncia
sia prevista dalla normativa vigente.

ARTICOLO 4
(Opere  pubbliche   di  interesse  statale  nelle  aree  naturali
protette)

1.  Nelle  aree  naturali  protette  soggette  alla  legislazione
regionale, fatta  eccezione per  quelle  in  cui  sono  istituiti
parchi regionali  e provinciali o riserve naturali, è consentita
la realizzazione  di opere  pubbliche di  interesse  statale,  in
deroga  anche   a  quanto  previsto  da  atti  di  pianificazione
ambientale, ove ricorrano le seguenti condizioni:

a) l'opera  sia   prevista    da    atti    di  programmazione  o
   pianificazione approvati dal Consiglio regionale;
b) l'opera  abbia ottenuto  una  pronuncia  positiva  di  impatto
   ambientale nei  casi in  cui tale pronuncia sia prevista dalla
   normativa vigente.

ARTICOLO 5
(Modificazioni alla legge 17 ottobre 1994, n. 75)

1. Il  titolo della  LR 27  ottobre 1994, n. 75 è sostituito dal
seguente:

   "Norme speciali  per l'individuazione  dei  siti  di  cava  di
   prestito necessari alla realizzazione delle opere pubbliche di
   cui ad accordi di programma Stato-Regione, nonchè delle opere
   pubbliche di  interesse statale  di cui  al DPR  18-4-1994, n.
   383".
   
2. Il  primo comma dell'art. 1 della LR 17 ottobre 1994, n. 75 è
sostituito dal seguente:

   "1. In  attesa della  revisione complessiva della normativa in
   materia di cave e per consentire di procedere in tempi certi e
   rapidi all'avvio  dei lavori per le opere pubbliche ricomprese
   in accordi  di programma  Stato- Regione, nonchè per le opere
   pubbliche di  interesse statale  di cui al DPR 18 aprile 1994,
   n. 383, la presente legge detta norme speciali, in deroga alla
   LR 30  aprile 1980,  n. 36, per l'individuazione di nuovi siti
   di cava di prestito necessari alla realizzazione di tali opere
   pubbliche,  anche   se  localizzate   solo  parzialmente   nel
   territorio toscano.
   
3. La  rubrica dell'art.  2 della  LR 17  ottobre 1994,  n. 75 è
sostituita dalla seguente:

   "Cave di prestito"
   
4. La  rubrica dell'art.  3 della  LR 17  ottobre 1994,  n. 75 è
sostituita dalla seguente:

   "Individuazione dei siti di cava di prestito".
   
5. Il  comma 2  dell'art. 3  della LR  17 ottobre  1994, n. 75 è
sostituito dal seguente:

   "2. Qualora    risulti    motivata  e  documentata,  anche  in
       relazione  alla  localizzazione  dell'opera  pubblica,  la
       necessità  di   utilizzare  materie  prime  derivanti  da
       attività estrattive, non reperibili da cave in esercizio,
       il progetto  definitivo di  opere  pubbliche  deve  essere
       corredato da  un progetto  specifico di  localizzazione di
       nuovi siti di cava."
   
6. Il  comma 5  dell'art. 3  della LR  17 ottobre  1994, n. 75 è
sostituito dal seguente:

   "5. Entro  30  giorni  dal    ricevimento  del    progetto  di
       localizzazione il  Comune e  la Provincia trasmettono alla
       Giunta  regionale   eventuali  proprie   osservazioni   in
       merito."
   
7. Il  comma 2  dell'art. 7  della LR  17 ottobre  1994, n. 75 è
sostituito dal seguente:

   "2. La  domanda di  autorizzazione, indirizzata  al Presidente
       della  Giunta   regionale,   è   presentata   al   Comune
       territorialmente interessato.  Della  presentazione  della
       domanda è  data notizia al pubblico, da parte del Comune,
       mediante avviso  nell'albo pretorio  comunale non oltre il
       giorno successivo a quello del ricevimento.
       La domanda  è depositata  presso il  Comune per 15 giorni
       consecutivi, decorrenti  dalla data dell'avviso, durante i
       quali   chiunque    può   presentare    osservazioni    e
       opposizioni."
       
ARTICOLO 6
(Abrogazioni)

1. Il  comma 2  dell'art. 4 della legge regionale 22 luglio 1978,
n. 46,  concernente disposizioni  per  l'attuazione  del  DPR  24
luglio 1977 n. 616, è abrogato.

2. La  lettera a)  del comma  1 dell'art.  2 della LR 17 dicembre
1992, n.  55, nonchè l'art. 3 della stessa legge regionale, sono
abrogati.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  Legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 11 aprile 1995

CHITI

La presente  legge è  stata approvata dal Consiglio Regionale il
1-3-1995 ed  è stata vistata dal Commissario del Governo il 3-4-
1995.



OPERE PUBBLICHE

