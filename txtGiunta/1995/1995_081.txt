Norme  di   attuazione  della   Legge  5  gennaio  1994,  n.  36.
Disposizioni in materia di risorse idriche.

Il Consiglio Regionale ha approvato il 22-6-1995
Il Commissario del Governo ha apposto il visto il 14-7-1995.
Il Presidente  della Giunta  Regionale promulga la seguente legge
regionale:

ARTICOLO 1
(Oggetto e finalità)

1. In attuazione delle disposizioni di cui al Capo II della legge
5 gennaio 1994, n. 36, la presente legge:

a) delimita gli ambiti territoriali ottimali, per la gestione del
   servizio idrico integrato, costituito dall'insieme dei servizi
   pubblici di  captazione, adduzione e distribuzione di acqua ad
   usi civili, di fognatura e depurazione delle acque reflue;
b) disciplina  la cooperazione  tra gli  enti locali ricadenti in
   ciascun ambito ottimale;
c) detta  termini e  procedure per  l'organizzazione del servizio
   idrico integrato  e indirizzi  per una  gestione efficiente ed
   efficace.

2. Per  conseguire economicità  gestionale e  garantire  che  la
gestione risponda  a criteri  di efficienza il servizio idrico è
affidato  ad   un  unico  soggetto  gestore  per  ciascun  ambito
territoriale ottimale,  salvo quanto disposto dall'art. 9 comma 4
della legge 5 gennaio 1994, n. 36.

ARTICOLO 2
(Delimitazione degli ambiti territoriali ottimali )

1. Ai  fini di quanto previsto dall'art. 1 comma 1 lettera a), il
territorio  regionale   è   delimitato   nei   seguenti   ambiti
territoriali ottimali:

   a) ambito territoriale n. 1, denominato "Toscana Nord";
   b) ambito territoriale n. 2, denominato "Basso Valdarno";
   c) ambito territoriale n. 3, denominato "Medio Valdarno";
   d) ambito territoriale n. 4, denominato "Alto Valdarno";
   e) ambito territoriale n. 5, denominato "Toscana Costa";
   f) ambito territoriale n. 6, denominato "Ombrone".
   
2. I  confini degli  ambiti territoriali  di cui al comma 1 e gli
Enti locali  in essi ricadenti sono individuati nella planimetria
e nell'elenco  allegati sotto  la lettera  A),  parte  integrante
della presente legge.

ARTICOLO 3
(Modifica degli ambiti territoriali ottimali)

1. Le  delimitazioni di  cui all'art. 2 possono essere modificate
per la  necessità di  ottimizzare la gestione del servizio o per
armonizzare gli ambiti a sopravvenute scelte della programmazione
regionale.

2. Alle  modifiche provvede  il Consiglio  regionale, su proposta
della Giunta, sentiti gli Enti locali e le Autorità di ambito di
cui  all'art.   4,  previo   parere  dell'Autorità   di   bacino
interessata.

3. Qualora  le Autorità  di bacino  non rilascino  il parere  di
propria competenza  entro 30  giorni  dalla  richiesta,  il  loro
assenso è considerato acquisito.

4. Il  provvedimento di  modifica di cui al comma 2 detta inoltre
le disposizioni  per  adeguare  lo  statuto  delle  Autorità  di
ambito, previsto  dall'articolo 4,  al nuovo assetto degli ambiti
territoriali risultante dalla nuova delimitazione.

5.  La  delimitazione  di  cui  all'art.  2,  in  sede  di  prima
applicazione,  è  sottoposta  a  revisione  sulla  scorta  delle
risultanze della  ricognizione dei  servizi di  cui all'art.  11,
comma 3 della legge 5 gennaio 1994, n. 36.

ARTICOLO 4
(Costituzione dell'autorità di ambito)

1.  Le   Province  e  di  ciascun  ambito  territoriale  ottimale
organizzano il servizio idrico integrato, costituito dall'insieme
dei servizi  indicati all'art.  1 lettera a), entro il termine di
sei mesi dall'entrata in vigore della presente legge.

2. A  tal fine,  entro 120  giorni dall'entrata  in vigore  della
presente legge,  gli Enti  locali ricadenti  nel medesimo  ambito
territoriale  ottimale   costituiscono  un  consorzio  denominato
Autorità  di  ambito,  mediante  l'approvazione,  a  maggioranza
assoluta dei  componenti dei  rispettivi Consigli, di uno Statuto
predisposto secondo  la disciplina  indicata ai  commi 3, lettera
a), e 4.

3. Il  Comune che, in ciascun ambito territoriale ottimale, ha il
maggior numero di abitanti, provvede:

a) a  predisporre lo  Statuto dell'Autorità di ambito sulla base
   dello schema  tipo di  cui all'allegato  B)  parte  integrante
   della presente legge;
b) a  stabilire  il  termine  perentorio  di  approvazione  dello
   Statuto  da   parte  di   ciascun  Consiglio  degli  Enti  che
   costituiscono l'Autorità  di ambito ed a chiedere al Comitato
   regionale di  controllo l'esercizio del controllo sostitutivo,
   ai sensi  dell'art. 48  della legge  8 giugno 1990, n. 142, in
   caso di inadempimento;
c) a  convocare l'assemblea  di insediamento per l'elezione degli
   organi della Autorità di ambito;
d) ad  assicurare, con  la propria  struttura  organizzativa,  il
   primo funzionamento dell'Autorità di ambito.

4. La  competenza di  cui al  comma 3,  lettera a) è esercitata,
sentite le  Province il cui territorio è compreso nel rispettivo
ambito territoriale ottimale.

5. Gli  oneri conseguenti all'esercizio delle competenze indicate
al comma  3, sono  posti a  carico del bilancio dell'Autorità di
ambito.

ARTICOLO 5
(Costituzione obbligatoria dell'autorità di ambito)

1. Qualora  l'Ente di  cui all'art. 4, comma 3, non provveda agli
adempimenti   di   propria   competenza   per   la   costituzione
dell'Autorità di  ambito entro  il termine stabilito all'art. 4,
comma 2,  alla costituzione della Autorità di ambito provvede la
Regione  in   via  sostitutiva,   previa  diffida,   tramite   un
commissario straordinario.

2. Il  commissario straordinario,  a tal fine, approva lo statuto
secondo lo  schema allegato  alla presente legge sotto la lettera
B), ed  adotta tutti  gli atti necessari per l'insediamento degli
organi dell'Autorità di ambito.

3. Le  funzioni del  commissario  straordinario  cessano  con  la
nomina del presidente dell'Autorità di ambito.

4. Gli oneri conseguenti all'attività del commissario sono posti
a carico del bilancio dell'Autorità di ambito.

ARTICOLO 6
(Ordinamento dell'autorità di ambito)

1. L'Autorità  di ambito  è dotata  di  personalità  giuridica
pubblica ed autonomia organizzativa. L'ordinamento dell'Autorità
di ambito è stabilito dallo statuto di ciascun consorzio e dalle
disposizioni contenute nel presente articolo.

2.  Ciascuna   Autorità  di  ambito  è  dotata  di  un  proprio
patrimonio costituito  da un  fondo di dotazione, sottoscritto da
ciascun Comune  ricadente nell'ambito in proporzione alla propria
quota di partecipazione determinata in rapporto all'entità della
popolazione residente  nel territorio  del Comune medesimo; dagli
eventuali  conferimenti   in   natura   effettuati   dai   Comuni
consorziati;  nonchè   dalle  acquisizioni   dirette  effettuate
dall'Autorità di ambito con mezzi propri.

3. Eventuali  conferimenti in  natura sono imputati alla quota di
partecipazione e  la loro  valutazione è  effettuata in  base al
valore attuale  con le  modalità previste  dall'art. 2343 codice
civile.

4. All'Autorità  di ambito  possono essere  assegnati,  inoltre,
beni in uso, locazione o comodato gratuito.

5. Le  Province non  partecipano nè  al fondo, nè al patrimonio
consortile, ma  possono assegnare  all'Autorità di ambito beni a
titolo di comodato.

6. Ciascuna  Autorità di  ambito è  dotata  di  un  ufficio  di
direzione che  risponde del  raggiungimento degli  obbiettivi  di
piano fissati dagli organi dell'Autorità di ambito.

7. L'ufficio di direzione è costituito:
a) negli  ambiti    territoriali  con  popolazione  superiore  ad
   1.000.000 di abitanti, da un direttore, da un dirigente per la
   pianificazione e da un dirigente per il controllo;
b) negli  ambiti    territoriali  con  popolazione,  inferiore  a
   1.000.000 di  abitanti, dal direttore e da un dirigente per la
   pianificazione ed il controllo.

8. Le  Autorità di ambito possono stipulare tra loro convenzioni
per una più razionale ed economica utilizzazione dei dirigenti.

9. La  copertura dei  posti degli  uffici  di  direzione  avviene
mediante  contratto  di  diritto  privato  o  pubblico,  a  tempo
determinato, ai  sensi dell'art.  51 comma 5 della legge 5 giugno
1990, n. 142.

10. La  contabilità dell'Autorità  di  ambito  è  disciplinata
dalle norme vigenti per gli enti locali.

11. La  composizione, le  attribuzioni ed  il funzionamento degli
organi dell'Autorità di ambito sono disciplinati dallo statuto.

12. Per  deliberare  il  programma  di  interventi  ed  il  piano
finanziario per  la gestione  integrata del  servizio, la  scelta
delle  forme   di  gestione,   la  tariffa  del  servizio  idrico
integrato,  il   riconoscimento  alle   gestioni  esistenti   dei
carattere di  cui all'art.  9, comma  4 della  legge n. 36/94, lo
statuto prevede  quorum che  assicurino  un'ampia  adesione  alle
relative decisioni dei rappresentanti degli enti consorziati.

ARTICOLO 7
(Competenze dell'autorità di ambito)

1. L'Autorità  di  ambito  svolge  funzioni  di  programmazione,
organizzazione  e  controllo  sulla  attività  di  gestione  del
servizio idrico  integrato. è  esclusa ogni  attività attinente
alla gestione del servizio.

2. Le  funzioni di  competenza dell'Autorità di ambito attengono
in particolare:

a) alla scelta della forma di gestione del servizio;
b) all'affidamento del servizio;
c) all'organizzazione  dell'attività di ricognizione delle opere
   di adduzione,  di distribuzione, di fognature e di depurazione
   esistenti;
d) all'approvazione  del programma  degli interventi  e del piano
   economico finanziario  per la gestione integrata del servizio,
   sulla base  dei criteri  della  convenzione  tipo  predisposta
   dalla Regione  ai sensi  dell'art. 11 della legge n. 36/94. Il
   piano indica  le  risorse  disponibili,  quelle  da  reperire,
   nonchè i proventi da tariffa;
e) all'aggiornamento annuale del programma degli interventi e del
   piano finanziario  di cui  al punto  d) sulla  scorta  di  una
   specifica attività di controllo di gestione e di qualità;
f) alla  determinazione della    tariffa    del  servizio  idrico
   integrato, tenuto  conto di  quanto stabilito dagli artt. 13 e
   seguenti della legge 5 gennaio 1994, n. 36.

3. L'attività  di controllo  sui  servizi  di  gestione  ha  per
oggetto la verifica del raggiungimento degli standards economici,
qualitativi, tariffari  fissati negli atti di concessione e nelle
convenzioni  coi  soggetti  gestori.  La  verifica  comprende  la
puntuale realizzazione  degli  investimenti  previsti  dal  piano
tecnico finanziario e il rispetto dei diritti dell'utenza.

4. Al  fine di consentire l'esercizio dell'attività di controllo
prevista dal  comma  3,  la  convocazione  di  gestione  contiene
l'obbligo per  il gestore  di adeguare  la propria  struttura per
garantire all'autorità  di ambito  la disponibilità  di tutti i
dati utili per il riscontro dell'attività di gestione o comunque
tutte le informazioni ritenute da essa necessarie.

5. Sia  i dati  di natura  economico-finanziaria  che  quelli  di
natura tecnica,  sono certificati  da  società  di  revisione  e
certificazione riconosciute dalla Consob.

ARTICOLO 8
(Funzioni regionali)

1. La  Regione esercita  funzioni di  programmazione e  controllo
sull'attività delle Autorità di ambito.

2. Le  funzioni di  programmazione vengono esercitate, sulla base
degli indirizzi  stabiliti dal  piano regionale  di sviluppo,  in
sede  di   adozione  ed  aggiornamento  del  piano  regionale  di
risanamento delle  acque, di  aggiornamento del  piano regolatore
generale degli  acquedotti e,  sul piano  finanziario, in sede di
determinazione, da  parte della Giunta regionale, delle priorità
di intervento  in relazione  alla disponibilità  di contributi o
investimenti regionali, statali e comunitari.

3. Le funzioni di controllo attengono:

a) alla verifica della compatibilità dei programmi di intervento
   predisposti dalle  Autorità di ambito con gli obbiettivi e le
   priorità stabilite dalla Regione;
b) alla  verifica  dello  stato  di  attuazione  degli  strumenti
   programmatori sopra indicati;
c) al  controllo delle  prestazioni dei  gestori nei  vari ambiti
   territoriali  ottimali   per   quanto   concerne   i   livelli
   qualitativi e quantitativi dei servizi, il costo dei servizi e
   la spesa per investimenti.

4.  Per   permettere  lo   svolgimento  di   tali  attività   di
programmazione e  controllo, le  Autorità di  ambito  forniscono
alla Regione  tutti i  dati necessari, o comunque da quest'ultima
richiesti, in raccordo con il sistema informativo ambientale
della Regione.

5.  Nell'ambito  dell'espletamento  delle  predette  funzioni  la
Regione provvede:

a) a  fissare gli standards comuni a tutte le Autorità di ambito
   per l'esercizio del controllo istituzionale sull'attività del
   soggetto gestore dei servizi idrici integrati;
b) a  concorrere all'attività  di controllo sui soggetti gestori
   sulla scorta dei dati trasmessi dall'Autorità di ambito e dai
   soggetti gestori medesimi;
c) a  svolgere le attività ispettive e di verifica eventualmente
   richieste dal comitato per la vigilanza sull'uso delle risorse
   idriche di cui all'art. 21 della L. 36/94.

6.  La   Regione  promuove   periodicamente  apposite  conferenze
diservizi tra  i presidenti  delle  autorità  di  ambito  e,  in
relazione alle  loro competenze,  le Province  e le  autorità di
bacino, al  fine di conseguire l'obiettivo di rendere omogenee le
scelte programmatorie  e l'azione  amministrativa nei vari ambiti
territoriali ottimali.

7.  Per   l'esercizio   delle   proprie   funzioni   la   Regione
promuoveprogetti, studi e ricerche. Il relativo capitolo di spesa
è istituito  con la legge di bilancio dell'esercizio finanziario
1996.

ARTICOLO 9
(Effetti della costituzione dell'autorità di ambito)

1. Gli  enti locali  consorziati, con  l'approvazione degli  atti
costitutivi dell'Autorità  di ambito,  cessano l'esercizio delle
funzioni attinenti i propri servizi e attribuiscono all'Autorità
di ambito  la  competenza  all'affidamento  del  servizio  idrico
integrato ed  alla sottoscrizione  della convenzione  ex art.  11
legge 5 gennaio 1994, n. 36.

2. Fino  a quando  l'Autorità di  ambito non  sarà in  grado di
sotto scrivere  la convenzione di cui al comma 1 e di determinare
la tariffa  del  servizio  idrico  integrato,  la  tariffa  delle
gestioni in  atto è determinata dagli Enti locali dell'ambito ed
applicata dai soggetti gestori esistenti.

3. La  delimitazione degli  ambiti territoriali ottimali prevista
all'art. 2, non ha effetti sul trasferimento della risorsa idrica
fra comuni situati in ambiti territoriali ottimali distinti.

ARTICOLO 10
(Disposizione finanziaria transitoria)

1. In  attesa della  organizzazione dei servizi idrici integrati,
ai sensi  dell'art. 9, comma primo della legge n. 36/94, le spese
di  funzionamento   dell'autorità  di   ambito  gravano  in  via
provvisoria  sui   Comuni  ricadenti  nel  medesimo  territoriale
ottimale, in proporzione all'entità della popolazione residente.

ARTICOLO 11
(Personale)

1. Con  successiva legge  la Regione  provvede a  disciplinare le
forme e le modalità per il trasferimento ai soggetti gestori del
servizio idrico integrato del personale di cui all'art. 12, terzo
comma, della legge 5 gennaio 1994, n. 36.

ARTICOLO 12
(Norme transitorie)

1. In  attesa del  recepimento del  Capo I della L. 36/94 e della
L.183/89, le autorità di ambito, relativamente ai punti d) ed e)
del comma  2 art.  7 della  presente legge,  devono chiedere alla
Autorità di  bacino competente un parere, da esprimersi entro 60
giorni, ai fini di quanto previsto dall'art. 3 della L. 36/94.

2. Nei  territori ricadenti  nei bacini  di interesse  regionale,
ovvero laddove  non sia  stata istituita  Autorità di bacino, il
parere di  cui al  comma prec  edente viene espresso dalla Giunta
regionale con le medesime modalità.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetta di osservarla e farla
osservare come legge della Regione Toscana.

Firenze, 21 luglio 1995

CHITI

La presente  legge è  stata approvata dal Consiglio regionale il
4-7-1995 ed è stata vistata dal Commissario del Governo il 20-7-
1995.

Allegato A
AMBITI TERRITORIALI

n. 1 Toscana Nord
n. 2 Basso Valdarno
n. 3 Medio Valdarno
n. 4 Alto Valdarno
n. 5 Toscana Costa
n. 6 Toscana Ombrone

<seguono elenchi Comuni e Province e cartografia>

Allegato B
(Statuto dell'Autorità di Ambito)

ARTICOLO 1
(Costituzione e denominazione)

1. In  applicazione dell'art.  9, comma  3, della legge 5 gennaio
1994,  n.   36  e  dell'Art.  4  della  legge  regionale  n......
del........, tra i Comuni di:
---------
---------
---------
---------
è costituito  un consorzio  ai sensi  dell'art. 25 della legge 8
giugno 1990, n. 142, denominato "Autorità di Ambito........".

ARTICOLO 2
(Durata e sede)

1. Il  Consorzio è  costituito a tempo indeterminato e cessa per
l'esaurimento del fine.

2. L'Autorità di Ambito......ha sede nel comune di....... .

ARTICOLO 3
(Finalità)

1. Il  consorzio ha  lo scopo  di organizzare  il servizio idrico
integrato nell'ambito  territoriale  ottimale  "........",  quale
risulta delimitato dall'allegato A)  della LR n. 81 del 21.7.1995
e  di  provvedere  alla  programmazione  ed  al  controllo  della
gestione di detto servizio.

ARTICOLO 4
(Funzioni)

1. L'Autorità  di  Ambito.......,  svolge  le  funzioni  di  cui
all'art. 7 della LR n. 81 del 21.7.1995.

2. In particolare spetta all'Autorità di Ambito:

a) scegliere la forma di gestione del servizio;
b) definire  le procedure  da seguire  per  l'assegnazione  della
   gestione del servizio;
c) deliberare l'affidamento del servizio idrico integrato;
d) organizzare i dati forniti dagli enti consorziati, raccolti in
   sede  di   ricognizione   delle   opere   di   adduzione,   di
   distribuzione, di fognatura e di depurazione esistenti.

3. Le  funzioni di  programmazione del  servizio idrico integrato
consistono principalmente:

a) nella  predisposizione del programma di interventi e del piano
   finanziario  per   la  gestione  integrata  del  servizio  che
   indicherà le risorse disponibili, quelle da reperire, nonchè
   i proventi da tariffa;
b) nell'aggiornamento  annuale del  programma degli  interventi e
   del piano finanziario di cui al precedente punto a).

3. Le  funzioni di  controllo del servizio idrico integrato hanno
lo scopo  di tutelare l'interesse degli utenti dei servizi idrici
di  acquedotto,   fognatura  e  depurazione,  nei  confronti  del
soggetto gestore che opera in regime di monopolio.

4. L'esercizio  dell'attività di controllo di cui al comma 3, ha
per oggetto  la verifica dell'adempimento agli obblighi contenuti
nella convenzione  di gestione  con  particolare  riferimento  al
raggiungimento degli  standards dei  servizi,  alla  economicità
degli stessi,  alla  puntuale  realizzazione  degli  investimenti
previsti dal  piano tecnico-finanziario ed all'applicazione delle
relative tariffe.

ARTICOLO 5
(Quote di partecipazione)

1. Le  quote  di  partecipazione  all'Autorità  di  Ambito.....,
determinate in  rapporto all'entità  della popolazione residente
nel territorio di ciascun comune, sono stabilite come segue:
- comune di.......
- comune di.......
..........

- Art. 6
Trasmissione atti fondamentali dell'Autorità di Ambito agli enti
consorziati

1. Il  Presidente dell'Autorità di Ambito provvede a trasmettere
agli enti  consorziati entro  quindici giorni dalla loro adozione
gli   atti    fondamentali   deliberati    dall'Assemblea.   Tale
trasmissione non  ha finalità  di controllo,  ma di informazione
sull'attività dell'Autorità di Ambito.

ARTICOLO 7
(Forma di consultazione)

1. Gli  organi dell'Autorità di Ambito promuovono ogni possibile
forma di consultazione e partecipazione degli enti consorziati in
merito agli aspetti fondamentali dell'attività dell'Autorità di
Ambito.

2. Per  il raggiungimento dei fini di cui al comma precedente gli
organi dell'Autorità di Ambito, in particolare:

a) attuano  incontri con gli enti locali consorziati partecipando
   anche a  richiesta  o  su  propria  iniziativa  a  sedute  dei
   relativi organi (Consigli e Giunte);
b) divulgano  ed illustrano  la propria  attività con  relazioni
   periodiche da trasmettere agli enti consorziati.

ARTICOLO 8
(Tutela dei diritti degli utenti)

1. Gli  organi dell'Autorità  di Ambito.....  assicurano  che  i
soggetti gestori  del  servizio  idrico  integrato  attuino,  nei
rapporti con  gli utenti, anche riuniti in forma associata, tutti
i principi  sull'erogazione dei  servizi pubblici contenuti nella
direttiva Presidente  del Consiglio  dei ministri 27 gennaio 1994
pubblicata sulla Gazz. Uff. n. 43 del 22 febbraio 1994.

2. La  convenzione che  disciplina la  concessione  del  servizio
idrico  integrato   al  soggetto   gestore  conterrà  specifiche
obbligazioni che  garantiscono il  rispetto di  quanto sancito al
comma 1.

3. La  convenzione di cui al comma 2 disciplina inoltre l'obbligo
del gestore  di fornire  ai sindaci dei comuni dell'ambito, tutte
le informazioni  da essi richieste in ordine al servizio prestato
agli utenti  dei propri  comuni ed  al  riconoscimento  dei  loro
diritti.

ARTICOLO 9
(Organi)

1. Sono organi dell'Autorità di Ambito..... :

a) l'Assemblea dei rappresentanti;
b) il Consiglio di amministrazione;
c) il Presidente;
d) il Collegio dei revisori.

ARTICOLO 10
(Composizione e durata dell'assemblea)

1.  L'assemblea   è  composta   dai  rappresentanti  dagli  enti
consorziati nella persona del Sindaco o di un suo delegato.

2.  A   ciascun   Comune   è   riconosciuta   rappresentatività
assembleare pari alla quota di partecipazione al consorzio.

3. L'Assemblea  dura in  carica cinque  anni decorrenti  dal  suo
valido insediamento.  Successivamente alla  scadenza del  proprio
mandato   l'Assemblea    assicura   la   necessaria   continuità
amministrativa  all'Autorità  di  Ambito  fino  all'insediamento
della  nuova  Assemblea,  limitandosi,  peraltro,  per  la  parte
straordinaria, ad adottare gli atti improrogabili ed urgenti.

4. Fermo  il principio della continuità amministrativa di cui al
comma  3,   il  mandato  di  rappresentanza  sarà,  di  diritto,
dichiarato  estinto   dall'Assemblea  dell'Autorità   di  Ambito
qualora il Sindaco risulti sostituito nella carica comunale.

5. Ugualmente si provvederà nei riguardi del delegato permanente
qualora alcuno  dei delegati  venga sostituito  nella  rispettiva
carica.

ARTICOLO 11
(Attribuzioni dell'assemblea)

1. L'assemblea  è titolare  della funzione  d'indirizzo generale
dell'attività  dell'Autorità   di  Ambito  e  ad  essa  spetta,
pertanto, deliberare i seguenti atti fondamentali:

a) elezione del Presidente;
b) elezione dei membri del Consiglio di amministrazione;
c) elezione del collegio dei Revisori dei Conti;
d) approvazione  del    bilancio  di    previsione  e  del  conto
   consuntivo;
e) determinazione dell'entità del fondo di dotazione consortile;
f) approvazione   del  programma    di  interventi  e  del  piano
   finanziario  per   la  gestione  integrata  del  servizio  con
   l'indicazione delle  risorse disponibili,  quelle da reperire,
   nonchè i proventi da tariffa;
g) scelta  della forma di gestione del servizio e delle procedure
   da seguire per l'affidamento dello stesso;
h) affidamento   del    servizio  idrico  integrato  al  soggetto
   individuato con le procedure di cui alla lettera g);
i) aggiornamento  annuale del  programma degli  interventi e  del
   piano finanziario di cui al punto f);
j) determinazione  della tariffa  del servizio  idrico integrato,
   tenuto conto  di quanto stabilito dagli artt. 13 e segg. della
   legge n. 36/1994;
k) approvazione dei regolamenti interni;
l) determinazione  delle  indennità  e  del  rimborso  spese  ai
   componenti dell'assemblea,  del consiglio di amministrazione e
   del collegio dei revisori;
m) approvazione  del rapporto  annuale redatto  dai propri uffici
   sull'attività di  controllo e  vigilanza sulla  gestione  dei
   servizi idrici;
n) presa  d'atto delle concessioni a terzi, esistenti nell'ambito
   territoriale al  momento dell'entrata in vigore della legge n.
   36/1994 e  mantenute in  essere ai  sensi dell'art. 10 comma 3
   della legge stessa;
o) riconoscimento   delle  forme  e  capacità  gestionali  degli
   organismi esistenti  da salvaguardare  ai sensi  dell'art.  9,
   comma 4,  della legge n. 36/94, qualora rispondenti ai criteri
   di  efficienza,  efficacia  ed  economicità  stabiliti  nella
   convenzione-tipo;
p) ogni  altro provvedimento discendente da leggi o regolamenti o
   demandato al suo voto dal consiglio di amministrazione.

ARTICOLO 12
(Convocazione dell'assemblea)

1.  L'assemblea   si  riunisce  almeno  due  volte  all'anno  per
l'approvazione del bilancio di previsione e del conto consuntivo.

2.  L'assemblea  si  riunisce  inoltre  tutte  le  volte  che  il
Presidente dell'Autorità  di Ambito  lo ritenga  necessario  per
trattare argomenti di competenza assembleare.

3. La  convocazione è  disposta dal  Presidente anche  quando lo
richieda almeno un terzo degli enti consorziati.

4.  L'assemblea   è   convocata   mediante   avviso   contenente
l'indicazione del  luogo, giorno  e ora  dell'adunanza e l'elenco
delle materie da trattare.

5. L'avviso  deve pervenire  agli  interessati  almeno  otto  (8)
giorni prima  di quello  fissato per l'adunanza. Nell'avviso può
essere fissato il giorno per la seconda convocazione.

6.  Nei   casi  d'urgenza   l'Assemblea  può   essere  convocata
ventiquattr'ore prima  dell'adunanza mediante  telegramma recante
in sintesi gli argomenti da trattare.

7. Almeno ventiquattr'ore prima della riunione, gli atti relativi
agli argomenti  posti all'ordine del giorno sono depositati nella
segreteria del  consorzio a  disposizione dei  rappresentanti. La
presente disposizione  non si applica ai casi d'urgenza di cui al
comma 6.

ARTICOLO 13
(Funzionamento dell'assemblea)

1. L'assemblea  è presieduta  dal Presidente  dell'Autorità  di
ambito.

2. L'assemblea  è valida  in prima  convocazione con la presenza
dei comuni  che  rappresentino  la  maggioranza  delle  quote  di
partecipazione.

3. In seconda convocazione l'assemblea è valida qualunque sia la
quota  di   partecipazione  al   consorzio  rappresentata   dagli
intervenuti, purchè non inferiore ad un terzo del totale.

4. Le votazioni avvengono per appello nominale e le deliberazioni
sono validamente  assunte  con  il  voto  favorevole  dei  comuni
presenti in  assemblea che  rappresentino  la  maggioranza  delle
quote  di   partecipazione  al   consorzio  (1/3  se  in  seconda
convocazione) e  la maggioranza  numerica dei  comuni consorziati
(1/3 se in seconda convocazione).

5. Per l'adozione delle deliberazioni di cui alle lettere f), g),
i), j), k), l), dell'art. 11, è richiesto il voto favorevole dei
comuni presenti all'assemblea che rappresentino i due terzi (2/3)
delle quote  di  partecipazione  all'Autorità  di  Ambito  e  la
maggioranza numerica dei comuni consorziati.

ARTICOLO 14
(Consiglio di amministrazione)

1. Il  consiglio di  amministrazione è  composto dal  Presidente
dell'Autorità di  Ambito e  da n.  dieci (10) consiglieri eletti
dall'assemblea nel proprio seno.

2. Uno  dei dieci  consiglieri  è  designato  dal  Presidente  a
svolgere le funzioni di Vice Presidente.

3. Per  la  durata  in  carica  si  applicano  ai  componenti  il
Consiglio le stesse disposizioni previste per la durata in carica
dell'Assemblea dei rappresentanti.

4. Qualora per qualsiasi causa venga a mancare uno dei componenti
il  Consiglio   di  amministrazione,  l'Assemblea  provvede  alla
sostituzione nella  sua prima  seduta che  è convocata  entro 60
giorni dalla vacanza.

5. Il  subentrante rimane  in carica sol quanto sarebbe durato il
suo predecessore.

ARTICOLO 15
(Attribuzioni del consiglio di amministrazione)

1.   Il    consiglio   provvede   all'ordinaria   amministrazione
dell'Autorità di Ambito.

2. In particolare esso:

a) propone all'assemblea gli atti di cui alle lettere d), e), f),
   g), h), i), j), k), m) dell'art. 11;
b) dà esecuzione alle deliberazioni dell'assemblea;
c) promuove presso le autorità competenti i provvedimenti che si
   rendano necessari per il perseguimento dei fini del consorzio;
d) assume  il personale  e delibera  il conferimento di incarichi
   professionali di  consulenza  ed  assistenza  che  si  rendano
   necessari;
e) delibera  sulle azioni  da promuovere o sostenere in giudizio;
   f)  provvede   alle   spese   ed   agli   acquisti   necessari
   all'ordinario funzionamento dell'Autorità di Ambito.

ARTICOLO 16
(Adunanze e deliberazioni del consiglio di amministrazione)

1. Il  consiglio di amministrazione è convocato e presieduto dal
Presidente dell'Autorità  di Ambito  o, in sua assenza, dal Vice
Presidente,  con   le  stesse   modalità  per   la  convocazione
dell'assemblea.

2. Può  essere convocato su richiesta scritta di almeno un terzo
dei suoi membri, ed in tal caso la riunione deve aver luogo entro
cinque giorni.

3. Le adunanze sono valide con l'intervento della maggioranza dei
suoi componenti.

4. Le  deliberazioni sono  adottate a  maggioranza  assoluta  dei
presenti.

ARTICOLO 17
(Presidente)

1. Il Presidente:

a) convoca  e  presiede  l'Assemblea  dei  rappresentanti  ed  il
   Consiglio di  amministrazione e ne firma i rispettivi processi
   verbali;
b) vigila  sulla regolare e puntuale esecuzione dei provvedimenti
   presi dall'Assemblea e dal Consiglio di amministrazione;
c) ha  la legale rappresentanza del consorzio di fronte a terzi e
   dinanzi alle autorità giudiziaria ed amministrative;
d) cura  la relazioni  esterne e  controlla che  le relazioni del
   soggetto gestore del servizio idrico integrato con l'utenza si
   svolgano nel  rispetto dei  principi della  direttiva  di  cui
   all'art. 8 comma 1 del presente statuto;
e) promuove  le azioni  possessorie, i provvedimenti conservativi
   ed in  genere in  tutti i ricorsi e le azioni aventi carattere
   d'urgenza, sottoponendoli  al Consiglio di amministrazione per
   la ratifica;
f) firma  i documenti  contabili e la corrispondenza avocata alla
   sua competenza;
g) sovrintende agli uffici e servizi consortili e vigila sul loro
   ordinato svolgimento;
h) stipula   i  contratti  e    le  convenzioni  di    pertinenza
   consorziale;
i) esercita  quelle altre  funzioni che gli siano demandate dallo
   statuto, dai  regolamenti e dalle deliberazioni dell'Assemblea
   dei rappresentanti  e del  Consiglio di amministrazione ovvero
   gli siano attribuite per legge.

2. In  caso di  assenza o impedimento del Presidente, ne esercita
le  funzioni   in  via   vicaria  il   membro  del  Consiglio  di
amministrazione designato  dal presidente  stesso alla  carica di
Vice Presidente.

ARTICOLO 18
(Commissioni consultive)

1. Per  lo studio di determinate materie e d'iniziative afferenti
le attività d'istituto dell'Autorità di Ambito, l'Assemblea dei
rappresentanti  ed   il  Consiglio   di  amministrazione  possono
costituire  commissioni  consultive  inserendovi,  se  opportuno,
anche esperti esterni.

2. Nei  provvedimenti di  nomina sono  specificati gli obbiettivi
delle commissioni e le condizioni regolanti la loro opera.

ARTICOLO 19
(Collegio dei revisori)

1.   Il    controllo   sulla    gestione    economico-finanziaria
dell'Autorità di  Ambito è esercitato dal Collegio dei Revisori
composto   da    tre   esperti    nominati   dall'Assemblea   dei
rappresentanti secondo  i criteri  fissati dall'art. 57, comma 2,
della legge 8 giugno 1990, n. 142.

2.  I  revisori  durano  in  carica  tre  anni  decorrenti  dalla
deliberazione  di   nomina,  non   sono  revocabili   salvo   per
inadempienza e sono rieleggibili per una sola volta.

3. I  revisori hanno la responsabilità di esercitare le funzioni
previste  dalla   legge  sopra   citata  e   dal  regolamento  di
contabilità.

4.   Possono    assistere   alle    sedute   dell'Assemblea   dei
rappresentanti e,  su invito  del  Presidente  dell'Autorità  di
Ambito, anche  alle adunanze  del  Consiglio  di  amministrazione
nelle quali  si tratti di bilancio, di conto consuntivo oppure di
materie  economico-finanziarie   di   rilevante   interesse   per
l'Autorità di Ambito.

ARTICOLO 20
(Uffici e personale)

1. L'Autorità  di Ambito  è dotata  di un  Ufficio di Direzione
costituto da.....

2. La  copertura dei  posti del predetto Ufficio avviene mediante
contratti  di  diritto  privato  a  tempo  determinato  ai  sensi
dell'art. 51, comma 5, della legge 8 giugno 1990, n. 142.

ARTICOLO 21
(Patrimonio)

1. L'Autorità  di Ambito  è dotata  di  un  proprio  patrimonio
costituito da  un fondo  di dotazione,  sottoscritto  da  ciascun
comune proporzionalmente  alla propria quota di partecipazione di
cui all'art. 5 del presente statuto, dagli eventuali conferimenti
in natura nonchè dalle acquisizioni dirette effettuate con mezzi
propri.

2. Eventuali  conferimenti in  natura sono imputati alla quota di
partecipazione e  la loro  valutazione è  effettuata in  base al
valore attuale con le modalità previste dall'art. 2343 cod. civ.
3. All'Autorità  di Ambito possono inoltre essere assegnati beni
in uso,  locazione o comodato gratuito. 4. Tutti i beni conferiti
in dotazione  - come i beni direttamente acquisiti dall'Autorità
di Ambito  - sono iscritti nel libro dei cespiti del consorzio e,
a suo nome, presso i registri mobiliari e immobiliari.

ARTICOLO 22
(Contabilità e finanza)

1. Per  la finanza  e contabilità  dell'Autorità di  Ambito  si
applicano le norme vigenti per gli enti locali territoriali.

2.  Il   fabbisogno  finanziario  è  indicato  nel  bilancio  di
previsione da  approvarsi dall'Assemblea dei rappresentanti entro
il 31 ottobre di ogni anno.

ARTICOLO 23
(Disposizione finanziaria transitoria)

1. In  attesa della organizzazione del servizio idrico integrato,
ai sensi dell'art. 9, comma 1, della legge 5 gennaio 1994, n. 36,
nonchè della disciplina di cui all'art. 13, comma 3 della stessa
legge in  materia di  tariffa del  servizio idrico,  le spese  di
funzionamento  dell'Autorità   di  Ambito   gravano  sui  comuni
consorziati  in   proporzione   all'entità   della   popolazione
residente.

ARTICOLO 24
(Norma finale di rinvio)

1. Per  quanto non disciplinato dal presente statuto si osservano
le norme  previste dalla  vigente legislazione  per i comuni e le
province, in quanto applicabili.

RISORSE IDRICHE

