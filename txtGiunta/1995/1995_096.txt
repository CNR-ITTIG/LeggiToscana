Modifiche alla  Legge regionale  16 gennaio 1995, n. 5 "Norme per
il governo del territorio".

Il Consiglio Regionale ha approvato il 4-10-1995
Il Commissario del Governo ha apposto il visto il 30-10-1995
Il Presidente  della Giunta  Regionale promulga la seguente legge
regionale:

ARTICOLO 1
(Integrazione all'art. 1 della LR 16 gennaio 1995, n. 5)

1. All'art.  1 della  LR 16  gennaio 1995,  n. 5  è aggiunto  il
seguente comma:

    "3. Il  governo del  territorio privilegia una organizzazione
    degli    spazi    che    salvaguarda    il    diritto    alla
    autodeterminazione delle scelte di vita e di lavoro."
    
ARTICOLO 2
(Integrazione all'art. 5 della LR 16 gennaio 1995, n. 5)

1. Dopo  il quinto comma dell'art. 5 della LR 16 gennaio 1995, n.
5, è inserito il seguente comma:

    "5  bis.   Deve  essere   altresì  garantita   una  corretta
    distribuzione  delle   funzioni   al   fine   di   assicurare
    l'equilibrio   e    l'integrazione   tra    il   sistema   di
    organizzazione degli spazi e il sistema di organizzazione dei
    tempi nei diversi cicli della vita umana, in modo da favorire
    una fruizione  dei servizi  pubblici e  privati  di  utilità
    generale, che non induca necessità di mobilità."
    
ARTICOLO 3
(Integrazione all'art. 6 della LR 16 gennaio 1995, n. 5)

1. All'art.  6, secondo  comma, lettera  a), della  LR 16 gennaio
1995, n. 5 è inserito il seguente quale terzo alinea:

    "- la  distribuzione delle  funzioni e  l'organizzazione  del
    sistema di  mobilità nel  territorio  regionale  diretti  ad
    integrare le condizioni di vita, di lavoro e di mobilità dei
    cittadini   con   l'organizzazione   sul   territorio   delle
    attrezzature e  dei  servizi  garantendone  accessibilità  e
    fruibilità."
    
ARTICOLO 4
(Integrazione all'art. 16 della LR 16 gennaio 1995, n. 5)

1. All'art.  16, secondo  comma, della  LR 16 gennaio 1995, n. 5,
dopo la lettera c), è inserita la seguente lettera:

    "c1) formula  indirizzi  in  ordine  al  perseguimento  delle
    finalità indicate  nell'art. 5,  comma 5bis,  e nell'art. 6,
    secondo comma, terzo alinea."
    
ARTICOLO 5
(Integrazioni all'art. 24 della LR 16 gennaio 1995, n. 5)

1. Al  secondo comma,  lett. b), dell'art. 24 della LR 16 gennaio
1995, n.  5, dopo  le parole  "gli obiettivi  da  perseguire  nel
governo  del   territorio  comunale",  è  aggiunta  la  seguente
espressione:     "anche      tenendo     conto      dell'esigenza
dell'organizzazione programmata dei tempi di vita, di lavoro e di
mobilità  dei   cittadini,  nel  perseguimento  delle  finalità
indicate nell'art. 5, comma 5bis;"

2. Al  secondo comma dell'art. 24 della LR 16 gennaio 1995, n. 5,
dopo la lettera h), è aggiunta la seguente lettera:

    "i)  il   quadro  conoscitivo   delle  attività  svolte  sul
    territorio al  fine del riequilibrio e della riorganizzazione
    dei tempi, degli orari e delle necessità di mobilità."
    
ARTICOLO 6
(Integrazioni all'art. 28 della LR 16 gennaio 1995, n. 5)

1. Al  secondo comma  dell'art. 28 della LR 16 gennaio 1995, n. 5
dopo la lettera g), è aggiunta la seguente lettera:

    "h) la  individuazione dei  criteri  di  coordinamento  delle
    scelte localizzative  con gli  atti di competenza del sindaco
    in materia  di orari  ai sensi  dell'art. 36  legge 8  giugno
    1990, n.  142 e  succ. mod.  e della disciplina regionale ivi
    prevista."
    
2. Dopo  il sesto comma dell'art. 28 della LR 16 gennaio 1995, n.
5, è aggiunto il seguente comma:

    "7. Gli atti di competenza del sindaco in materia di orari ai
    sensi del terzo comma dell'art. 36 della legge 8 giugno 1990,
    n. 142  e succ.  mod., sono adottati nel rispetto dei criteri
    di cui alla lettera h) del secondo comma."
    
ARTICOLO 7
(Integrazioni all'art. 29 della LR 16 gennaio 1995, n. 5)

1. Al  terzo comma dell'art. 29 LR 16 gennaio 1995, n. 5, dopo le
parole "in  conformità con",  l'espressione "gli  indirizzi e  i
parametri di  cui al terzo comma dell'art. 24", è sostituita con
la seguente espressione:

    "gli obiettivi, gli indirizzi e i parametri di cui al secondo
    e al terzo comma dell'art. 24."
    
2. Al  quarto comma  dell'art. 29 della LR 16 gennaio 1995, n. 5,
dopo  la   parola  "socio-economici",  è  inserita  la  seguente
espressione:

    "dalla valutazione degli effetti sugli atti di competenza del
    sindaco ai  sensi dell'art.  36, terzo  comma, della  legge 8
    giugno 1990, n. 142, e succ. mod."
    
ARTICOLO 8
(Modifiche all'art. 32 della LR 16 gennaio 1995, n. 5)

1. Il  comma 5  dell'art. 32  della LR  16 gennaio 1995, n. 5, è
sostituito dal seguente:

    "5. L'adeguatezza  delle indagini  previste dall'art. 1 della
    legge regionale  17 aprile  1984, n. 21, anche in riferimento
    alle direttive tecniche regionali, è certificata dai tecnici
    abilitati che  le hanno  svolte; la conformità degli atti di
    pianificazione agli  esiti di dette indagini è attestata dai
    progettisti degli atti stessi."
    
2. Il  comma 6  dell'art. 32  della LR  16 gennaio 1995, n. 5, è
sostituito dai seguenti:

    "6.  Gli   elaborati  prescritti   dalle  direttive  tecniche
    regionali in attuazione della legge regionale 17 aprile 1984,
    n. 21, corredati dalle certificazioni di cui al comma 5, sono
    depositati, prima  dell'adozione dello strumento urbanistico,
    presso il  competente ufficio  del  Genio  civile,  il  quale
    provvedere ad  effettuare  su  di  essi  controlli,  anche  a
    campione,  sulla   base  delle  istruzioni  tecniche  di  cui
    all'art. 13 e comunque nei casi previsti dal P.T.C."
    
    "7. Resta  ferma  la  possibilità  per  il  comune,  per  le
    finalità di  cui all'art. 3, comma 1, di richiedere, in ogni
    caso, la  collaborazione del  competente  ufficio  del  Genio
    civile."
    
ARTICOLO 9
(Modifiche e  integrazioni all'art.  40 della LR 16 gennaio 1995,
n. 5)

1. Il  comma 2  dell'art. 40  della LR  16 gennaio 1995, n. 5, è
così integrato:  dopo le parole "per l'approvazione di strumenti
urbanistici attuativi  o loro  varianti", sono aggiunte le parole
"di PEEP  che  comportano  varianti  agli  strumenti  urbanistici
generali, nonchè".

2. Il  secondo alinea  della lettera f) del comma 2, dell'art. 40
della LR 16 gennaio 1995, n. 5, è così sostituito:

    " -  varianti di  cui alla  LR 21  maggio 1980 n. 59, recante
    'Norme per gli interventi di recupero del patrimonio edilizio
    esistentè,  che   prevedano  interventi   di   manutenzione,
    restauro e  ristrutturazione edilizia.  Sono altresì ammesse
    varianti  che   prevedano  interventi   di   ristrutturazione
    urbanistica di  cui alla  citata LR  21 maggio  1980, n.  59,
    esclusivamente finalizzati  al  recupero  del  degrado  degli
    assetti  insediativi,   subordinatamente  alla   suddivisione
    dell'intero territorio comunale in ambiti organici, in ognuno
    dei quali sia prevedibile un volume ricostruito non superiore
    a mc. 10.000. In tal caso è ammessa la sostituzione dei soli
    immobili  di   irrilevante  valore   storico,   culturale   e
    architettonico."
    
3. Alla  lettera f)  del comma 2 dell'art. 40 della LR 16 gennaio
1995, n. 5, è aggiunto il seguente alinea:

    "- varianti  di cui  alla legge  regionale 30 aprile 1980, n.
    36, in  applicazione  del  piano  regionale  delle  attività
    estrattive."
    
4. All'art.  40 della  LR 16  gennaio 1995,  n. 5, è aggiunto il
seguente comma:

    "22. Agli  strumenti urbanistici  e loro  varianti di  cui al
    presente  articolo,  si  applicano  le  disposizioni  di  cui
    all'art. 32, commi 5, 6 e 7."

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 3 Novembre 1995.

CHITI

La presente  legge è  stata approvata dal Consiglio Regionale il
4-10-1995 ed  è stata vistata dal Commissario del Governo il 30-
10-1995.



URBANISTICA

