Finanziamento   degli    interventi   di    razionalizzazione   e
potenziamento del  sistema acquedottistico  a servizio del Comune
di Pescia e della Valdinievole.

Il Consiglio Regionale ha approvato il 31-1-1995
Il Commissario del Governo ha apposto il visto il 27-2-1995
Il Presidente  della Giunta  Regionale promulga la seguente legge
regionale:

ARTICOLO 1

1.  Al   fine  di   creare  le   condizioni  che   consentano  la
razionalizzazione del  sistema  acquedottistico  a  servizio  del
Comune di  Pescia  e  dei  Comuni  della  Valdinievole:  Porcari,
Uzzano, Buggiano,  Ponte Buggianese, Massa e Cozzile, Montecatini
Terme, Pieve  a Nievole,  Monsummano, Larciano e Lamporecchio, è
concesso un  contributo straordinario  al Comune  di Pescia  fino
alla concorrenza  di L.  1.900.000.000 per la realizzazione di un
progetto che  assicuri il  potenziamento e l'ottimizzazione della
centrale di  produzione del  Pollino  e  il  potenziamento  e  il
risanamento delle condotte idriche degli acquedotti del Comune di
Pescia.

2. La Giunta Regionale provvede alla erogazione del contributo al
Comune di  Pescia nella  misura del  20% alla  presentazione  del
verbale di  consegna dei  lavori e  fino al 90% in corrispondenza
degli stati  di avanzamento. Il restante 10% sarà erogato dietro
presentazione del certificato di collaudo.

ARTICOLO 2

All'onere complessivo  di L.  1.900.000.000 è  fatto fronte, per
l'esercizio 1995,  con la  variazione di  bilancio che  segue per
analogo importo di competenza e cassa:

In diminuzione

Cap. 50060
   Fondo globale   finanziamento  spese  ulteriori
   programmi di  sviluppo (spese  di  investimento
   artt. 38-87 LR 28/77)                            1.000.000.000

Cap. 50240
   Fondo riserva  spese obbligatorie  (artt. 38-48
   LR 28/77)                                          900.000.000
                                                    -------------
Totale in diminuzione                               1.900.000.000
                                                    =============

Di nuova istituzione

Cap. 15036
   Finanziamento  interventi  razionalizzazione  e
   potenziamento  sistema  acquedotti  a  servizio
   Comune  di  Pescia  e  della  Valdinievole  (LR
   6/3/95 n. 24)                                    1.900.000.000
                                                    =============

ARTICOLO 3

Per il  contributo straordinario  concesso in  base alla presente
legge, entro  60 gg.  dall'avvenuto rilascio  del certificato  di
collaudo, il  Comune destinatario  del contributo deve presentare
alla Giunta  Regionale, a  cura del  Sindaco, la  rendicontazione
della spesa  sostenuta. Il  termine ha  carattere perentorio e la
sua   inosservanza    comporta   la    decadenza    di    diritto
dell'assegnazione del contributo.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 6 marzo 1995

CHITI

La presente  legge è  stata approvata dal Consiglio Regionale il
31 gennaio  1995 ed  è stata vistata dal Commissario del Governo
il 27 febbraio 1995.



RISORSE IDRICHE
FINANZIAMENTI

