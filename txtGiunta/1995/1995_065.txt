Disciplina delle  spese relative  alla campagna elettorale per le
elezioni regionali:  attuazione delle  legge 23 febbraio 1995, n.
43.

Il Consiglio Regionale ha approvato l'8-3-1995
Il Commissario del Governo ha apposto il visto l'11-4-1995
Il Presidente  della Giunta  Regionale promulga la seguente legge
regionale:

ARTICOLO 1
(Pubblicità  delle   spese  elettorali   dei  candidati   eletti
Consiglieri regionali)

1. L'art.  2, comma  1,  della  LR  21  giugno  1983,  n.  49  è
sostituito dal seguente:

   "Ai sensi  della legge 5 luglio 1982, n. 441 nonché dell'art.
   5, comma 4, lett. a) e comma 5 della legge 23 febbraio 1995 n.
   43, ciascun  consigliere regionale,  entro tre mesi dalla data
   delle elezioni,  è tenuto  a trasmettere  al  Presidente  del
   Consiglio  regionale  le  dichiarazioni  e  gli  atti  di  cui
   all'art. 2, comma 1, numeri 1), 2), e 3) della legge 441/1982.
   
   2. Alla  dichiarazione di cui all'art. 2, comma 1, n. 3) della
   legge 5  luglio 1982,  n. 441 devono essere uniti gli allegati
   di cui  all'art. 4,  comma 3  della legge 18 novembre 1981, n.
   659, nonché  quelli prescritti  dall'art. 7,  comma  6  della
   legge 10 dicembre 1995, n. 515.
   
   3. Gli  atti e  le dichiarazioni,  con  i  relativi  allegati,
   trasmessi a  norma  dei  commi  precedenti,  sono  liberamente
   consultabili presso gli uffici del Consiglio regionale."
   
2. L'art.  3, comma  1,  della  LR  21  giugno  1983,  n.  49  è
sostituito dal seguente:

   "Tutte le  dichiarazioni obbligatorie  ai sensi della presente
   legge devono  essere effettuate  su distinti  moduli analitici
   predisposti a  cura dell'Ufficio  di presidenza  del Consiglio
   regionale, che  ciascun interessato  ha  l'onere  di  ritirare
   presso gli uffici consiliari."
   
3. L'art.  6 della  LR 21  giugno 1983,  n. 49  è sostituito dal
seguente:

   "1.  Nel  caso  di  inadempienza  degli  obblighi  di  cui  ai
   precedenti articoli,  il Presidente  del  Consiglio  regionale
   diffida il  consigliere ad  adempiere entro  i quindici giorni
   successivi alla  scadenza del  termine non osservato. Nel caso
   di inosservanza  della diffida  il Presidente del Consiglio ne
   dà notizia all'Assemblea nella prima seduta utile.
   
   2. Fermo  restando quanto  previsto dal  successivo art. 4, il
   Regolamento del  Consiglio disciplina le sanzioni a carico del
   consigliere per l'inosservanza della diffida".
   
4. All'art.  7 della  LR 21  giugno 1983,  n. 49  è aggiunto  il
seguente comma 3:

   "3. Le  dichiarazioni dei  consiglieri di  cui all'articolo  2
   della presente  legge sono pubblicate sul Bollettino Ufficiale
   della Regione entro cinque mesi dalla data delle elezioni."
   
ARTICOLO 2
(Pubblicità delle  attività di  propaganda elettorale  a  mezzo
stampa e radiotelevisiva)

1. Le comunicazioni che gli editori di quotidiani e periodici e i
titolari di  concessioni e  di autorizzazioni  per l'esercizio di
attività di  diffusione   radiotelevisiva devono  effettuare  al
Presidente del  Consiglio regionale,  ai sensi dell'art. 5, comma
4, lett.  b) della  legge 23  febbraio 1995  n. 43  e dell'art. 8
della legge  10 dicembre  1993, n.  515,  entro  il  termine  ivi
previsto, devono essere effettuate su appositi moduli predisposti
dall'Ufficio di  presidenza che ciascun interessato ha l'onere di
ritirare presso gli uffici consiliari.

2. Le  comunicazioni di  cui al comma precedente sono liberamente
consultabili presso  gli uffici  consiliari, esse  sono, altresì
pubblicate sul  Bollettino Ufficiale della Regione entro tre mesi
dalla data delle elezioni.

3. Nel  caso di violazione degli obblighi di comunicazione di cui
all'art. 8  della legge  10 dicembre  1993, n. 515, il Presidente
del Consiglio  regionale, immediatamente  dopo  la  scadenza  del
termine,   ne    dà   comunicazione   all'autorità   competente
all'applicazione della  relativa sanzione  amministrativa di  cui
all'art. 15, comma 12, della medesima legge.

ARTICOLO 3
(Pubblicità e  controllo  delle  spese  elettorali  di  partiti,
movimenti e liste di candidati)

1. Il  Presidente del  Consiglio regionale  invia alla  Corte dei
conti, entro  dieci giorni dal ricevimento, i consuntivi relativi
alle spese  per la  compagna elettorale  e alle relative fonti di
finanziamento che i rappresentanti di partiti, movimenti politici
e  liste   di  candidati  devono  presentare  al  Presidente  del
Consiglio regionale stesso, ai sensi dell'art. 12, comma 1, della
legge 10  dicembre 1993,  n. 515 e dell'art. 5, comma 4, lett. d)
della legge 23 febbraio 1995 n. 43.

2. I  consuntivi di  cui al  comma  precedente  sono  liberamente
consultabili presso  gli uffici  consiliari; essi sono, altresì,
pubblicati sul  Bollettino Ufficiale della Regione entro tre mesi
dalla data delle elezioni.

3. Sono,  inoltre, liberamente  consultabili  presso  gli  uffici
consiliari, nonché  pubblicati sul  Bollettino  Ufficiale  della
Regione entro  un mese  dal loro  ricevimento,  i  risultati  del
controllo  effettuato   che  la  Corte  dei  conti  riferisce  al
Presidente del  Consiglio regionale,  ai sensi  dell'12, comma 3,
della legge  10 dicembre  1993, n.  515 e  dell'art. 5,  comma 4,
lett. d) della legge 23 febbraio 1995 n. 43.

4. In  caso  di  mancato  deposito  dei  consuntivi  delle  spese
elettorali da  parte dei  partiti o  movimenti politici  e  delle
liste che  abbiano ad  usufruire  del  contributo  per  le  spese
elettorali di cui all'art. 1 della legge 18 novembre 1981, n. 659
e successive  modificazioni, immediatamente  dopo la scadenza del
termine il  Presidente del  Consiglio regionale  provvede a darne
comunicazione al  Presidente della  Camera dei  deputati, ai fini
della sanzione  di cui  all'art. 15,  comma 13,  della  legge  10
dicembre 1993, n. 515.

5. In  caso  di  mancato  deposito  dei  consuntivi  delle  spese
elettorali da  parte dei  partiti o  movimenti politici  e  delle
liste che  non abbiano diritto ad usufruire del contributo per le
spese elettorali,  immediatamente dopo la scadenza del termine il
Presidente del Consiglio regionale provvede a darne comunicazione
alla Corte  dei conti, ai fini della sanzione di cui all'art. 15,
comma 14, della legge 10 dicembre 1993, n. 515.

ARTICOLO 4
(Dichiarazione   di    decadenza   dei    Consiglieri   regionali
inadempienti)

1. Il  Regolamento interno  del Consiglio regionale disciplina il
procedimento per  la dichiarazione  di decadenza  dei consiglieri
regionali, ai sensi dell'art. 5, comma 4, lett. g) della legge 23
febbraio 1995 n. 43, nei casi previsti dall'art. 15, commi 7, 8 e
9 della legge 10 dicembre 1993, n. 515.

2. La  dichiarazione di  decadenza è  deliberata  dal  Consiglio
regionale, entro  quindici giorni  dalla data  di  ricezione,  da
parte del Presidente del Consiglio regionale, della comunicazione
di cui  all'art. 15,  comma 10,  della legge 10 dicembre 1993, n.
515.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 14 aprile 1995

CHITI

La presente  legge è stata approvata dal Consiglio regionale l'8
marzo 1995  ed è  stata vistata dal Commissario del Governo l'11
aprile 1995.

Allegato 1
(Disciplina delle spese elettorali per le Elezioni Regionali)

          TESTO INTEGRATO DELLA LEGGE 10-12-1993 N. 515
                  DELLA LEGGE 23-02-1995 N. 43.
                                
AVVERTENZE:
<Le parti  che nel  testo cartaceo  sono riportate in corsivo, in
banca dati sono segnalate da doppia parentesi uncinata>

Al fine di favorirne la non agevole lettura, viene qui di seguito
riportata la (sola) parte della legge 23-02-95 n. 43 (concernente
nuove norme  per le  elezioni regionali) relativa alla disciplina
delle    spese     elettorali     dei     candidati     e     dei
partiti/movimenti/liste,  integrata  con  le  disposizioni  della
precedente legge 515/93 (relativa alla disciplina  delle campagne
elettorali per  le elezioni  politiche)  che  la  legge  medesima
estende, senza  riprodurle ma  con taluni  adattamenti peculiari,
anche alle elezioni regionali (regioni a statuto ordinario).

Le disposizioni  della legge 515/93 sono riportate in corsivo; le
parti  ivi   sottolineate  costituiscono   interpolazioni   delle
modificazioni  specifiche   apportate  dal   legislatore  per  le
elezioni regionali.

In corsivo minore sono riportate le altre disposizioni richiamate
dalle due  citate leggi, con - ove necessario - talune brevi note
esplicative.

ARTICOLO 5
L. 43/85

1. Le  spese per la campagna elettorale di ciascun candidato alle
elezioni regionali  in una lista provinciale non possono superare
l'importo massimo  dato dalla  cifra fissa pari a lire 60 milioni
incrementato di  una ulteriore  cifra pari al prodotto di lire 10
per  ogni   cittadino  residente   nella  circoscrizione.  Per  i
candidati che si presentano nella lista regionale il limite delle
spese per la campagna elettorale è pari a lire 60 milioni.

Per coloro  che si  candidano in  più liste provinciali le spese
per  la   campagna  elettorale   non  possono  comunque  superare
l'importo più  alto consentito per una candidatura aumentato del
10 per  cento.  Per  coloro  che  si  candidano  in  una  o  più
circoscrizioni provinciali  e nella  lista regionale le spese per
la campagna  elettorale non  possono comunque  superare l'importo
più alto  consentito  per  una  delle  candidature  nelle  liste
provinciali aumentato del 30 per cento.

2. Le  spese per  la propaganda elettorale espressamente riferite
ai candidati,  a eccezione  del capolista  nella lista regionale,
ancorchè sostenute dai partiti di di appartenenza o dalle liste,
sono computate,  ai fini  dei limiti  di spesa di cui al comma 1,
tra le spese dei singoli candidati, eventualmente<<pro quota.>>

Tali spese debbono essere quantificate nella dichiarazione di cui
all'articolo 2,  primo comma,  numero 3),  della legge  5  luglio
1982, n.  441. <<*  Ai   sensi del  quale entro  tre  mesi  dalla
proclamazione i  Consiglieri regionali  sono tenuti  a depositare
presso l'Ufficio di presidenza del Consiglio:

1) ...;
2) ...;
3) una  dichiarazione concernente  le  spese  e  le  obbligazioni
   assunte per  la propaganda elettorale ovvero l'attestazione di
   essersi  avvalsi   esclusivamente  di  materiali  e  di  mezzi
   propagandistici predisposti e messi a disposizione dal partito
   o dalla formazione politica della cui lista hanno fatto parte,
   con l'apposizione della formula>> sul mio onore affermo che la
   dichiarazione corrisponde al vero.

   Alla dichiarazione  debbono essere  allegate  le  copie  delle
   dichiarazioni di  cui al  terzo comma  dell'art. 4 della l. 18
   novembre 1981,  n. 659,  relative  agli  eventuali  contributi
   ricevuti.
   
   *** Il  citato art.  4, c.3 della l. 659/81 (recante norme sul
   contributo dello Stato al finanziamento dei partiti politici),
   nel testo  risultante dalle  modifiche introdotte  dall'art. 7
   della  l.   515/93   dispone,   per   quanto   qui   interessa
   precipuamente, che  nel caso  di erogazione di finanziamenti o
   contributi a  Consiglieri regionali  ovvero a  candidati  alla
   carica di  Consigliere regionale, per un importo che nell'anno
   superi  i   cinque  milioni   di  lire,  somma  da  intendersi
   rivalutata nel  tempo secondo  gli  indici  ISTAT  dei  prezzi
   all'ingrosso,  sotto  qualsiasi  forma  compresa  la  messa  a
   disposizione di  servizi, il  soggetto  che  li  eroga  ed  il
   soggetto che  li riceve  sono  tenuti  a  farne  dichiarazione
   congiunta,  sottoscrivendo   un  unico  documento,  depositato
   presso la Presidenza della Camera dei deputati ovvero a questa
   indirizzato con  raccomandata con avviso di ricevimento. Detti
   finanziamenti o  contributi o  servizi, per quanto riguarda la
   campagna elettorale,  possono essere  dichiarati  a  mezzo  di
   autocertificazione dei candidati.
   
Le disposizioni  di cui  al presente  comma non  si applicano per
tutti  i  finanziamenti  direttamente  concessi  da  istituti  di
credito o  da aziende  bancarie, alle  condizioni   fissate dagli
accordi interbancari.**

3. Le  spese per  la  campagna  elettorale  di  ciascun  partito,
movimento o lista, che partecipa alle elezioni, escluse quelle di
cui  al  comma  2,  non  possono  superare  la  somma  risultante
dall'importo di  lire 200  moltiplicato per il numero complessivo
dei cittadini  residenti nelle  circoscrizioni provinciali  nelle
quali ha presentato proprie liste.

4. Alle  elezioni dei  Consigli regionali delle regioni a statuto
ordinario  si  applicano  le  disposizioni  di  cui  ai  seguenti
articoli della  legge 10  dicembre 1993,  n.  515,  e  successive
modificazioni:

a) articolo  7, commi  3 e  4, con  esclusione dei  candidati che
spendono meno  di lire 5 milioni avvalendosi unicamente di denaro
proprio fermo restando l'obbligo di redigere il rendiconto di cui
al comma 6;

<<"Art. 7
Limiti e pubblicità delle spese elettorali dei candidati

3. Dal  giorno successivo all'indizione delle elezioni regionali,
coloro che  intendono candidarsi possono raccogliere fondi per il
finanziamento della  propria campagna  elettorale  esclusivamente
per il tramite di un mandatario elettorale. Il candidato dichiara
per iscritto  al Collegio regionale di garanzia elettorale di cui
all'articolo 13  competente  per  la  circoscrizione  in  cui  ha
presentato la  propria candidatura,  il nominativo del mandatario
elettorale da lui designato. Nessun candidato può designare alla
raccolta dei  fondi più  di un  mandatario, che  a sua volta non
può assumere l'incarico per più di un candidato.

4. Il  mandatario elettorale  è tenuto  a  registrare  tutte  le
operazioni di  cui al  comma 3  relative alla campagna elettorale
del candidato  designante, avvalendosi  a tal  fine di  un  unico
conto corrente  bancario ed eventualmente anche di un unico conto
corrente postale.  Il personale degli uffici postali e degli enti
creditizi è  tenuto ad  identificare le  complete generalità di
coloro che  effettuano versamenti  sui conti  correnti bancario o
postale di  cui al presente comma. Nell'intestazione del conto è
specificato  che  il  titolare  agisce  in  veste  di  mandatario
elettorale di un candidato nominativamente indicato. I contributi
o i  servizi erogati  da ciascuna  persona fisica, associazione o
persona giuridica  non possono superare l'importo od il valore di
20 milioni di lire.">>

comma 6,  intendendosi sostituito  al presidente  della Camera di
appartenenza il presidente del Consiglio regionale;

<<"6. La dichiarazione di cui all'articolo 2, primo comma, numero
3), della  legge 5  luglio 1982,  n. 441,  deve essere  trasmessa
oltre che  al presidente  del Consiglio  regionale,  al  collegio
regionale di  garanzia elettorale  di cui  all'articolo 13 che ne
cura la pubblicità. *>> Da notare che tale per la dichiarazione,
che ai  sensi del  citato art.  2 della  l.  441/82  deve  essere
depositata presso  Ufficio di  presidenza del Consiglio regionale
entro tre  mesi dalla  proclamazione, l'art.  5, comma  6,  della
presente legge prescrive che la dichiarazione di cui all'articolo
7, comma  6, della  legge 10  dicembre 1993,  n. 515, deve essere
trasmessa entro tre mesi dalla data delle elezioni .

<<*  Oltre   alle  informazioni  previste  da  tale  legge,  alla
dichiarazione deve  essere allegato  un  rendiconto  relativo  ai
contributi e  servizi ricevuti  ed alle  spese  sostenute.  Vanno
analiticamente riportati,  attraverso  l'indicazione  nominativa,
anche mediante  attestazione del  solo candidato,  i contributi e
servizi provenienti dalle persone fisiche, se di importo o valore
superiore ai 10 milioni a lire, e tutti i contributi e servizi di
qualsiasi importo o valore provenienti da soggetti diversi. Vanno
inoltre allegati  gli estratti  dei conti  correnti  bancario  ed
eventualmente postale  utilizzati. Il  rendiconto è sottoscritto
dal candidato e controfirmato dal mandatario, che ne certifica la
veridicità in relazione all'ammontare delle entrate.">>
commi 7 e 8;

<<"7.  Alla   trasmissione  al  Collegio  regionale  di  garanzia
elettorale della  dichiarazione di  cui al  comma 6  sono  tenuti
anche i candidati non eletti.

8. Gli  importi di  cui  al  presente  articolo  sono  rivalutati
periodicamente con  decreto del  Ministro dell'interno sulla base
degli indici ISTAT dei prezzi all'ingrosso".>>

b) articolo 8, intendendosi sostituiti ai presidenti delle Camere
i presidenti dei Consigli regionali;

<<ARTICOLO 8
(Obbligo di comunicazione)

1. Entro trenta giorni dalla consultazione elettorale gli editori
di quotidiani  e  periodici  e  i  titolari  delle  attività  di
diffusione radiotelevisiva  devono comunicare  ai Presidenti  dei
Consigli regionali  nonché al  Collegio  regionale  di  garanzia
elettorale i servizi elettorali effettuati di cui all'art. 2)>>

* a) gli  annunci  di   dibattiti,  tavole  rotonde,  conferenze,
     discorsi;
  b) le   pubblicazioni   o   le   trasmissioni   destinate  alla
     presentazione dei  programmi  delle  liste,  dei  gruppi  di
     candidati e dei candidati;
  c) le   pubblicazioni o  le trasmissioni  di conforto  tra più
     candidati  *,   <<i  nominativi   di  coloro  che  vi  hanno
     partecipato, gli  spazi  concessi  a  titolo  gratuito  o  a
     tariffa   ridotta,    fermo   restando    quanto    disposto
     dall'articolo 1  >>* recante  disposizioni per  l'accesso ai
     mezzi di  informazione *,<<  gli introiti  realizzati  ed  i
     nominativi dei  soggetti che  hanno provveduto  ai  relativi
     pagamenti.">>

c) articolo 11;

<<"Art. 11
Tipologia delle spese elettorali

1. Per  spese relative  alla  campagna  elettorale  si  intendono
quelle relative:

a) alla  produzione, all'acquisto o all'affitto di materiali e di
   mezzi per la propaganda;
b) alla  distribuzione e  diffusione dei materiali e dei mezzi di
   cui alla  lettera a),  compresa l'acquisizione  di spazi sugli
   organi di informazione, sulle radio e televisioni private, nei
   cinema e nei teatri;
c) all'organizzazione  di manifestazioni di propaganda, in luoghi
   pubblici o  aperti al  pubblico, anche  di carattere  sociale,
   culturale e sportivo;
d) alla  stampa,   distribuzione    e    raccolta    dei  moduli,
   all'autenticazione delle  firme  e  all'espletamento  di  ogni
   altra operazione  richiesta dalla  legge per  la presentazione
   delle liste elettorali;
e) al  personale utilizzato  e ad  ogni  prestazione  o  servizio
   inerente alla campagna elettorale.

2. Le  spese relative ai locali per le sedi elettorali, quelle di
viaggio e  soggiorno, telefoniche  e postali,  nonché gli  oneri
passivi sono  calcolati in  misura  forfettaria,  in  percentuale
fissa del  30 per  cento dell'ammontare  complessivo delle  spese
ammissibili e documentate.

3. Le  disposizioni di  cui all'articolo 95 del testo unico delle
leggi recanti  norme per  l'elezione della  Camera dei  deputati,
approvato con  decreto del  Presidente della  Repubblica 30 marzo
1957, n.  361 *  Chiunque, in  nome proprio od anche per conto di
terzi o  di enti privati e pubblici, eccettuati per questi ultimi
le ordinarie  erogazioni di istituto, nella settimana che precede
la elezione e nella giornata della elezione, effettua elargizione
di denaro,  generi commestibili,  oggetti di  vestiario  o  altri
donativi, a  qualsiasi titolo, è punito con la reclusione da tre
a cinque  anni e con la multa da lire 500.000 a lire 2.000.000 *,
non  si  applicano  nel  caso  di  riunioni,  anche  a  carattere
conviviale, connesse  ad attività di propaganda consentite dalla
legge o a seminari, convegni ed incontri di studio. Ai fini delle
medesime disposizioni  sono da  considerarsi donativi gli oggetti
pubblicitari di valore vile di uso corrente.">>
d) articolo  12, comma  1, intendendosi  sostituiti i  presidenti
delle  rispettive   Camere  con   il  presidente   del  consiglio
regionale;

<<"Art. 12
Pubblicità  e  controllo  delle  spese  elettorali  di  partiti,
movimenti, liste e gruppi di candidati

1. I  rappresentanti di  partiti, liste  e  gruppi  di  candidati
presenti  nell'elezione   per  il   Consiglio  regionale,  devono
presentare al  Presidente del  Consiglio regionale  stesso, entro
quarantacinque giorni  dall'insediamento, per il successivo invio
alla Corte  dei conti,  il consuntivo  relativo alle spese per la
campagna elettorale e alle relative fonti di finanziamento.">>

comma 2;

<<"2. Per  l'effettuazione dei controlli sui consuntivi di cui al
comma  1,   ferma  restando   l'attuale  dotazione  organica,  è
istituito presso la Corte dei conti un apposito collegio composto
da tre magistrati estratti a sorte tra i consiglieri in servizio,
coadiuvati  da  nove  addetti  alla  revisione  e  dal  personale
ausiliario necessario.">>

comma 3, intendendosi sostituiti i presidenti delle Camere con il
presidente del Consiglio regionale;

<<"3 .  I controlli  devono essere  limitati alla  verifica della
conformità alla legge delle spese sostenute dagli aventi diritto
e della  regolarità della  documentazione prodotta a prova delle
spese stesse. I controlli devono concludersi entro sei mesi dalla
presentazione dei  consuntivi alla  Corte dei conti, salvo che il
collegio di cui al comma 2, con delibera motivata, non stabilisca
un termine  ulteriore, comunque  non superiore ad altri tre mesi.
La Corte  dei conti  riferisce  direttamente  al  Presidente  del
Consiglio regionale  sui risultati del controllo eseguito. Per la
durata  dell'incarico  i  componenti  del  collegio  non  possono
assumere ovvero svolgere altri incarichi o funzioni.">>

comma   4,    intendendosi   sostituito    l'ufficio   elettorale
circoscrizionale con l'ufficio centrale circoscrizionale;

<<"4.  Copia   del  consuntivo   va  altresì  depositata  presso
l'ufficio elettorale centrale che ne cura la pubblicità.">>

e) articolo 13;

<<"Art. 13
Collegio regionale di garanzia elettorale

1. Presso la corte di appello o, in mancanza, presso il tribunale
del capoluogo  di  ciascuna  regione  è  istituito  il  Collegio
regionale di  garanzia elettorale  composto, rispettivamente, dal
presidente della  corte  di  appello  o  del  tribunale,  che  lo
presiede, e  da altri  sei membri  nominati dal presidente per un
periodo di  quattro anni rinnovabile una sola volta. I componenti
sono nominati,  per la  metà tra  i magistrati ordinari e per la
restante metà tra coloro che siano iscritti da almeno dieci anni
all'albo  dei   dottori  commercialisti   o  tra   i   professori
universitari di  ruolo in  materie giuridiche,  amministrative  o
economiche. Oltre  ai componenti  effettivi, il presidente nomina
quattro componenti  supplenti, di  cui due tra i magistrati e gli
altri due tra le categorie di cui al periodo precedente.

2. Non  possono essere  nominati componenti effettivi o supplenti
del Collegio  i parlamentari  nazionali ed europei, i consiglieri
regionali, provinciali  e comunali  nonché  i  componenti  delle
rispettive giunte,  coloro che siano stati candidati alle cariche
predette  nei   cinque  anni  precedenti,  coloro  che  ricoprono
incarichi direttivi  e esecutivi  nei partiti a qualsiasi livello
nonché coloro  che abbiano  ricoperto tali  incarichi nei cinque
anni precedenti.>>

3. ......

4. ......

f) articolo 14;

<<"Art. 14
Pubblicità e controllo delle spese elettorali dei candidati

1.  Il   Collegio  regionale   di  garanzia   elettorale  di  cui
all'articolo 13  riceve le  dichiarazioni e  i rendiconti  di cui
all'articolo 7 e ne verifica la regolarità.

2. Le  dichiarazioni e i rendiconti depositati dai candidati sono
liberamente consultabili  presso gli  uffici  del  Collegio.  Nel
termine di  centoventi giorni  dalle elezioni  qualsiasi elettore
può presentare  al  Collegio  esposti  sulla  regolarità  delle
dichiarazioni e dei rendiconti presentati.

3. Le  dichiarazioni e  i  rendiconti  si  considerano  approvati
qualora   il    collegio   non   ne   contesti   la   regolarità
all'interessato entro centottanta giorni dalla ricezione.

4. Qualora  dall'esame delle dichiarazioni e della documentazione
presentate ai  sensi dell'articolo  7, comma  6, e  da ogni altro
elemento emergano  irregolarità, il Collegio entro il termine di
cui al comma 3 del presente articolo, le contesta all'interessato
che ha  facoltà di presentare entro i successivi quindici giorni
memorie e documenti.

5. Avverso  le  decisioni  del  Collegio  regionale  di  garanzia
elettorale, entro quindici giorni dalla comunicazione, è ammesso
ricorso da  parte del  candidato al Collegio centrale di garanzia
elettorale  composto   dal  Primo   presidente  della   Corte  di
cassazione, o  suo delegato  scelto tra  i presidenti  di sezione
della Corte  di cassazione,  e da  sei membri  nominati dal Primo
presidente della  Corte di  cassazione secondo  i criteri  di cui
all'articolo 13.  Il Collegio  centrale  di  garanzia  elettorale
decide sui ricorsi entro novanta giorni.">>

g) articolo 15, commi 3 e 5;

<<"Art. 15
Sanzioni

3.  Le   spese  sostenute  dal  comune  per  la  rimozione  della
propaganda abusiva  nelle forme  di scritte o affissioni murali e
di  volantinaggio   sono  a  carico,  in  solido,  dell'esecutore
materiale e del committente responsabile.

5. In  caso di  mancato deposito  presso il Collegio regionale di
garanzia elettorale di cui all'articolo 13 della dichiarazione di
cui all'articolo  7, comma  6, il  Collegio applica  la  sanzione
amministrativa  pecuniaria  da  lire  cinquanta  milioni  a  lire
duecento milioni."

comma 6,  intendendosi i  limiti di spesa ivi previsti riferiti a
quelli di cui al comma 1 del presente articolo;

"6. In  caso di  violazione dei  limiti di  spesa previsti  per i
singoli  candidati   dall'articolo>>....  (....   cfr.  comma   1
dell'art. 5  della legge  43/1995), <<il  Collegio  regionale  di
Garanzia elettorale applica la sanzione amministrativa pecuniaria
non inferiore  all'importo eccedente  il limite  previsto  e  non
superiore al triplo di detto importo.">>
commi 7 ed 8;

"7.  L'accertata  violazione  delle  norme  che  disciplinano  la
campagna  elettorale,   dichiarata  dal   Collegio  di   garanzia
elettorale   in    modo   definitivo,    costituisce   causa   di
ineleggibilità del  candidato  e  comporta  la  decadenza  dalla
carica del  candidato eletto  nei casi espressamente previsti nel
presente articolo con delibera del Consiglio regionale.

<<8. In  caso di  mancato deposito  nel  termine  previsto  dalla
dichiarazione di  cui all'articolo  7, comma  6, da  parte di  un
candidato eletto,  il Collegio  regionale di garanzia elettorale,
previa diffida  a depositare  la dichiarazione entro i successivi
quindici giorni,  applica la  sanzione di  cui  al  comma  5  del
presente articolo.  La mancata  presentazione entro  tale termine
della dichiarazione  da parte  del candidato  proclamato  eletto,
nonostante la  diffida ad  adempiere, comporta la decadenza dalla
carica.">>

comma 9,  intendendosi i  limiti di spesa ivi previsti riferiti a
quelli di cui al comma 1 del presente articolo;

<<"9. Il  superamento dei  limiti massimi  di spesa consentiti ai
sensi dell'articolo  ... (...  cfr. art.  5, comma  1 della legge
43/1995), per un ammontare pari o superiore al doppio da parte di
un  candidato   eletto  comporta,  oltre  all'applicazione  della
sanzione di  cui al  comma 6  del presente articolo, la decadenza
dalla carica.">>

comma 10  intendendosi sostituito  al presidente  della Camera di
appartenenza il presidente del Consiglio regionale;

<<"10. Al  fine della  dichiarazione di decadenza, il Collegio di
garanzia   elettorale    dà   comunicazione    dell'accertamento
definitivo delle  violazioni di  cui  ai  commi  7,  8,  e  9  al
presidente del  Consiglio regionale, il quale Consiglio pronuncia
la decadenza ai sensi del proprio regolamento."

commi 11 e 12;

<<"11. In  caso di  irregolarità nelle dichiarazioni delle spese
elettorali  di   cui  all'articolo   7  comma  6,  o  di  mancata
indicazione  nominativa   dei  soggetti   che  hanno  erogato  al
candidato  contributi  nei  casi  in  cui  tale  indicazione  sia
richiesta,  il   Collegio  regionale   di  garanzia   elettorale,
espletata la  procedura di  cui all'articolo 14, comma 4, applica
la sanzione  amministrativa pecuniaria  da lire  dieci milioni  a
lire cento  milioni. La  stessa sanzione  si applica  nel caso di
violazione dei  limiti massimi  previsti dall'ultimo  periodo del
comma 4 dell'articolo 7 per i contributi erogabili ai candidati.

12. In  caso di violazione degli obblighi di comunicazione di cui
all'articolo 8  si applica  la sanzione  pecuniaria da lire dieci
milioni a lire cento milioni.">>

<<comma 13,  intendendosi per  contributo alle  spese  elettorali
quello di cui all'articolo 1 della legge 18 novembre 1981, n. 659
(recante norme  sul contributo  dello Stato  al finanziamento dei
partiti politici; vedi sopra) e successive modificazioni;>>

<<"13 In  caso di  mancato deposito  dei consuntivi  delle  spese
elettorali da  parte dei partiti o movimenti politici delle liste
o  dei   gruppi  di  candidati  *peraltro  la  legge  43/1995,  a
differenza di  quanto previsto  per le  elezioni politiche  nelle
elezioni regionali  non ammette  candidati non inseriti in alcuna
lista *  <<che abbiano diritto ad usufruire del contributo per le
spese elettorali  di  cui  all'articolo  ...>>    (...cfr.  legge
659/81) come integrata dall'art. 6 della legge 43/1995, che così
dispone:

1. Il  contributo di  cui al  secondo comma dell'articolo 1 della
legge 18  novembre  1981,  n.  659,  e  successive  modificazioni
(contributo per  le  elezioni  regionali)  è  determinato  nella
misura risultante  dalla  moltiplicazione  dell'importo  di  lire
1.200 per il numero degli abitanti della Repubblica quale risulta
dall'ultimo censimento  generale.   Ai maggiori  oneri  derivanti
dall'attuazione del presente comma, pari a lire 23 miliardi e 800
milioni per il 1995, si provvede .....

2. Il  contributo è   ripartito su base regionale in proporzione
alla  rispettiva  popolazione.  La  quota  spettante  a  ciascuna
regione è  ripartita, proporzionalmente ai voti ottenuti, tra le
liste concorrenti  nelle circoscrizioni  provinciali che  abbiano
ottenuto almeno  un candidato eletto al Consiglio regionale della
regione interessata)  I Presidenti  delle  Camere  sospendono  il
versamento  del   contributo  medesimo   sino  al   deposito  del
consuntivo."

commi 14 e 15;

<<"14. In  caso di  mancato deposito  dei consuntivi  delle spese
elettorali da parte dei partiti o movimenti politici, delle liste
o dei  gruppi di  candidati *>>  peraltro, la  legge  43/1995,  a
differenza di  quanto previsto  per le  elezioni politiche, nelle
elezioni regionali  non ammette  candidati non  inseriti  in  una
lista * <<che non abbiano diritto ad usufruire del contributo per
le spese  elettorali, il  collegio della  Corte dei  conti di cui
all'articolo 12,  comma 2,  applica  la  sanzione  amministrativa
pecuniaria da lire cento milioni a lire un miliardo.

15.  In  caso  di  mancata  indicazione  nei  consuntivi  di  cui
all'articolo  12,  comma  1,  delle  fonti  di  finanziamento  il
collegio della  Corte dei  conti di  cui al  comma 2 del medesimo
articolo applica la sanzione amministrativa da lire dieci milioni
a lire cento milioni.">>

comma 16,  intendendosi per  i limiti  di spesa  quelli di cui al
comma 3  del  presente  articolo  e  per  contributo  alle  spese
elettorali quello  di cui  all'articolo 1  della citata  legge 18
novembre 1981, n. 659;

<<"16. In  caso di  riscontrata violazione  dei limiti  di  spesa
previsti dall'articolo  ... (... cfr. art. 5, comma 3 della legge
43/1995), il  Collegio della  Corte dei conti di cui all'articolo
12, comma  2, applica  una sanzione amministrativa pecuniaria non
inferiore alla  metà e  non  superiore  al  triplo  dell'importo
eccedente il  limite previsto.  Nel caso in cui la violazione dei
limiti di spesa sia effettuata da un partito o movimento politico
che abbia  diritto al  contributo dello Stato di cui all'articolo
... (...  cfr. legge  659/81 e  art. 6  della legge  43/1995), il
collegio dei  Conti ne  dà  comunicazione  ai  Presidenti  delle
Camere  che   provvedono  ad   applicare  la   sanzione  mediante
decurtazione dal  contributo spettante  al  partito  o  movimento
politico di una somma di pari entità.">>

comma 19, primo periodo;

<<"19. Per  l'applicazione delle sanzioni pecuniarie previste dal
presente articolo si applicano le disposizioni generali contenute
nelle sezioni  I e  II capo  I della  legge 24  novembre 1981, n.
689>> (recante principi generali per le sanzioni amministrative),
salvo quanto diversamente disposto."

In base  alla norma  di richiamo contenuta nell'art. 20, comma 1,
della legge 515/93 erano già applicabili alle elezioni regionali
i seguenti articoli della legge medesima:

- articolo   da    1  a  6  (concernenti:  accesso  ai  mezzi  di
  informazione;  propaganda   elettorale   a   mezzo   stampa   e
  radiotelevisiva; altre  forme di propaganda; comunicazioni agli
  elettori  da   parte  dei   comuni;   divieto   di   propaganda
  istituzionale; divieto di sondaggi).
- le relative sanzioni contenute nell'art. 15.
- l'art. 16 (agevolazioni postali)
- l'art. 17 (agevolazioni fiscali)
- l'art.  19 (messa  a disposizione da parte dei comuni di locali
  per conferenze e dibattiti).

ELEZIONI

