Trasferimento nel  ruolo unico  regionale del  personale di ruolo
del  disciolto   Consorzio   centro   per   la   sperimentazione,
dimostrazione  e  la  divulgazione  florovivaistica  e  di  altre
colture pregiate e protette di Capannori.

Il Consiglio Regionale ha approvato il 28-2-1995
Il Commissario del Governo ha apposto il visto il 31-3-1995
Il Presidente  della Giunta  Regionale promulga la seguente legge
regionale:

ARTICOLO 1

1. Il  personale di ruolo già dipendente dal disciolto Consorzio
Centro  per   la  Sperimentazione  Dimostrazione  e  Divulgazione
Florovivaistica  e  di  Altre  Colture  Pregiate  e  Protette  di
Capannori è trasferito, a domanda, nel ruolo unico del personale
regionale, nella  qualifica funzionale da ciascuno posseduta alla
data di approvazione della presente legge; la domanda deve essere
presentata, a  pena di  decadenza, entro  30 giorni dalla data di
entrata in vigore della presente legge.

2. Il  trasferimento decorre  dal primo  giorno  del  terzo  mese
successivo a quello di entrata in vigore della presente legge.

ARTICOLO 2

1. Al personale trasferito sono riconosciuti lo statuto giuridico
ed  il   trattamento  economico   maturati  alle  dipendenze  del
disciolto Consorzio,  in conformità e nei limiti della normativa
regionale vigente  alla data di approvazione della presente legge
per i  casi di  mobilità  tra  enti  del  comparto  contrattuale
Regioni-Enti Locali.

ARTICOLO 3

1. Per  effetto dei  trasferimenti di cui alla presente legge, la
dotazione organica  di cui  all'art. 30, primo comma della  LR  7
novembre 1994,  n. 81  è ampliata  di complessive  n. 10 unità,
così ripartite:

   - qualifica dirigenziale           n.      1    posto
   - 8a qualifica funzionale          n.      3    posti
   - 6a e 5a qualifica funzionale     n.      2    posti
   - 4a e 3a qualifica funzionale     n.      4    posti
   
2. In  sede di  prima assegnazione  del personale  trasferito, la
Giunta Regionale  provvede alla  conseguente rideterminazione dei
contingenti  di  personale  e  delle  dotazioni  organiche  delle
strutture organizzative  interessate, ai  sensi degli  artt.  31,
secondo comma e 33, primo comma, lettera a) della  LR  7 novembre
1994, n. 81.

ARTICOLO 4

1. Agli  oneri derivanti  dalla presente legge sarà fatto fronte
con  i  fondi  allocati  sul  bilancio  regionale  relativi  alla
gestione del personale per l'esercizio 1995 e successivi.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.
Firenze, 8 aprile 1995

CHITI

La presente  legge è  stata approvata dal Consiglio Regionale il
28-2-1995 ed  è stata vistata dal Commissario del Governo il 31-
3-1995.



PRODOTTI AGRICOLI
ENTE REGIONE
PERSONALE

