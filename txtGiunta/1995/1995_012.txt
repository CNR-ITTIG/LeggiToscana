Interventi straordinari a favore delle imprese toscane per l'anno
1995.

Il Consiglio Regionale ha approvato il 20-12-1994
Il Commissario del Governo ha apposto il visto il 21-1-1995
Il Presidente  della Giunta  Regionale promulga la seguente legge
regionale:

TITOLO I
NORME GENERALI

ARTICOLO 1

1. La  presente legge,  in attuazione  del Programma Regionale di
sviluppo 1995-1997  e degli  atti di  programmazione conseguenti,
disciplina interventi straordinari per l'anno 1995 a favore delle
imprese per  l'adeguamento e  lo sviluppo  del sistema produttivo
toscano.

2. La  Giunta  Regionale  assicura  l'informazione  al  Consiglio
Regionale sugli  atti  assunti  e  sui  risultati  conseguiti  in
attuazione della presente legge.

ARTICOLO 2

Al finanziamento  degli interventi,  secondo le autorizzazioni di
spesa  di  cui  ai  successivi  articoli,  si  provvede  mediante
l'utilizzazione delle  somme a tal fine destinate nel bilancio di
previsione 1995 e nel bilancio pluriennale 1995-1997.

TITOLO II
INTERVENTI A FAVORE DELLE IMPRESE AGRICOLE

ARTICOLO 3

Per l'attuazione  degli interventi  di cui all'art. 3 della LR 12
aprile  1994,   n.  29,   è  autorizzata   una   spesa   di   L.
14.300.000.000.

TITOLO III
INTERVENTI A FAVORE DELLE IMPRESE EXTRAGRICOLE

Capo I
AGEVOLAZIONI FINANZIARIE  IN FAVORE  DI PICCOLE  E MEDIE  IMPRESE
MANIFATTURIERE, EDILI ED ESTRATTIVE

ARTICOLO 4

1. La Regione, tramite la Fidi Toscana SpA, concede contributi in
conto interessi  su prefinanziamenti  concessi dalle  banche alle
piccole e  medie imprese,  manifatturiere, edili ed estrattive, a
fronte di  finanziamenti a  medio termine deliberati e da erogare
in favore delle imprese medesime.

2. Sono  definite piccole  e medie  le imprese  che possiedono  i
requisiti  dimensionali   fissati  dal   Decreto  del   Ministero
dell'Industria, del Commercio e dell'Artigianato del 22-3-1994.

ARTICOLO 5

1. I contributi sono concessi, in misura pari a 2 punti annui, su
prefinanziamenti ad un tasso di interesse non superiore al "prime
rate" ABI,  di durata  non superiore  a 18  mesi e di importo non
inferiore a  100 milioni e non superiore a 500 milioni e comunque
non superiore al 50% del finanziamento a medio termine deliberato
e da erogare.

2. I  finanziamenti a  medio termine  devono essere  deliberati a
fronte di  investimenti fissi  in beni  materiali  o  immateriali
funzionali  all'attività   dell'impresa,  e  non  devono  essere
agevolati da contributi in conto interessi di enti pubblici.

ARTICOLO 6

1. Le  domande  di  contributo  devono  essere  presentate  dalle
imprese alla Fidi Toscana SpA corredate:

a) dalla delibera della banca che concede il prefinanziamento;
b) dalla  delibera della  banca che  concede il  finanziamento  a
   medio termine;
c) dalla  documentazione comprovante  l'esistenza  dei  requisiti
   previsti dalla presente legge.

2. La  Fidi Toscana  SpA  provvede  ad  istruire  le  domande  di
contributo, a concedere ed erogare il contributo medesimi secondo
le procedure  definite con  il piano  di indirizzo  previsto  dal
seguente art. 7.

3. A  tale scopo  è istituito  presso la  Fidi Toscana  SpA  uno
specifico fondo, con le disponibilità indicate dal seguente art.
9.

ARTICOLO 7

Il Consiglio  Regionale, su  proposta della  Giunta Regionale, ai
sensi dell'art.  7 della  legge regionale  9 giugno  1992 n.  26,
approva il  piano di  indirizzo  contenente  le  procedure  e  le
modalità di attuazione del presente Capo.

ARTICOLO 8

La Fidi  Toscana SpA  su richiesta delle imprese interessate può
concedere la  propria garanzia  sussidiaria sui  prefinanziamenti
previsti dal  precedente art.  5, secondo  le procedure  previste
dalle vigenti convenzioni con le banche.

ARTICOLO 9

Per la  costituzione del  fondo previsto al precedente articolo 6
è autorizzata la spesa di L. 5.000.000.000

Capo II
INTERVENTI A FAVORE DELL'INDUSTRIA E DELL'ARTIGIANATO

ARTICOLO 10

1. Allo  scopo di  favorire l'evoluzione e l'ammodernamento della
piccola e  media impresa  industriale e dell'artigianato mediante
appropriate  politiche   di  servizi  alle  imprese  mirate  alla
generazione e/o  consolidamento  di  terziario  avanzato  e  alla
crescita  manageriale  nel  quadro  della  internazionalizzazione
dell'impresa, nonché  ai processi  di innovazione  tecnologica e
formale e  alla razionalizzazione  degli insediamenti produttivi,
la Regione,  nell'ambito degli  strumenti della programmazione di
cui  alla   legge  regionale   9-6-1992,  n.   26  e  degli  atti
amministrativi conseguenti,  promuove le  attività  indicate  ai
punti successivi:

a) sostegno  al processo  di internazionalizzazione  del  sistema
   produttivo toscano;
b) qualificazione    del  sistema  fieristico  regionale    anche
   attraverso la  partecipazione al  capitale sociale  degli enti
   gestori dei poli fieristici toscani;
c) sostegno  al progetto  di rilancio  del settore  della moda  a
   Firenze ed in Toscana;
d) qualificazione    dell'offerta    di    servizi    e  sostegno
   dell'incontro tra  domanda  e  offerta  mirata  alle  esigenze
   settoriali e territoriali espresse nella regione;
e) sostegno  alla piccola e media impresa industriale e artigiana
   per la subfornitura meccanica e per l'artigianato di qualità;
f) realizzazione sistema informativo sull'artigianato;
g) interventi  a favore di insediamenti produttivi localizzati in
   zone non ammesse ai benefici dei programmi comunitari;
h) sostegno  al credito  per l'artigianato  e all'associazionismo
   artigiano di garanzia.

2. Possono  beneficiare degli interventi previsti alle lettere d)
ed e)  del presente  capo le  imprese che  possiedono i requisiti
dimensionali fissati dal Decreto del Ministro dell'Industria, del
Commercio e dell'Artigianato del 22-3-1994.

3. La  Regione, nell'individuare  gli  interventi  da  finanziare
relativi alle  lettere d),  e) e  g) del  comma  1  del  presente
articolo,  dà   priorità  a   quelli  riconducibili  alle  aree
territoriali  escluse   dall'operatività  del   Regolamento  CEE
2081/1993, obiettivi 2 e 5b.

ARTICOLO 11

1. La  Giunta Regionale realizza le finalità di cui all'art. 10,
lett. a),  b) e  c) in  coerenza con  gli obiettivi degli atti di
programmazione mediante:

a) le azioni previste nel Programma di sostegno pubblico relativo
   all'anno  1995  per  la  commercializzazione  dei  prodotti  e
   l'internazionalizzazione delle  imprese  toscane  nei  settori
   dell'agricoltura, dell'artigianato  e delle  piccole  e  medie
   imprese;
b) la  partecipazione al  capitale sociale  del Centro  Affari  e
   Promozione di Arezzo Srl.
c) la  partecipazione  finanziaria  alle  azioni  finalizzate  al
   rilancio del  settore della  Moda  a  Firenze  ed  in  Toscana
   intraprese  dal  Centro  di  Firenze  per  la  moda  Italiana,
   associazione senza  fini di  lucro a  partecipazione pubblica,
   con sede sociale in Firenze, via Faenza n. 109.

2. Per  la realizzazione  degli interventi  di  cui  al  presente
articolo sono autorizzate le seguenti spese:

- L. 3.000.000.000 per gli interventi indicati alla lettera a);
- L.   300.000.000 per gli interventi indicati alla lettera b);
- L. 1.000.000.000 per gli interventi indicati alla lettera c).

3. la  Giunta Regionale provvede alla definizione e realizzazione
degli interventi  di cui  alle lettere  a), b)  e c) del presente
articoli secondo le seguenti modalità:

a) secondo  le procedure stabilite dal Consiglio regionale per la
   realizzazione delle  azioni previste nel Programma di sostegno
   pubblico relative all'anno 1995 per la commercializzazione dei
   prodotti e l'internazionalizzazione delle imprese toscane;
b) sottoscrizione  di n.  3.000 quote sociali del Centro Affari e
   Convegni  di  Arezzo  Srl  del  valore  nominale di L. 100.000
   ciascuna;
c) il  finanziamento di  specifici progetti presentati dal Centro
   di  Firenze   per  la  Moda  italiana;  tali  progetti  devono
   contenere:

   c1) la  descrizione delle azioni corrispondenti alle finalità
       della presente legge;
   c2) la  descrizione dei risultati attesi ed in particolare dei
       benefici che  si ritiene  possano  essere  conseguiti  dal
       sistema moda a Firenze e nella Toscana;
   c3) le previsioni di spesa;
   c4) gli  impegni finanziari  degli altri  soggetti, pubblici e
       privati, che  intendono partecipare alla realizzazione dei
       progetti;
   c5) nel  caso di  progetti pluriennali, il progetto annuale su
       cui viene chiesto il finanziamento regionale.
   
Il Centro  di Firenze  per la  Moda italiana  è infine  tenuto a
presentare  al  Consiglio  regionale  una  dettagliata  relazione
sull'attività  svolta  con  il  finanziamento  regionale  e  sui
risultati raggiunti.
La Giunta  regionale, verificata  la corrispondenza  dei progetti
alle finalità di cui al presente Capo, provvede alla concessione
del finanziamento  ed alla relativa liquidazione nei limiti delle
disponibilità indicate  al comma  2 del  presente  articolo.  La
concessione del  finanziamento è subordinata alla stipula di una
convenzione fra la Regione Toscana ed il Centro di Firenze per la
moda italiana.  La  convenzione  disciplina  lo  svolgimento  dei
rapporti, i controlli e le verifiche sui risultati, i presupposti
e le modalità per la liquidazione del finanziamento, le garanzie
per  l'esatto   adempimento  degli   obblighi   derivanti   dalla
compartecipazione finanziaria  della Regione Toscana al progetto,
i casi  di decadenza dal finanziamento, e quanto altro necessario
ai sensi delle vigenti disposizioni di legge.

ARTICOLO 12

1. La  Giunta regionale realizza le finalità di cui all'art. 10,
lettera d)  in coerenza  con le  previsioni e gli obiettivi degli
atti di  programmazione  e  del  progetto  servizi  alle  imprese
mediante:

a) rifinanziamento  degli interventi  previsti all'art. 18, lett.
   d) della LR 12-04-94, n. 29 per il sostegno degli investimenti
   nel  settore   calzaturiero  da  gestire  con  convenzione  da
   stipulare con le Province di Pistoia, Firenze e Lucca;
b) sostegno  allo sviluppo  della diffusione  dell'informazione e
   del trasferimento  dell'innovazione per  le  piccole  e  medie
   imprese;
c) interventi a sostegno di iniziative per lo sviluppo di sistemi
   locali di impresa;
d) rifinanziamento degli interventi previsti all'art. 19 della LR
   12-04-94, n.  29 per la contribuzione alla formazione dei poli
   tecnologici ed  alla elaborazione del progetto esecutivo della
   rete dell'alta tecnologia.

2. Per  la realizzazione  degli interventi  di  cui  al  presente
articolo sono autorizzate le seguenti spese:

- L.   350.000.000 per gli interventi indicati alla lettera a);
- L.   300.000.000 per gli interventi indicati alla lettera b);
- L.   900.000.000 per gli interventi indicati alla lettera c);
- L. 1.500.000.000 per gli interventi indicati alla lettera d).

3. Le  procedure di  attuazione  degli  interventi  di  cui  alle
lettere b)  e c)  sono definite  dalla Giunta  Regionale entro 60
giorni dalla data di pubblicazione della presente legge.

ARTICOLO 13

1. La  Giunta regionale realizza le finalità di cui all'art. 10,
lett. e),  mediante il  rifinanziamento delle  iniziative di  cui
all'art. 20 della LR 12-04-94, n. 29.

2. Per  la realizzazione  degli interventi  di  cui  al  presente
articolo sono autorizzate le seguenti spese:

a) sostegno  allo    sviluppo  dei  rapporti  tra  committenti  e
   fornitori  nel   settore  della   subfornitura  meccanica   L.
   350.000.000;
b) sostegno dell'artigianato di qualità L. 450.000.000

ARTICOLO 14

1. La  Regione Toscana  predispone la  realizzazione del progetto
informativo sull'artigianato  di cui alla lett. f), dell'art. 10,
con l'obiettivo  di costituire  un sistema  di  monitoraggio  del
settore, di  favorire l'incontro  tra la domanda e l'offerta e di
valorizzare le informazioni disponibili; il progetto è destinato
alla pubblica utilizzazione delle informazioni.

2.  La   realizzazione  del   progetto  è  attuata  mediante  il
rifinanziamento, per una spesa di L. 100.000.000, dell'iniziativa
di cui all'art. 5 della LR 30-12-1993, n. 109.

ARTICOLO 15

1. La Regione Toscana interviene, con una autorizzazione di spesa
di L. 1.000.000.000, a favore delle iniziative, di cui alla lett.
g), dell'art.  10,  concernenti  la  realizzazione  di  opere  di
urbanizzazione previste  in piani attuativi approvati ed operanti
(Piani Insediamenti  Produttivi, Piani di Lottizzazione, Piani di
Recupero)   aventi   esplicita   destinazione   d'uso   pubblico,
artigianale  e/o   industriale  e   non  ricadenti   nelle   zone
individuate dai  programmi comunitari, mediante la concessione di
contributi in  conto capitale  nella misura massima del 20% della
spesa documentata ammissibile.

2. Possono presentare domanda i soggetti pubblici quali: EE.LL. e
Consorzi di  imprese artigianali o PMI a maggioranza pubblica e i
soggetti privati quali: PMI, imprese artigianali e loro consorzi,
rientranti nelle limitazioni previste dal DM 1.6.1993.
Ai  fini  della  dimostrazione  di  cantierabilità  delle  opere
previste   nel    progetto,   alla    domanda    devono    essere
obbligatoriamente    allegati:     copia    della     concessione
edilizia/autorizzazione rilasciata  in data  antecedente a quella
della presentazione  della domanda;  copia del progetto esecutivo
relativo  all'importo  complessivo  delle  opere  per  cui  viene
richiesto   il    finanziamento;   piano    economico-finanziario
complessivo  approvato   dal  soggetto  attuatore;  suddiviso  in
termini  di   tempi  di   realizzazione  delle   opere;   impegno
finanziario  già   assunto  in  forma  vincolante  dal  soggetto
attuatore e responsabile, almeno per l'importo di sua competenza;
elenco dei soggetti ultimi beneficiari dei contributi regionali e
determinazione prevista  di come  tale sovvenzione contribuisca a
ridurre il  costo delle  opere  di  urbanizzazione  a  favore  di
questi.

3. La  Giunta Regionale provvederà, con propri atti, da assumere
entro 60  gg. dall'entrata  in vigore  della  presente  legge,  a
definire le  modalità di  presentazione delle domande, i criteri
per la  concessione e le procedure di erogazione dei contributi e
loro rendicontazione.

ARTICOLO 16

1. La  Regione realizza  le finalità di cui all'art. 10 lett. h)
mediante:

a) la  concessione di un contributo straordinario per l'anno 1995
   al  Consorzio   regionale  fra  le  Cooperative  Artigiane  di
   Garanzia di  cui alla  LR 16-2-1987,  n. 12,  per la copertura
   delle perdite  subite a  fronte delle  operazioni  di  credito
   attivate tramite  le Cooperative  Artigiane di  Garanzia ed  i
   Consorzi Fidi  e per  la costituzione  o  dotazione  di  fondi
   diretti alla  concessione di  garanzie  sussidiarie  a  fronte
   delle operazioni  di credito  attivate tramite  le Cooperative
   Artigiane di Garanzia e i Consorzi Fidi;
b) il  concorso all'incremento  del Fondo del Consorzio regionale
   fra   le   Cooperative   Artigiane   di   Garanzia   destinato
   esclusivamente a  garantire il  consolidamento, per un periodo
   non inferiore  a cinque  anni, dell'indebitamento  da breve  a
   medio  termine   delle   imprese   artigiane   aderenti   alle
   Cooperative di  Garanzia od  ai Consorzi  FIDI  provinciali  o
   regionali; il contributo regionale dovrà essere destinato per
   il 40% ai Consorzi FIDI;
c) la  concessione per l'anno 1995 di un contributo straordinario
   a favore  del Consorzio regionale fra le Cooperative Artigiane
   di   Garanzia   per   i   programmi   di   attività   diretti
   all'assistenza,     all'informazione      tecnico-finanziaria,
   all'aggiornamento  dei  soci  delle  cooperative  e  consorzi,
   nonché  all'attività   di  qualificazione  professionale  ed
   aggiornamento degli addetti alle cooperative e consorzi.

2. Per  la realizzazione  degli interventi  di  cui  al  presente
articolo sono autorizzate le seguenti spese:

- per il contributo di cui alla lettera a) L. 1.500.000.000
- per il contributo di cui alla lettera b) L. 1.000.000.000
- per il contributo di cui alla lettera c) L.   300.000.000

3. La  Giunta regionale  provvede con  propri atti,  da  assumere
entro 60  giorni dall'entrata  in vigore  della presente legge, a
definire  le   modalità  di   presentazione  delle   istanze  di
concessione,  nonché   le  modalità   di  rendicontazione   dei
contributi di cui alle lettere a), b) e c) del presente articolo.

4. È  autorizzata  altresì  la  spesa  di  L.  200.000.000  per
l'organizzazione ed  il funzionamento della Commissione regionale
per l'Artigianato  di cui  all'art. 22  della LR 23-4-1988, n. 29
recante le  modalità previste dalla convenzione stipulata con la
Unioncamere regionale.

Capo III
INTERVENTI A FAVORE DEL SETTORE TERMALE

ARTICOLO 17

Allo scopo  di favorire il consolidamento dell'offerta termale la
Regione  Toscana   promuove  l'incentivazione   di  una  politica
promozionale   unitaria   nonché   l'interconnessione   con   le
opportunità  termali   e  turistiche,   culturali  e  artistiche
relative   ai    centri   termali,    mediante    rifinanziamento
dell'intervento previsto  all'art. 26  della LR  12-4-1994, n. 29
autorizzando all'uopo la spesa di L. 300.000.000.

Capo IV
INTERVENTI A FAVORE DEL TURISMO

ARTICOLO 18

1. Al  fine di  sostenere la  ripresa delle  attività turistiche
incentivando l'attività  di promozione della domanda turistica e
di qualificazione  dei  servizi  di  informazione  e  accoglienza
turistica  e   raccolta  dati,   la  Regione,  nell'ambito  degli
strumenti della  programmazione di  cui alla  LR 9-6-1992, n. 26,
promuove:

a) la  realizzazione di  iniziative di  promozione  turistica  in
   Italia e all'estero, nel quadro del Programma delle iniziative
   promozionali 1995;
b) l'incentivazione   dell'attività  di  commercializzazione  in
   Italia e all'estero dell'offerta turistico-ricettiva svolta in
   forma associata,  dalle imprese  turistiche e  agrituristiche,
   nel quadro di una razionale integrazione di tale attività con
   quella svolta  dai settori  dell'intermediazione e dei servizi
   turistici;
c) la  razionalizzazione dei  sistemi di rilevazione dei dati sui
   flussi   turistici   promuovendo   l'informatizzazione   delle
   strutture ricettive.

2. Per  quanto riguarda gli interventi previsti alle lettere b) e
c)  del  primo  comma,  sono  ammessi  ai  contributi  anche  gli
operatori  agricoli,   singoli  e   associati,   che   esercitano
l'attività agrituristica  ai sensi  della normativa regionale in
materia.

ARTICOLO 19

1. La  Regione persegue  le finalità di cui all'art. 18 lett. a)
in coerenza con il Programma delle iniziative promozionali per il
settore turistico 1995 adottato dal Consiglio Regionale.

2. A  tal fine  la Giunta  regionale realizza  iniziative  promo-
pubblicitarie finalizzate:

- al mantenimento dell'immagine sui mercati italiano ed estero;
- al supporto della commercializzazione dell'offerta turistica;
- alla realizzazione di azioni rivolte a mercati strategici;
- alla realizzazione di progetti regionali nei settori congressi,
  terme, montagna, mare e promozione eventi culturali;
- alla  realizzazione di  progetti interregionali  di intesa  con
  l'Ente Nazionale  Italiano per  il  Turismo  ed  altre  regioni
  italiane.

3. Per  la realizzazione  degli interventi  di  cui  al  presente
articolo è autorizzata la spesa di L. 1.500.000.000.

ARTICOLO 20

La Regione  realizza le  finalità di cui all'art. 18 lett. b) in
coerenza  con  le  previsioni  e  gli  obiettivi  degli  atti  di
programmazione, attraverso  il rifinanziamento dell'art. 30 della
LR  12-4-1994,  n.  29  autorizzando  all'uopo  la  spesa  di  L.
400.000.000.

ARTICOLO 21

1. La Regione realizza le finalità di cui all'art. 18, lett. c),
in coerenza con il "Quadro di riferimento per l'informatizzazione
del settore turismo" (deliberazione del Consiglio regionale n. 82
del 2-2-1992  e  deliberazione  della  Giunta  regionale  n.  825
dell'1-2-1993), attraverso  la concessione di contributi in conto
capitale fino  al  25%  della  spesa  ammissibile,  alle  imprese
alberghiere  e   agrituristiche  per   l'acquisto  di   dotazioni
informatiche che consentano la trasmissione in via telematica dei
dati sul movimento turistico alle Questure e alle Amministrazioni
Provinciali, con  priorità per le aree escluse dall'operatività
del Regolamento CEE 2081/93, Obiettivi 2 e 5B.

2.  Per   l'informatizzazione  delle   strutture  alberghiere   e
agrituristiche, per  le finalità di cui al presente articolo, è
autorizzata la spesa di L. 300.000.000.

3. La Giunta regionale definisce, entro 60 giorni dall'entrata in
vigore della  presente legge,  le procedure  e i  criteri per  la
concessione  dei  contributi  previsti  mediante  apposito  bando
pubblico.

Capo V
INTERVENTI A FAVORE DELLE PICCOLE E MEDIE IMPRESE COMMERCIALI

ARTICOLO 22

La Regione  Toscana, in  relazione alla  deliberazione n. 221 del
14-6-1994 "Direttive regionali per la programmazione delle grandi
strutture di vendita, indicazioni per i piani commerciali e norme
di urbanistica commerciale", favorisce le piccole e medie imprese
che intendono  associarsi, consorziarsi o trasferirsi nell'ambito
dei centri commerciali integrati al dettaglio, di cui all'art. 31
della LR 12-4-1994, n. 29.

ARTICOLO 23

1. Il  fondo di  garanzia, a modifica dell'art. 32 della LR 12-4-
1994, n.  29, è  ridotto da L. 1.250.000.000 a L. 530.000.000 ed
è destinato  al rilascio,  da parte  della Fidi  Toscana SpA, di
garanzie  sussidiarie  nella  misura  del  25%  dell'importo  del
finanziamento a  fronte degli  investimenti previsti all'art. 31,
lett. b) della citata LR 12-4-1994, n. 29.

2.  Analoga   garanzia  del   25%   dell'importo   dello   stesso
finanziamento è  rilasciata  da  parte  dei  consorzi  regionali
collettivi di  garanzia fidi  del commercio,  previa  stipula  di
convenzioni tra la Fidi Toscana SpA e i consorzi stessi.

ARTICOLO 24

1. La  disponibilità finanziaria  risultante dalla riduzione del
fondo di  garanzia disposta  dall'articolo precedente  pari a  L.
720.000.000,  con  l'aggiunta  dell'ulteriore  autorizzazione  di
spesa  di  L.  430.000.000  prevista  dalla  presente  legge,  è
destinata alla  concessione, tramite  la  Fidi  Toscana  SpA,  di
contributi in  conto capitale  a favore  delle  piccole  e  medie
imprese commerciali  associate o consorziate per le iniziative di
cui all'art. 31, lett. a) e c) della LR 12-4-1994, n. 29.

2. A  tal fine  è istituito,  presso la  Fidi  Toscana  SpA,  un
apposito fondo per un totale di L. 1.150.000.000.

3. I  contributi in conto capitale sono concessi nella misura del
7,5% dell'investimento  dei beni materiali e immateriali ritenuto
ammissibile, fino ad un importo non superiore a L. 500.000.000.

4. La Fidi Toscana provvede ad istruire le domande di contributo,
a concedere ed erogare il contributo medesimo.

ARTICOLO 25

Entro 60  giorni dall'entrata  in vigore  della  presente  legge,
sulla base  delle modifiche  agli articoli 31 e 32 della LR 12-4-
1994, n.  29 di  cui ai precedenti articoli, saranno rinnovati la
convenzione tra  la Regione  Toscana e  la Fidi  Toscana SpA e il
protocollo di  intesa tra  la Regione Toscana e le Organizzazioni
di categoria  Confcommercio e  Confesercenti di  cui all'art.  33
della citata legge 29/1994.

ARTICOLO 26

I contributi  straordinari  previsti  per  le  finalità  di  cui
all'art. 1  della LR  6-9-1993, n.  66 sono  concessi  anche  per
l'anno 1995 al Consorzio Toscana Fidi (CTF) Confcommercio-Firenze
e  la  Consorzio  Toscano  COM-Fidi  Confesercenti-Firenze  nella
misura di L. 400.000.000 ciascuno. A tali contributi si applicano
le procedure  previste dalla  stessa LR  66/93.  A  tal  fine  è
autorizzata la spesa di L. 800.000.000.

ARTICOLO 27

1. La Regione Toscana raccoglie e organizza le informazioni sullo
stato e sulla dinamica del settore commerciale, destinandolo allo
svolgimento delle  proprie funzioni  istituzionali  nonché  alla
pubblica utilizzazione.  A tal fine promuove indagini e ricerche,
nonché  la  realizzazione  di  un  sistema  informativo  atto  a
consentire il monitoraggio permanente delle principali variabili.

2. Per le iniziative di cui al comma precedente è autorizzata la
spesa di L. 120.000.000.

3. Le  procedure  di  attuazione  degli  interventi  relativi  al
progetto informativo  sul commercio  sono definite  dalla  Giunta
regionale entro  60 giorni  dalla  data  di  pubblicazione  della
presente legge.

Capo VI
INTERVENTI STRAORDINARI A FAVORE DELLA COOPERAZIONE DI LAVORO

ARTICOLO 28

La Regione  Toscana, in  relazione alla  L. n.  49 del  27.2.1985
recante "Provvedimenti  per il credito alla Cooperazione e misure
urgenti a salvaguardia dei livelli di occupazione", favorisce, in
collaborazione con  le Organizzazioni regionali di rappresentanza
e di  tutela della cooperazione, lo sviluppo delle cooperative di
lavoro  regionali.   Agli  effetti   della  presente  legge  sono
considerate cooperative di lavoro le imprese registrate come tali
presso i registri prefettizi provinciali.

ARTICOLO 29

1. Per  favorire l'iniziativa  di cui  al precedente  articolo è
autorizzata la  spesa di  L. 600.000.000 per l'istituzione presso
la Fidi  Toscana SpA  di un fondo di rotazione per la concessione
di anticipazioni finanziarie a favore di cooperative di lavoro di
nuova costituzione  ammesse ai benefici della Legge 27-2-1985, n.
49.

2. Le  anticipazioni finanziarie  sono concesse  a  fronte  degli
aumenti di capitale finalizzate all'ottenimento delle provvidenze
previste al Titolo II della citata legge 49/1985.

3. Il  rimborso delle  anticipazioni avverrà  in un  periodo non
superiore a  cinque anni  e,  comunque,  non  oltre  la  data  di
erogazione delle provvidenze di cui al comma precedente.

ARTICOLO 30

La Fidi  Toscana provvede  ad istruire le domande, a concedere ed
erogare le  anticipazioni finanziarie,  secondo le procedure e le
modalità definite  da un  Piano Indirizzo,  ai sensi dell'art. 7
della LR 9-6-1992, n. 26.

Capo VII
AGEVOLAZIONI FINANZIARIE A SOSTEGNO DELL'IMPRENDITORIA GIOVANILE

ARTICOLO 31

È autorizzata  la spesa  di L.  3.400.000.000 per l'integrazione
del fondo  costituito presso  la Fidi Toscana SpA, ai sensi e per
gli effetti di cui all'art. 7 della LR 26 aprile 1993, n. 27, per
concessione   delle    agevolazioni   finanziarie    a   sostegno
dell'imprenditoria giovanile.

ARTICOLO 32

È autorizzata  la spesa di L. 100.000.000 per l'integrazione del
fondo costituito  presso la  Fidi Toscana SpA, ai sensi e per gli
effetti di  cui all'art. 6 della LR 26 aprile 1993, n. 27, per la
concessione delle garanzie sussidiarie a nuove imprese a sostegno
dell'imprenditoria giovanile.

TITOLO IV
INTERVENTI  A   FAVORE  DELLE   STRUTTURE  DELLO  SPETTACOLO  PER
AGEVOLARE  LA  TRASFORMAZIONE  DEI  DEBITI  A  BREVE  TERMINE  IN
PASSIVITÀ A PROTRATTA SCADENZA

ARTICOLO 33

1. La  Regione Toscana  promuove  la  costituzione  di  un  fondo
speciale  rischi  da  utilizzare  per  il  rilascio  di  garanzie
sussidiarie a favore delle strutture dello spettacolo localizzate
in Toscana per la trasformazione dei debiti a breve termine verso
le banche, in passività a protratta scadenza.

2. La  Regione Toscana  promuove altresì  la istituzione  di  un
fondo speciale  rischi da  utilizzare per il rilascio di garanzie
sussidiarie a  favore dei soggetti di cui al successivo comma 3 a
fronte di  anticipazioni bancarie concesse per l'allestimento e/o
la produzione  di nuovi  spettacoli per  la parte  non coperta da
contributi pubblici.

3.  Sono  beneficiari  degli  interventi  previsti  dal  presente
articoli gli  organismi di  cui all'art. 1 della LR n. 11 del 28-
10-1980  e   successive  modificazioni   ed  integrazioni   e  le
istituzioni di cui all'art. 1 della LR 31-12-1984, n. 75.

ARTICOLO 34

1. La FIDI Toscana SpA costituisce con i contributi della Regione
Toscana e  gli eventuali  contributi degli  altri soci,  un fondo
speciale  rischi  da  utilizzare  per  il  rilascio  di  garanzie
sussidiarie  a  fronte  di  operazioni  di  credito  a  protratta
scadenza concesse  dalle banche  a titolo  di trasformazione  dei
debiti  a  breve  termine  contratti  nei  loro  confronti  dagli
organismi di cui al precedente art. 33.

2. La  garanzia sussidiaria  della Fidi  Toscana SpA  è concessa
nella misura  del 35%  dell'importo  dell'operazione  di  credito
garantita di  cui al  precedente comma. Con le disponibilità del
fondo speciale rischi di cui al precedente comma, la Fidi Toscana
SpA attiva  operazioni per  un importo  non superiore a sei volte
l'entità del  fondo. La  Fidi  Toscana  SpA  farà  fronte  alle
eventuali  perdite,   comprensive  di   capitale  ed   interessi,
derivanti  dalle  operazioni  garantite,  esclusivamente  con  le
disponibilità del fondo. La liquidazione delle eventuali perdite
è effettuata  dopo la scadenza di tutte le operazioni attivate e
garantite.

3. La Fidi Toscana SpA costituisce con i contributi della Regione
Toscana e  gli eventuali  contributi degli  altri soci  un  fondo
speciale  rischi  da  utilizzare  per  il  rilascio  di  garanzie
sussidiarie a  fronte di  anticipazioni  bancarie  concesse  agli
organismi di  cui al precedente art. 33 per l'allestimento e/o la
produzione di  nuovi spettacoli  per  la  parte  non  coperta  da
contributi pubblici.  L'importo massimo  dell'anticipo  non  può
essere superiore  al 50%  delle spese di cui sopra e comunque non
superiore all'importo  di L.  300 milioni  per  ciascun  soggetto
richiedente.

4. La  garanzia sussidiaria della Fidi Toscana SpA a fronte delle
operazioni di  cui al  precedente comma  è concessa nella misura
del 50%  dell'importo garantito.  Con le disponibilità del fondo
speciale rischi  di cui  al precedente comma, la Fidi Toscana SpA
attiva operazioni  per un  importo  non  superiore  a  sei  volte
l'entità del  fondo. La  Fidi  Toscana  SpA  farà  fronte  alle
eventuali  perdite,   comprensive  di   capitale  ed   interessi,
derivanti  dalle  operazioni  garantite,  esclusivamente  con  le
disponibilità del fondo. La liquidazione delle eventuali perdite
è effettuata  dopo la scadenza di tutte le operazioni attivate e
garantite.

ARTICOLO 35

1. Le  domande per  la  concessione  della  garanzia  sussidiaria
devono essere  presentate entro  il 30  settembre 1995  alla Fidi
Toscana SpA la quale ne curerà l'istruttoria.

2. Sono  ammissibili  alla  garanzia  sussidiaria  operazioni  di
importo non  superiore all'entità del fondo di cui al precedente
art. 34.

3. La  durata massima  delle operazioni di consolidamento è di 7
anni incluso un periodo di preammortamento fino a 2 anni.

4. La durata delle anticipazioni di cui all'art. 34, terzo comma,
è di 18 mesi.

5. Il  contributo a  carico degli  organismi, da corrispondere in
un'unica  soluzione  alla  Fidi  Toscana  SpA  al  momento  della
concessione della garanzia sussidiaria, è pari allo 0,15%, oltre
IVA, calcolato  sul capitale  iniziale e  sul capitale residuo al
termine di  ciascun anno del piano di ammortamento, oltre a spese
di istruttoria  pari  a  L.  250.000,  oltre  IVA,  per  ciascuna
pratica, da  corrispondere al  momento della  presentazione della
domanda.

6. La  Fidi Toscana  SpA, al  fine di  attivare le  operazioni di
credito, stipulerà  con le  banche una convenzione per stabilire
le condizioni, le modalità e le procedure da seguire.

ARTICOLO 36

Per  la   costituzione  del  fondo  speciale  rischi  di  cui  al
precedente art.  34, primo  comma, è  autorizzata la spesa di L.
2.000.000.000. Per  la costituzione  del fondo speciale rischi di
cui all'art.  34, terzo  comma, è  autorizzata la  spesa  di  L.
1.000.000.000.

TITOLO V
INTERVENTI DIVERSI

ARTICOLO 37

Al fine  di non  interrompere i  lavori di costruzione della diga
del Bilancino è autorizzata la spesa di L. 5.000.000.000.
La somma  sarà erogata  con le  modalità e  le  forme  previste
dall'art. 6  della LR  8-3-1993, n.  12  al  Commissario  per  la
realizzazione ed  il completamento  dell'invaso  di  Bilancino  e
delle opere  connesse che  ne disporrà l'impiego nell'ambito dei
compiti assegnati  dalla medesima LR 12/93, ivi comprese le opere
derivanti   da   vincoli   archeologici   che   condizionano   la
realizzazione e/o la funzionalità dell'invaso.

ARTICOLO 38

1. È autorizzata la spesa per un importo fino a L. 2.500.000.000
per la  concessione di  un  contributo  straordinario  alla  SAT,
Società Aeroporto  Toscano Galileo  Galilei SpA,  cui la Regione
aderisce ai  sensi della  LR  19  agosto  1978,  n.  57,  per  la
realizzazione del  progetto di  ristrutturazione arrivi nazionali
ed internazionali dell'areostazione Galileo Galilei di Pisa.

2. Alla  determinazione ed  erogazione del contributo provvede la
Giunta con  le modalità da stabilirsi in apposita convenzione da
stipularsi con la predetta Società.

3. All'autorizzazione  di spesa  di cui  al primo  comma è fatto
fronte per  L. 1.000.000.000  con  il  bilancio  1995  e  per  L.
1.500.000.000 con il bilancio 1996.

ARTICOLO 39

Per tutti  gli interventi della presente legge affidati alla Fidi
Toscana SpA  che prevedono  la concessione di contributi in conto
capitale e  in conto interessi la stessa trasmette alla Giunta ed
al Consiglio regionale entro 15 giorni dalla loro compilazione le
graduatorie  delle  domande  incluse  in  ordine  cronologico  di
presentazione,  nonché,   semestralmente,  il  rendiconto  delle
agevolazioni finanziarie concesse ed erogate.

TITOLO VI
NORME FINANZIARIE

ARTICOLO 40

1.  L'autorizzazioni  di  spesa  disposte  dalla  presente  legge
trovano copertura  nei capitoli  del bilancio  di previsione 1995
che vengono  istituiti o incrementati con la variazione di cui al
successivo articolo 40.

2. L'autorizzazione  di spesa  di cui al 3 comma dell'art. 38 per
l'anno 1996,  trova copertura nel bilancio pluriennale 1995-1997,
così come  disposto dall'art. 8 - 2 comma della LR "Disposizioni
finanziarie per il finanziamento di provvedimenti di spesa per il
periodo 1995-1997".

ARTICOLO 41

Allo  stato   di  previsione   della  Parte  Spesa  del  bilancio
dell'esercizio 1995  sono  apportate,  per  analoghi  importi  in
competenza e in cassa, le seguenti variazioni:

In diminuzione

Cap. 50060
   Fondo globale finanziamento spesa ulteriori
   programmi    di    sviluppo    (spese    di
   investimento artt. 38-87 LR 6-5-77 n. 28)   L.  48.500.000.000
                                               __________________
Totale in diminuzione                          L.  48.500.000 000
Di nuova istituzione

Cap. 13710
   Fidi Toscana  SpA Contributi in c/interessi
   su prefinanziamenti  concessi dalle  banche
   alle    piccole     e     medie     imprese
   manifatturiere,  edili   ed  estrattive,  a
   fronte di  finanziamenti a  medio  e  lungo
   termine  per   investimenti  non  agevolati
   (art. 4 LR n.12/1995)                       L.   5.000.000.000

Cap. 13720
   Partecipazione  al   capitale  sociale  del
   Centro Affari e Promozione  di  Arezzo  Srl
   (art. 11 lett. b) LR n. 12/1995)            L.     300.000.000

Cap. 13730
   Partecipazione finanziaria  alle azioni per
   il  rilancio   della  moda  intraprese  dal
   Centro di  Firenze  per  la  moda  Italiana
   (art. 11 lett.c) LR n. 12/1995)             L.   1.000.000.000

Cap. 13650
   Fondo  a   sostegno  dello  sviluppo  della
   diffusione   della   informazione   e   del
   trasferimento della  innovazione  (art.  12
   lett b) LR n. 12/1995)                      L.     300.000.000

Cap. 13640
   Interventi a  sostegno di iniziative per lo
   sviluppo di sistemi locali di impresa (art.
   12, lett. c) LR n. 12/1995)                 L.     900.000.000

Cap. 13666
   Spese   per   iniziative   concernenti   la
   realizzazione di  opere di urbanizzazione a
   carattere artigianale e/o industriale (art.
   15 LR n. 12/1995)                           L.   1.000.000.000

Cap. 13349
   Contributi    al     Consorzio    Regionale
   Cooperative di  Garanzia (LR 5/89 e art. 16
   lett. c) LR n. 12/1995)                     L.     300.000.000

Cap. 13347
   Spese   per    il    finanziamento    della
   Commissione  Regionale  dell'artigianato  e
   applicazione della LR 1-8-88 n. 54 (art. 16
   comma 4 LR n. 12/1995)                      L.     200.000.000

Cap. 13536
   Contributi   in   c/cap.   alle   strutture
   ricettive  per   l'informatizzazione  delle
   procedure per la comunicazione dei dati sul
   movimento turistico (art. 21 LR n. 12/1995) L.     300.000.000

Cap. 13625
   Fondo  per  la  Fidi  Toscana  SpA  per  la
   concessione  di   contributi  in  c/cap.  a
   favore piccole  e medie imprese commerciali
   (art. 24 LR n. 12/1995)                     L.     430.000.000

Cap. 13626
   Fondo per  la  realizzazione  del  progetto
   informativo  sul   commercio  e   studi   e
   indagini di settore (art. 27 LR n. 12/1995)  L.    120.000.000

Cap. 13740
   Fidi Toscana  SpA fondo  di  rotazione  per
   agevolare la  concessione di  anticipazioni
   finanziarie  alle   cooperative  di  lavoro
   (art. 29 LR n. 12/1995)                     L.     600.000.000

Cap. 18170
   Fidi Toscana  SpA -  fondo speciale  rischi
   per agevolare  la trasformazione dei debiti
   a breve in passività' a protratta scadenza
   delle strutture  dello spettacolo  (art. 33
   LR n. 12/1995)                              L.   3.000.000 000

Cap. 12219
   Intervento  regionale  per  la  costruzione
   della diga  del Bilancino  (art. 37  LR  n.
   12/1995)                                    L.   5.000.000.000

Cap. 25515
   Contributo   straordinario    alla   S.A.T.
   Galileo Galilei  SpA  per  la realizzazione
   del  progetto   di  ristrutturazione  degli
   arrivi nazionali ed internazionali (art. 38
   LR n. 12/1995)                              L.   1.000.000.000

Totale di nuova istituzione                    L.  19.350.000.000

In aumento e con modifica

Cap. 13130
   Agevolazioni  creditizie   a  favore  delle
   imprese agricole  per favorire il consolid.
   e la  trasform. a medio lungo termine delle
   esposizioni  a   breve  nei  confronti  del
   sistema bancario (art. 3 LR 12.4.94 n. 29 e
   art. 3 LR n. 12/1995)                       L.  14.300.000.000

Cap. 13360
   Spese   iniziative   promozionali   settore
   attività    produttive    non    agricole:
   programma promozionale  (LR 30-5-74 n. 27 e
   art. 17 lett. a) LR 12-4-94 n. 29 e art. 11
   lett. a) LR n. 12/1995)                     L.   3.000.000.000

Cap. 13665
   Fondo   per   il   sostegno   del   settore
   calzaturiero (art.  18 lett.  D) LR 12.4.94
   n. 29 e art. 12 lett a) LR n. 12/1995)      L.     350.000.000

Cap. 13662
   Partecipazione  ai   poli   tecnologici   e
   contributi alla  elaborazione del  progetto
   esecutivo della  rete della alta tecnologia
   di cui  alla LR  99/93 (art. 19 LR 12-4-94,
   n. 29 e art. 12 lett. d) LR n. 12/1995)     L.   1.500.000.000

Cap. 13664
   Finanziamento del  progetto  artigianato  e
   del piano  Appennino  per  la  subfornitura
   (art. 20  LR 12-4-94  n. 29 e art. 13 lett.
   a) LR)                                      L.     350.000.000

Cap. 13359
   Finanziamento del  progetto  artigianato  e
   del piano  Appennino per  l'artigianato  di
   qualità (art.  20 LR 12-4-94, n. 29 e art.
   13 lett. b) LR)                             L.     450.000.000

Cap. 13676
   Interventi nel  settore dell'artigianato  e
   dell'industria    promossi     o    gestiti
   direttamente  dalla   Regione.   Spese   di
   investimento (LR  30-12-93 n. 109 e art. 14
   LR)                                         L.     100.000.000

Cap. 13348
   Interventi     agevolazioni     finanziarie
   associazionismo artigiano con fini garanzia
   (art. 2,  comma 1  e 2  LR 16.2.87  n. 12 e
   art. 22  LR 12-4-94 n. 29 e art. 16 lett a)
   LR n. 12/1995)                              L.   1.500.000.000

Cap. 13350
   Contributo  al   fondo  di   garanzia   del
   consorzio  regionale   fra  le  cooperative
   artigiane di  garanzia (art.  23 LR 12.4.94
   n. 29 e art. 16 lett. b) LR n. 12/1995)     L.   1.000.000.000

Cap. 13323
Progetto terme
   promozione dell'offerta termale (art. 26 LR
   12-4-94 n. 29 e art. 17 LR n. 12/1995)      L.     300.000.000

Cap. 13537
   Spese  correnti   iniziative   promozionali
   settore  turistico  programma  promozionale
   (LR 30-5-74 n. 27 e art. 19 LR n. 12/1995)  L.   1.500.000.000

Cap. 13539
   Contributi a favore di consorzi tra imprese
   turistiche (art. 30 LR 12-4-94 n. 29 e art.
   20 LR n. 12/1995)                           L.     400.000.000

Cap. 13680
   Contributo   straordinario   a   fondi   di
   garanzia  del   consorzio  garanzia   Fidi,
   CIFIR, CTF  e COMFidi  (LR 6-9-93  n. 66  e
   art. 34  LR 12-4-94  n. 29  e art. 26 LR n.
   12/1995)                                    L.     800.000.000

Cap. 02170
   Contributo della  Regione Toscana alla Fidi
   Toscana  SpA  per la costituzione del fondo
   per  la   concessione  delle   agevolazioni
   finanziarie di cui allo art. 7 della LR 26-
   4-93 n. 27 e art. 31 LR n. 12/1995          L.   3.400.000.000

Cap. 02180
   Contributo della  Regione Toscana alla Fidi
   Toscana SpA  per la  costituzione del fondo
   di garanzie  sussidiarie di  cui all'art. 6
   LR 26-4-93 n. 27 e art. 32 LR n. 12/1995    L.     100.000.000

Totale in aumento                              L.  29.150.000.000

Riepilogo spesa

- Di nuova istituzione                         L.  19.350.000.000
- In aumento                                   L.  29 150 000.000

Totale spesa                                   L.  48.500 000.000

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 27 gennaio 1995.

CHITI

La presente  legge è  stata approvata dal Consiglio Regionale il
20-12-1994 ed  è stata vistata dal Commissario del Governo il 21
Gennaio 1995.



IMPRESE
CREDITO

