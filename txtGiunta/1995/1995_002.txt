Modifiche agli  artt. 22,  24, 29  e 38  della Legge regionale 11
agosto 1993,  n. 55  relativa a  "Norme per  l'attuazione del DSU
(Diritto allo Studio Universitario)".

Il Consiglio Regionale ha approvato il 29-11-1994
Il Commissario del Governo ha apposto il visto il 30-12-1994
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'art. 22, comma 2 della LR 11 agosto 1993, n. 55)

1. Il  comma 2, dell'art. 22  della  LR 11 agosto 1993, n. 55, è
così modificato:

   "2. I  componenti del  Consiglio di  Amministrazione durano in
   carica 5  anni, salvo  la  componente  studentesca  che  viene
   rinnovata  contestualmente  al  rinnovo  delle  rappresentanze
   studentesche  negli   organismi  di   governo  degli   Atenei,
   decadono, in  ogni caso, al termine del mandato dell'organismo
   che li  ha eletti.  Alla scadenza  del mandato il Consiglio di
   Amministrazione resta  in carica  fino al  novantesimo  giorno
   successivo alla  prima seduta del nuovo Consiglio Regionale. I
   membri possono essere confermati per una sola volta."
   
ARTICOLO 2
(Modifiche all'art. 24, comma 3 e 6  della  LR 11 agosto 1993, n.
55)

1. Il  comma 3, dell'art. 24  della  LR 11 agosto 1993, n. 55, è
così modificato:

   "3. I  Revisori restano  in carica  per la  stessa durata  del
   Consiglio di  Amministrazione e si applicano le medesime norme
   sulla decadenza  e sulla  proroga già previste per i Consigli
   di Amministrazione.  I Revisori  possono essere confermati una
   sola volta."
   
2. Il  comma 6, dell'art. 24  della  LR 11 agosto 1993, n. 55, è
così sostituito:

   "6. Le  osservazioni del  Collegio dei Revisori non sospendono
   l'esecutività degli  atti amministrativi  ma  devono  formare
   oggetto  di  espressa  determinazione  dell'organo  competente
   entro 15 giorni dalla loro ricezione."
   
ARTICOLO 3
(Modifiche all'art. 29  della LR 11 agosto 1993, n. 55)

L'art. 29 della LR 11 agosto 1993, n. 55, è così sostituito:

   "Art. 29

   1. Sono  soggetti all'approvazione del Consiglio Regionale, su
   proposta della Giunta regionale, i seguenti atti delle aziende
   per il diritto allo studio universitario:
   
   a) il regolamento organizzativo e le relative modifiche;
   b) il  Bilancio di    Previsione  con    l'allegato  piano  di
      attività annuale  e il Conto Consuntivo con copia di tutti
      gli atti  amministrativi di  variazione al  bilancio  ed  i
      risultati finali del controllo di gestione.
   
   2. Le  variazioni del  bilancio e  gli storni  di somme  da un
   capitolo all'altro  del bilancio sono deliberati, nel rispetto
   del Piano  di indirizzo,  dai Consigli di Amministrazione, che
   li trasmettono  per l'approvazione  alla Giunta regionale dopo
   l'esame  dei  Revisori  dei  conti.  Tali  atti  si  intendono
   esecutivi trascorsi  20 giorni  dalla  loro  registrazione  in
   arrivo presso gli uffici della Giunta regionale.
   
   3. Sono  soggette all'approvazione  della Giunta  regionale le
   piante organiche deliberate dai Consigli di Amministrazione."
   
ARTICOLO 4
(Modifiche all'art. 38 della LR 11 Agosto 1993, n. 55)

1. All'art.  38,  comma 4  della LR 11 Agosto 1993, n. 55, tra il
primo ed il secondo periodo, è aggiunto il seguente:

   "- Si  applica altresì il beneficio di cui all'art. 22, comma
      2, della LR 9 aprile 1990, n. 41. -
   
ARTICOLO 5
(Norma finanziaria)

1. Agli  oneri derivanti  dalla presente legge, ammontanti a lire
1.142.000.000, E  fatto fronte  con i  fondi  del  Cap.  230  del
Bilancio in corso, che presenta la necessaria disponibilità.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 3 gennaio 1995

Fratini 
(Incaricato con DPGR 18.6.1993, n. 340)

La presente  legge è  stata approvata dal Consiglio Regionale il
29-11-1994 ed è stata vistata dal Commissario del Governo il 30-
12-1994.



ORGANIZZAZIONI PUBBLICHE
SISTEMA EDUCATIVO
ORDINAMENTO

