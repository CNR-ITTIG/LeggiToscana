Contributo straordinario  per il ripiano del disavanzo economico-
finanziario  del  soppresso  consorzio  di  bonifica  della   Val
d'Orcia.

Il Consiglio Regionale ha approvato il 28-2-1995
Il Commissario del Governo ha apposto il visto il 28-3-1995
Il Presidente  della Giunta  Regionale promulga la seguente legge
regionale:

ARTICOLO UNICO

1.  Per   il  ripiano  del  disavanzo  economico-finanziario  del
soppresso  Consorzio   per  la  bonifica  della  Val  d'Orcia  è
disposto,  con   la  presente   legge,  un  contributo  regionale
straordinario pari a L. 675.411.000.

2. Il  contributo  è  destinato  al  pagamento  a  favore  della
Comunità Montana  Zona "I-2" - Area senese - delle anticipazioni
operate per  conto della  gestione del disciolto Consorzio per la
bonifica   della    Val   d'Orcia,  alla   stessa  affidata   con
deliberazione del  Consiglio  regionale  dell'8  aprile 1980,  n.
254.

3.  La   Amministrazione  regionale  provvederà  ad  erogare  il
contributo alla  Comunità montana  Zona "I-2"  - Area  senese  -
competente all'espletamento  delle funzioni  di liquidazione  del
Consorzio ai sensi della succitata deliberazione consiliare.

4. La  Comunità montana  dovrà procedere alla restituzione agli
ex consorziati  delle somme  da questi  anticipate per far fronte
all'obbligazione.

5. Alla  spesa derivante  dalla presente  legge si  provvede, per
l'esercizio finanziario  1995, mediante  prelievo  dal  Fondo  di
riserva per  spese obbligatorie  con la  seguente  variazione  di
bilancio per competenza e cassa:

Spese in diminuzione

Cap. 50240
   Fondo di riserva per spese obbligatorie     Lire - 675.411.000

Spese di nuova istituzione

Cap. 50135
   Intervento straordinario per il ripiano del
   disavanzo  economico   -  finanziario   del
   soppresso Consorzio  per la  bonifica della
   Val d'Orcia (Del. CR 8.4.1980, n. 254)      Lire + 675.411.000

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 4 aprile 1995

CHITI

La presente  legge è  stata approvata dal Consiglio Regionale il
28 febbraio  1995 ed è stata vistata dal Commissario del Governo
il 28 marzo 1995.



ASSETTO IDROGEOLOGICO
MONTAGNA
FINANZIAMENTI

