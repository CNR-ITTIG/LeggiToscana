Modificazioni alla  Legge  regionale  1  Giugno  1994,  n.  42  -
Disciplina sulla ossigenoterapia domiciliare.

Il Consiglio Regionale ha approvato il 31-10-1995
Il Commissario del Governo ha apposto il visto il 25-11-1995
Il Presidente  della Giunta  Regionale promulga la seguente legge
regionale:

ARTICOLO 1
(Sostituzione dell'art. 3 della LR 1 giugno 1994, n. 42)

L'art. 3 della LR n. 42/1994 è sostituito dal seguente:

    "Art. 3
    (Destinatari e modalità di trattamento)
    
   1. I  soggetti affetti  da insufficienza respiratoria cronica,
   per i quali possono ricorrere le condizioni di ossigenoterapia
   a lungo  termine, accedono alle strutture di cui al comma 3 al
   fine dell'ammissione al trattamento.
   
   2.  Al   fine  di  consentire  una  migliore  fruibilità  del
   servizio, l'ammissione  al trattamento  è consentita  anche a
   quei  soggetti   che,  a   seguito  della   propria  personale
   impossibilità di  accesso alla  struttura, facciano pervenire
   alla  stessa,  unitamente  alla  certificazione  medica  sulle
   proprie condizioni di salute, copia della cartella clinica con
   la  diagnosi,  gli  esami,  le  prestazioni  effettuate  e  le
   prescrizioni  terapeutiche.  La  struttura  sulla  base  delle
   documentazioni presentate,  provvede o  meno all'ammissione in
   trattamento.
   
   3. L'ammissione  al trattamento  di  ossigenoterapia  a  lungo
   termine è  subordinata all'esecuzione di specifici protocolli
   diagnostici da  parte delle strutture operative di pneumologia
   e di  fisiopatologia respiratoria o, in loro carenza, da altre
   strutture individuate dalle Aziende sanitarie".
   
ARTICOLO 2
(Sostituzione dell'art. 4 della LR 1 giugno 1994, n. 42)

L'art. 4 della LR n. 42/1994 è sostituito dal seguente:

    "Art. 4
    (Modalità di erogazione)
    
   1. La  prescrizione di  ossigenoterapia a  lungo termine  è a
   carico del  servizio sanitario  esclusivamente  in  base  alle
   modalità di cui alla presente legge.
   
   2. Per  i fini di cui all'art. 3 e allo scopo di assicurare la
   fornitura delle  bombole di ossigeno direttamente al domicilio
   dei pazienti  in conformità  a quanto  disposto dall'art. 14,
   comma 5,  del Decreto Legislativo 30 dicembre 1992, n. 538, le
   Aziende Unità  sanitarie locali  sono autorizzate a stipulare
   contratti con le ditte fornitrici aventi i requisiti di legge,
   previa gara  da effettuarsi  in base  alla vigente normativa e
   introducendo  clausole   che  consentano   la  verifica  della
   quantità di ossigeno effettivamente consumata.
   
   3.  Le   Aziende  Unità   sanitarie  locali  provvedono  agli
   ordinativi di  fornitura sulla  base delle richieste pervenute
   dalle strutture operative abilitate di cui all'art. 3".
   
ARTICOLO 3
(Abrogazione dell'art. 5 della LR 1 giugno 1994, n. 42)

1. L'articolo 5 della LR n. 42/1994 è abrogato.

ARTICOLO 4
(Sostituzione dell'art. 6 della LR 1 giugno 1994, n. 42 )

L'art. 6 della LR n. 42/1994 è sostituito dal seguente:

   "Art. 6
   8Norme finanziarie)
   
   1. Agli  oneri derivanti  dalla presente  legge  e  decorrenti
   dall'anno 1996  si provvede,  per tale  anno e  per  gli  anni
   successivi, con  legge  di  bilancio  imputando  la  spesa  al
   capitolo corrispondente al capitolo 17165 del bilancio 1995.
   
   2.   Per    l'anno   1995    continua   a   produrre   effetti
   l'autorizzazione di cui all'art. 6, comma 2, della LR 1 giugno
   1994, n. 42".

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 30 novembre 1995

CHITI

La presente  legge è  approvata dal  Consiglio Regionale  il  31
Ottobre 1995  ed è  stata vistata dal Commissario del Governo il
25 Novembre 1995.



ASSISTENZA SANITARIA

