Aumento di  capitale sociale  della  Società  Aeroporto  Toscano
Galileo Galilei SpA (SAT).

Il Consiglio Regionale ha approvato il 19-9-1995
Il Commissario del Governo ha apposto il visto il 19-10-1995
Il Presidente  della Giunta  Regionale promulga la seguente legge
regionale:

ARTICOLO 1

1. La  Giunta regionale  è autorizzata a partecipare all'aumento
del capitale  sociale della  "SAT Soc.  Aeroporto Toscano Galileo
Galilei SpA" sottoscrivendo fino ad un massimo di n. 14800 azioni
del  valore   nominale  di   L.  100.000   ciascuna,  a   seguito
dell'aumento del  capitale sociale  deliberato dall'assemblea dei
soci della società stessa in data 27-7-94.

ARTICOLO 2

1. Agli  oneri di  spesa  di  L.  1.480.000.000  derivanti  dalla
presente legge  per l'acquisto  delle azioni ai sensi dell'art. 1
si fa  fronte con  i fondi  già  allocati  sul  cap.  25537  del
bilancio 1995  e con  l'ulteriore finanziamento  a seguito  della
variazione di bilancio per competenza e cassa come segue:

Spese in diminuzioni:

Cap. 50060
   Fondo globale per il finanziamento di spese per
   ulteriori programmi di sviluppo                  L.740.000.000

Spese in aumento

Cap. 25537
   Fondo per  l'acquisto di azioni della "S.A.T. -
   Soc. Aeroporto Toscano Galileo Galilei SpA" (LR
   22.12.94 n. 107 e LR 23.10.1995 n. 94).         L. 740.000.000

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Firenze, 23 ottobre 1995

CHITI

La presente  legge è  stata approvata dal Consiglio regionale il
19-9-1995 ed  è stata vistata dal Commissario del Governo il 19-
10-1995.



TRASPORTI AEREI
FINANZIAMENTI

