Disciplina dello  Stemma,  del  Gonfalone  e  del  Sigillo  della
Regione.

Il Consiglio Regionale ha approvato il 28-12-1994
Il Commissario del Governo ha apposto il visto il 26-1-1995
Il Presidente  della Giunta  Regionale promulga la seguente legge
regionale:

ARTICOLO 1
(Oggetto della Legge)

1. La  presente legge  disciplina, ai  sensi  dell'art.  2  dello
Statuto, le  caratteristiche dello  stemma e  del gonfalone della
Regione  Toscana.  Disciplina  altresì  le  caratteristiche  del
sigillo regionale.

ARTICOLO 2
(Stemma)

1. Lo  stemma della Regione raffigurato nel bozzetto allegato sub
A) che  forma parte integrante della presente legge è costituito
dal Pegaso  in argento,  quale simbolo  del Comitato  Toscano  di
Liberazione Nazionale,  inserito in uno scudo sannitico con campo
rosso, sormontato dalla scritta "REGIONE TOSCANA"

2. La  riproduzione del  Pegaso adottato  è tratta  da  un'opera
attribuita a Benvenuto Cellini.

ARTICOLO 3
(Il Gonfalone)

1. Il  gonfalone della Regione, raffigurato nel bozzetto allegato
sub B)  che forma  parte  integrante  della  presente  legge,  è
costituito da  un drappo di colore bianco con due bande verticali
di colore  rosso e  frangia in  argento, che  reca al  centro  il
Pegaso raffigurato  nello stemma  di cui  all'articolo precedente
con la scritta "REGIONE TOSCANA" in argento.

ARTICOLO 4
(Sigillo)

1. Il  sigillo della  Regione, raffigurato  nel bozzetto allegato
sub C)  che costituisce  parte  integrante  e  sostanziale  della
presente legge,  è di  forma circolare,  riporta  al  centro  il
Pegaso, di  cui al  precedente articolo 2 ed in corona la scritta
"REGIONE TOSCANA".

ARTICOLO 5
(Uso dei segni distintivi della Regione)

1.  L'uso   dei  segni  distintivi  della  Regione  è  riservato
esclusivamente agli organi regionali.

2.  Lo   stemma  della  Regione  deve  essere  rappresentato  sul
frontespizio del Bollettino Ufficiale, su ogni atto ufficiale, su
ogni tabella  indicante gli  uffici centrali  e periferici  della
Regione, sulla  carta destinata alla corrispondenza esterna degli
organi ed uffici regionali, nonchè su ogni atto di comunicazione
istituzionale della Regione.

3. Il  sigillo della  Regione è  apposto in  calce ad  ogni atto
ufficiale degli organi regionali.

4. La disciplina relativa all'uso e alla riproduzione dei simboli
della Regione  è stabilita  dal Consiglio  Regionale con propria
deliberazione.

ARTICOLO 6
(Abrogazione di norme)

1. La  Legge Regionale  20  maggio  1975  n.  44:  "Adozione  del
Gonfalone della Regione Toscana" è abrogata.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 3 Febbraio 1995

CHITI

La presente  legge è  stata approvata dal Consiglio Regionale il
28-12-1994 ed è stata vistata dal Commissario del Governo il 26-
1-1995.

<Allegato A>
<Immagine dello Stemma>

<Allegato B>
<Immagine del Gonfalone>

<Allegato C>
<Immagine del Sigillo>

ENTE REGIONE
CELEBRAZIONI

