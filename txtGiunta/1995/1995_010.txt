Norme  di   sanatoria  relative   alla  rendicontazione  prevista
dall'art. 25,  comma 17 del DL 2 marzo 1989, n. 66 convertito con
L.  24   aprile  1989,  n.  144  e  successive  modificazioni  ed
integrazioni, per il periodo 1 gennaio 1990 - 1 marzo 1994.

Il Consiglio Regionale ha approvato il 14-12-1994
Il Commissario del Governo ha apposto il visto il 16-1-1995
Il Presidente  della Giunta  Regionale promulga la seguente legge
regionale:

ARTICOLO UNICO

1. Per  i contributi  straordinari assegnati  dalla Regione  agli
Enti locali,  a decorrere  dall'anno 1990  e fino  al 31 dicembre
1993, l'obbligo  di rendicontazione  di cui al combinato disposto
dell'art. 25,  comma 17,  del decreto  legge 2 marzo 1989, n. 66,
convertito in  legge dalla  L. 24 aprile 1989, n. 144 e dell'art.
1, comma 7 del decreto legge 18 gennaio 1993, n. 8, convertito in
legge dalla  L. 19 marzo 1993, n. 68, si intende adempiuto quanto
sia pervenuta  la rendicontazione  prevista da  leggi regionali o
regolamenti comunitari  istitutivi dei contributi medesimi, entro
i termini  e con  le modalità  previsti  dalle  stesse  leggi  o
regolamenti.

2. Per  i contributi di cui al precedente comma, qualora le leggi
o i  regolamenti istitutivi  non  prevedano  un  termine  per  la
rendicontazione, tale  obbligo si  intende  adempiuto  quando  la
rendicontazione sia pervenuta entro il 1 marzo 1994.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 20 Gennaio 1995

CHITI

La presente  legge è  stata approvata dal Consiglio Regionale il
14-12-1994 ed è stata vistata dal Commissario del Governo il 16-
1-1995.



ENTI TERRITORIALI
BILANCIO

