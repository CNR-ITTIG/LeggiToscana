Modifiche alla  Legge regionale 18 maggio 1993, n. 33 concernente
"Disciplina  tariffaria   del   trasporto   pubblico   locale   e
determinazione delle tariffe minime".

Il Consiglio Regionale ha approvato l'8-3-1995
Il Commissario del Governo ha apposto il visto l'8-4-1995
Il Presidente  della Giunta  Regionale promulga la seguente legge
regionale:

ARTICOLO 1
(Introduzione di un articolo)

1. Dopo  l'articolo 17  della LR  18.5.1983, n. 33 è aggiunto il
seguente articolo:

   "Art. 17 bis
   
   1. A  bordo dei mezzi in servizio di trasporto pubblico locale
   è obbligatoria  la vendita  dei biglietti per corsa semplice;
   ove, sui  servizi urbani, i biglietti per corsa semplice siano
   sostituiti con  biglietti a  tempo, è obbligatoria la vendita
   di questi ultimi.
   
   2. Sui  mezzi in servizio urbano, la vendita di cui al comma 1
   del presente  articolo, è obbligatoria dalle ore ventuno alle
   ore sei.
   
   3. Al  prezzo dei  biglietti venduti  a bordo  possono  essere
   applicate le seguenti maggiorazioni:
   
   a) servizio urbano: fino ad un massimo di lire mille;
   b) servizi  extraurbani: fino  ad un massimo del 30% calcolato
      sul prezzo dei biglietti venduti a terra.
   
   Il prezzo  dei biglietti  maggiorati ai sensi delle precedenti
   lettere può essere arrotondato alle mille lire superiori.
   
   4. Sui  servizi urbani l'entità della maggiorazione di cui al
   precedente  comma   è   stabilita   dai   Comuni   competenti
   all'esercizio  delle   funzioni  amministrative   relative  ai
   servizi medesimi;  sui  servizi  extraurbani  l'entità  della
   maggiorazione è  stabilita dalle  aziende di  trasporto,  che
   debbono darne comunicazione agli Enti esercenti le funzioni di
   vigilanza ai  sensi dell'art.  15 della  LR 28.2.1984,  n. 14,
   almeno 15 giorni prima dell'adozione del provvedimento."
   
ARTICOLO 2
(Norma transitoria)

1. Le  aziende sono  tenute ad  uniformarsi all'obbligo di cui al
precedente articolo entro 120 giorni dall'entrata in vigore della
presente legge.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 13 aprile 1995

CHITI

La presente legge è stata approvata dal Consiglio regionale il 8
marzo 1995  ed è  stata vistata dal Commissario del Governo il 8
Aprile 1995.



TRASPORTI

