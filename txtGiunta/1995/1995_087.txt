Liquidazione del fondo speciale rischi di cui alle LLRR n. 62/90,
27/93 e  61/95. Destinazione  delle risorse della Regione Toscana
al fondo ordinario rischi della FIDI TOSCANA SpA di cui alla LR 5
giugno 1974, n. 32. Modificazioni alla LR 27/93.

Il Consiglio Regionale ha approvato il 26.7.1995
Il Commissario del Governo ha apposto il visto l'8.8.1995
Il Presidente  della Giunta  Regionale promulga la seguente legge
regionale:

ARTICOLO 1

1. Il fondo speciale rischi costituito dalla Fidi Toscana SpA per
effetto delle  disposizioni di  cui all'art. 1 della LR 7.8.1990,
n. 62,  all'art. 6,  comma  2,  della  LR  26.4.1993,  n.  27  ed
unificato ai  sensi dell'art.  8 della  LR 14.4.1995,  n. 61,  è
posto in  liquidazione dalla  Fidi  medesima.  Le  disponibilità
residue, di  spettanza alla Regione Toscana ai sensi dell'art. 6,
comma 4,  della LR 26.4.1993, n. 27, sono attribuite direttamente
al fondo  ordinario rischi  della Fidi Toscana SpA di cui alla LR
5.6.1974, n. 32, istitutiva della Fidi Toscana SpA.

2. Il comma 2 dell'art. 8 della LR 14.4.1995, n. 61, è abrogato.

ARTICOLO 2

1. Il  comma  3  dell'art.  6  della  LR  26.4.1993,  n.  27,  è
sostituito dal seguente:

   "3. Le  convenzioni con  gli Istituti di Credito e le Società
   di Leasing  previste dagli  artt. 8  e 9 della LR 5.6.1974, n.
   32, possono  essere estese  per  il  rilascio  delle  garanzie
   sussidiarie sulle operazioni indicate al comma 1."
   
2. Sono abrogati i commi 2 e 4 dell'art. 6 della LR 26.4.1993, n.
27.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 11 agosto 1995

CHITI

La presente  legge è  stata approvata dal Consiglio regionale il
26 luglio  1995 ed  è stata  vistata dal Commissario del Governo
l'8 agosto 1995.



CREDITO

