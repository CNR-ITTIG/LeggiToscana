Integrazioni alla Legge regionale 29 marzo 1994, n. 49 "Norme per
il riordino  del  Servizio  Sanitario  Regionale"  e  alla  Legge
regionale 2  gennaio 1995, n. 1 "Disciplina sull'organizzazione e
funzionamento delle  Unità  Sanitarie  Locali  e  delle  Aziende
ospedaliere ai  sensi degli  artt. 3  e  4 del  DL 30.12.1992, n.
502 e successive modificazioni" - Norme transitorie.

Il Consiglio Regionale ha approvato il 14-2-1995
Il Commissario del Governo ha apposto il visto il 20-3-1995
Il Presidente  della Giunta  Regionale promulga la seguente legge
regionale:

ARTICOLO 1
(Modifiche  degli   assetti  territoriali  delle  Aziende  Unità
Sanitarie Locali)

1. La  verifica degli  assetti territoriali  delle Aziende unità
sanitarie locali  di cui  all'art. 25 della LR 29 giugno 1994, n.
49 è  rinviata, per  ciò che  attiene gli  assetti territoriali
delle Aziende  unità sanitarie locali 3 di Pistoia, 6 di Livorno
e 8  di Arezzo,  al termine  di vigenza del primo piano sanitario
regionale approvato  ai sensi  dell'art. 26  della LR  2  gennaio
1995, n. 1.

2. È  istituita  l'Azienda  USL  12  di  Viareggio  comprendente
l'ambito territoriale  corrispondente alla  zona "Versilia" della
Azienda USL  2 di Lucca, di cui all'allegato 1 della LR n. 49/94.
L'Azienda USL  2 di  Lucca  risulta  conseguentemente  costituita
dagli ambiti  territoriali corrispondenti  alle zone "della Valle
del Serchio"  e "della  Piana  di  Lucca",  di  cui  al  medesimo
allegato.

3. Nell'ambito  territoriale dell'Azienda  USL 10  di Firenze  è
istituita la  nuova zona "Firenze" comprendente il territorio del
Comune di Firenze.

4. I Comuni compresi, ai sensi dell'allegato 1 della LR n. 49/94,
nella zona del Valdarno Inferiore dell'Azienda USL 5 di Pisa sono
accorpati all'Azienda USL 11 di Empoli.

5.  Per   le  aree   corrispondenti  agli   ambiti   territoriali
dell'allegato 1  della LR  n. 49/94, "della Val di Nievole" della
Azienda USL  3 di  Pistoia "della  Val di  Cornia" e  "dell'Elba"
della Azienda  USL 6 di Livorno, "del Valdarno" della Azienda USL
8 di  Arezzo e per l'intera vigenza del piano sanitario regionale
di cui  al comma 1, si applicano le norme speciali e sperimentali
di cui  ai successivi  articoli; gli  stessi ambiti  territoriali
assumono la denominazione di Aree a gestione sperimentale.

ARTICOLO 2
(Istituzione dell'Azienda USL 12 di Viareggio)

1. Entro  trenta giorni  dall'entrata in  vigore  della  presente
legge, la  Giunta regionale  procede all'avviso per la nomina del
direttore generale  dell'Azienda USL  12 di  Viareggio. Per  tale
nomina  la   Giunta  regionale   osserva  la  procedura  prevista
dall'art. 17, comma 7, della LR n. 49/94.

2. Entro il termine di sessanta giorni dalla nomina, il direttore
generale dell'Azienda  USL 12 di Viareggio provvede, d'intesa con
il  direttore   generale  dell'Azienda   USL  2  di  Lucca,  alle
operazioni di  scorporo ed al subentro nella gestione della nuova
Azienda USL.

3. In  ordine alle funzioni di collegio dei revisori dei conti si
applica quanto previsto dall'art. 38, comma 6, della LR n. 1/95.

ARTICOLO 3
(Disciplina delle  Aree a gestione sperimentale di cui all'art. 1
comma 5)

1. Le  Aree a  gestione sperimentale  di cui all'art. 1, comma 5,
sono disciplinate,  per il  periodo di  vigenza del  primo  piano
sanitario regionale, con le seguenti modalità:

a) a  ciascuna   Area a  gestione  sperimentale  è  preposto  un
   responsabile che  svolge le  funzioni connesse  con l'utilizzo
   delle risorse  riferentisi  all'ambito  dell'Area  a  gestione
   sperimentale stessa, all'uopo delegate dal direttore generale,
   secondo  la  specifica  disciplina  prevista  dal  regolamento
   generale dell'Azienda USL;
b) il  regolamento generale  dell'Azienda USL  individua  formule
   organizzative che  favoriscano, nel  mantenimento  del  centro
   direzionale unitario dell'Azienda USL, lo svolgimento autonomo
   delle funzioni  operative nel  rispetto  dei  criteri  di  cui
   all'art.  6  della  LR  n.  1/95.  A  tale  scopo,  il  centro
   direzionale di  cui all'art.  3 della LR n. 1/95 si avvale del
   responsabile dell'Area a gestione sperimentale. Il regolamento
   generale dell'Azienda  USL è  adottato dal direttore generale
   dopo aver  acquisito il  parere obbligatorio  del responsabile
   dell'Area  a   gestione  sperimentale   per  quanto   di   sua
   competenza. Entro  trenta giorni  dall'entrata in vigore della
   presente legge  è predisposto  uno specifico  regolamento che
   disciplina le responsabilità direzionali dell'Area a gestione
   sperimentale;
c) nella  utilizzazione delle  risorse di  bilancio, il volume di
   risorse da  attribuire all'Area  a  gestione  sperimentale  è
   determinato secondo  gli stessi criteri di riparto adottati in
   sede regionale per l'assegnazione finanziaria all'Azienda USL.
   In tali  limiti è attribuita all'Area a gestione sperimentale
   autonomia  economico-finanziaria   con  contabilità  separata
   all'interno del bilancio dell'Azienda USL.
d) il  piano attuativo locale dell'Azienda USL, articolato in due
   aree evidenzia  distintamente la parte di pertinenza dell'Area
   a gestione  sperimentale, che  è predisposta,  nelle forme di
   cui all'art.  6, comma  3, della LR n. 49/94, dal responsabile
   della stessa  sulla  base  degli  indirizzi  della  competente
   articolazione zonale  della  Conferenza  dei  Sindaci  di  cui
   all'art. 6, comma 5, della LR n. 49/94 per le Aziende USL 3 di
   Pistoia e  8 di  Arezzo e,  per l'Azienda  USL 6  di  Livorno,
   congiuntamente dalle due articolazioni zonali della Conferenza
   di cui sopra comprese nell'Area a gestione sperimentale;
e) la  conferenza dei  Sindaci, di cui all'art. 6, comma 1, della
   LR 49/94, si riunisce in sede plenaria in occasione dell'esame
   degli atti di bilancio e dell'approvazione del piano attuativo
   locale. Il  regolamento della  Conferenza stabilisce eventuali
   altre funzioni da esaminare in sede plenaria.

ARTICOLO 4
(Responsabile di Area a gestione sperimentale)

1. Per  le Aree  a gestione sperimentale di cui all'art. 1, comma
5, il responsabile di Area a gestione sperimentale, per la durata
della verifica,  è nominato  dalla Giunta  regionale su proposta
del direttore generale.

2. Per  l'Azienda USL  6 di  Livorno, il  responsabile di  Area a
gestione sperimentale svolge anche le funzioni di responsabile di
una delle  due zone di cui all'allegato 1 della LR n. 49/94, come
modificato dall'art. 7 della presente legge, comprese nell'Area a
gestione sperimentale.

ARTICOLO 5
(Nuova articolazione dell'Azienda USL 11 di Empoli)

1. L'Azienda  USL 11  di Empoli  si articola  in  due  zone  come
individuate nell'allegato  1 di  cui all'art.  7  della  presente
legge.

ARTICOLO 6
(Conclusioni delle sperimentazioni gestionali)

1. Al  termine del  periodo di  vigenza del primo piano regionale
adottato ai  sensi dell'art.  26 della  LR n.  1/95, il Consiglio
regionale  provvede,   in  caso   di  verifica   della  validità
gestionale,  finanziaria  ed  operativa  delle  aree  a  gestione
sperimentale istituite con la presente legge, alla trasformazione
delle medesime  in Aziende  USL ai  sensi delle  leggi statali  e
regionali che le prevedono.

2. In  caso di  verifica negativa,  il  Consiglio  regionale,  su
proposta della Giunta, adotta i provvedimenti conseguenti.

ARTICOLO 7
(Modifica dell'allegato 1 della LR 29 giugno 1994, n. 49)

1. In  relazione  a  quanto  disposto  dai  precedenti  articoli,
l'allegato 1  di cui alla LR n. 49/94 è sostituito dall'allegato
1 di cui alla presente legge.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 23 marzo 1995

CHITI

La presente  legge è  stata approvata dal Consiglio Regionale il
14-2-1995 ed  è stata  vistata dal Commissario del Governo il 20
Marzo 1995.

Allegato 1
Gli ambiti  territoriali del  SSR - Ambiti aziendali e zone socio
sanitarie

AZIENDA: USL 1 di MASSA E CARRARA

Zona: della Lunigiana
Comuni:
       Aulla, Bagnone,  Casola in  Lunigiana, Comano, Filattiera,
       Fivizzano, Licciana Nardi, Mulazzo, Podenzana, Pontremoli,
       Tresana, Villafranca in Lunigiana, Zeri.
Provincia: MS
Numero comuni: 13

Zona: delle Apuane:
Comuni:
       Carrara, Fosdinovo, Massa, Montignoso.
Provincia: MS
Numero comuni: 4

                                         Totale numero comuni: 17

AZIENDA USL 2 di LUCCA

Zona: della Valle del Serchio:
Comuni:
       Bagni di  Lucca,  Barga,  Borgo  a  Mozzano,  Camporgiano,
       Careggine,  Castelnuovo   di  Garfagnana,  Castiglione  di
       Garfagnana, Coreglia  Antelminelli, Fabbriche  di Vallico,
       Fosciandora,    Gallicano,     Giuncugnano,    Minucciano,
       Molazzana, Piazza  al Serchio,  Pieve Fosciana, San Romano
       in Garfagnana,  Sillano,  Vagli  Sotto,  Vergemoli,  Villa
       Collemandina.
Provincia: LU
Numero comuni: 21

Zona: della Piana di Lucca:
Comuni:
       Altopascio,  Capannori,   Lucca,  Montecarlo,   Pescaglia,
       Porcari, Villa Basilica.
Provincia: LU
Numero comuni: 7

                                         Totale numero comuni: 28

AZIENDA USL 3 di PISTOIA

Zona: della Val di Nievole(1)
Comuni:
       Buggiano, Chiesina Uzzanese, Lamporecchio, Larciano, Massa
       e Cozzile,  Monsummano Terme,  Montecatini Terme,  Pescia,
       Pieve a Nievole, Ponte Buggianese, Uzzano.
Provincia: PT
Numero comuni: 11

Zona: Pistoiese
Comuni:
       Abetone, Agliana,  Cutigliano, Marliana, Montale, Pistoia,
       Piteglio,  Sambuca   Pistoiese,  San  Marcello  Pistoiese,
       Serravalle Pistoiese, Quarrata.
Provincia: PT
Numero comuni: 11

                                         Totale numero comuni: 22
(1) Area a gestione sperimentale

AZIENDA USL 4 di PRATO

Zona: Pratese
Comuni:
       Cantagallo,  Carmignano,   Montemurlo,  Poggio  a  Caiano,
       Prato, Vaiano, Vernio.
Provincia: FI
Numero comuni: 7

                                          Totale numero comuni: 7

AZIENDA USL 5 di PISA

Zona: dell'Alta Val di Cecina
Comuni:
       Castelnuovo di  Val di  Cecina, Montecatini Val di Cecina,
       Pomarance, Volterra.
Provincia: PI
Numero comuni: 4

Zona: della Vald'Era
Comuni:
       Bientina,  Buti,  Calcinaia,  Capannoli,  Casciana  Terme,
       Chianni,  Crespina,   Lajatico,  Lari,  Palaia,  Peccioli,
       Ponsacco, Pontedera, Santa Maria a Monte, Terricciola.
Provincia: PI
Numero comuni: 15

Zona: Pisana
Comuni:
       Calci, Cascina,  Fauglia, Lorenzana, Orciano Pisano, Pisa,
       San Giuliano Terme, Vecchiano, Vicopisano.
Provincia: PI
Numero comuni: 9

                                         Totale numero comuni: 28

AZIENDA USL 6 di LIVORNO

Zona: della Bassa Val di Cecina
Comuni:
       Casale  Marittimo,   Castellina  Marittima,  Guardistallo,
       Montescudaio, Riparbella, Santa Luce.
Provincia: PI
Numero comuni: 6
Comuni:
       Bibbona, Castagneto Carducci, Cecina, Rosignano Marittimo.
Provincia: LI
Numero comuni: 4

Zona: della Val di Cornia(1)
Comuni:
       Monteverdi Marittimo.
Provincia: PI
Numero comuni: 1

Comuni:
       Campiglia Marittinma,  Piombino, San  Vincenzo,  Sassetta,
       Suvereto.
Provincia: LI
Numero comuni: 5

Zona: dell'Elba(1)
Comuni:
       Campo nell'Elba,  Capoliveri, Marciana,  Marciana  Marina,
       Porto Azzurro, Portoferraio, Rio Marina, Rio nell'Elba.
Provincia: LI
Numero comuni: 8

Zona Livornese
Comuni:
       Capraia Isola, Collesalvetti, Livorno.
Provincia: LI
Numero comuni: 3

                                         Totale numero comuni: 27
(1) Area a gestione sperimentale unificata

AZIENDA USL 7 di SIENA

Zona: dell'Alta Val d'Elsa
Comuni:
       Casole  d'Elsa,   Colle   di   Val   d'Elsa,   Poggibonsi,
       Radicondoli, San Gimignano.
Provincia: SI
Numero comuni:5

Zona: della Val di Chiana Senese
Comuni:
       Cetona, Chianciano  Terme, Chiusi,  Montepulciano, Pienza,
       San Casciano  dei Bagni,  Sarteano, Sinalunga,  Torrita di
       Siena, Trequanda.
Provincia: SI
Numero comuni: 10

Zona: dell'Amiata Senese
Comuni:
       Abbadia    San     Salvatore,     Castiglione     d'Orcia,
       Piancastagnaio, Radicofani.
Provincia: SI
Numero comuni: 4

Zona: Senese
Comuni:
       Asciano, Buonconvento,  Castellina in Chianti, Castelnuovo
       Berardenga,  Chiusdino,  Gaiole  in  Chianti,  Montalcino,
       Monteriggioni, Monteroni d'Arbia, Monticiano, Murlo, Radda
       in Chianti,  Rapolano  Terme,  San  Giovanni  d'Asso,  San
       Quirico d'Orcia, Siena, Sovicille.
Provincia: SI
Numero comuni: 17

                                         Totale numero comuni: 36

AZIENDA USL 8 di AREZZO

Zona: del Casentino
Comuni:
       Bibbiena,   Castelfocognano,    Castel    San    Niccolò,
       Chitignano, Chiusi  della Verna,  Montemignaio,  Ortignano
       Raggiolo, Poppi, Pratovecchio, Stia, Talla.
Provincia: AR
Numero comuni: 11

Zona: della Val Tiberina
Comuni:
       Anghiari, Badia  Tebalda, Caprese Michelangelo, Monterchi,
       Pieve Santo Stefano, Sansepolcro, Sestino.
Provincia: AR
Numero comuni: 7

Zona: del Valdarno(1)
Comuni:
       Bucine, Castelfranco  di Sopra,  Cavriglia, Laterina, Loro
       Ciuffenna, Montevarchi,  Pergine Valdarno,  Pian di  Scò,
       San Giovanni Valdarno, Terranuova Bracciolini.
Provincia: AR
Numero comuni: 10

Zona: della Val di Chiana Aretina
Comuni:
       Castiglion  Fiorentino,   Cortona,  Foiano  della  Chiana,
       Lucignano, Marciano della Chiana.
Provincia: AR
Numero comuni: 5

Zona: Aretina
Comuni:
       Arezzo, Capolona, Castiglion Fibocchi, Civitella in Val di
       Chiana, Monte San Savino, Subbiano.
Provincia: Ar
Numero comuni: 6

                                         Totale numero comuni: 39
(1) Area a gestione sperimentale

AZIENDA USL 9 di GROSSETO

Zona: delle Colline Metallifere
Comuni:
       Follonica,  Gavorrano,   Massa   Marittima,   Monterotondo
       Marittimo, Montieri, Scarlino.
Provincia: GR
Numero comuni: 6

Zona: delle Colline dell'Albegna
Comuni:
       Capalbio, Isola del Giglio, Magliano in Toscana, Manciano,
       Monte Argentario, Orbetello, Pitigliano, Sorano.
Provincia: GR
Numero comuni: 8

Zona: dell'Amiata Grossetana
Comuni:
       Arcidosso, Castel  del Piano, Castell'Azzara, Roccalbegna,
       Santa Fiora, Seggiano, Semproniano.
Provincia: GR
Numero comuni: 7

Zona: Grossetana
Comuni:
       Campagnatico,   Castiglion   della   Pescaia,   Cinigiano,
       Civitella Paganico, Grosseto, Roccastrada, Scansano.
Provincia: GR
Numero comuni: 7

                                         Totale numero comuni: 28

AZIENDA USL 10 di FIRENZE

Zona: Firenze
Comuni:
       Firenze
Provincia: FI
Numero comuni: 1

Zona: Fiorentina Nord-Ovest
Comuni:
       Calenzano,  Campi   Bisenzio,  Fiesole,  Lastra  a  Signa,
       Scandicci, Sesto Fiorentino, Signa, Vaglia.
Provincia: FI
Numero comuni: 8

Zona: Fiorentina Sud-Est
Comuni:
       Bagno a  Ripoli, Barberino  Val d'Elsa,  Figline Valdarno,
       Greve in  Chianti, Impruneta, Incisa, Pelago, Pontassieve,
       Reggello, Rignano  sull'Arno, Rufina,  San Casciano Val di
       Pesa, Tavarnelle Val di Pesa.
Provincia: FI
Numero comuni: 13

Zona: del Mugello
Comuni:
       Barberino  di   Mugello,  Borgo   San  Lorenzo,  Dicomano,
       Firenzuola, Londa,  Marradi,  Palazzuolo  sul  Senio,  San
       Godenzo, San Piero a Sieve, Scarperia, Vicchio.
Provincia: FI
Numero comuni: 11

                                         Totale numero comuni: 33

AZIENDA USL 11 di EMPOLI

Zona: Empolese
Comuni:
       Capraia  e   Limite,  Castelfiorentino,   Cerreto   Guidi,
       Certaldo, Empoli,  Gambassi  Terme,  Montaione,  Montelupo
       Fiorentino, Montespertoli, Vinci.
Provincia: FI
Numero comuni: 10

Zona: Valdarno Inferiore
Comuni:
       Fucecchio
Provincia: FI
Numero comuni: 1

Comuni:
       Castelfranco  di  Sotto,  Montopoli  in  Val  d'Arno,  San
       Miniato, Santa Croce sull'Arno.
Provincia: PI
Numero comuni: 4

                                         Totale numero comuni: 15

Azienda USL 12 di Viareggio
Zona: della Versilia
Comuni:
       Camaiore,  Forte   dei  Marmi.   Massarosa,   Pietrasanta,
       Seravezza, Stazzema, Viareggio.
Provincia: LU
Numero comuni: 7
                                          Totale numero comuni: 7

ASSISTENZA SANITARIA
USL
ORDINAMENTO

