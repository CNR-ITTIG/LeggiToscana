Proroga  delle   Amministrazioni  straordinarie   e  dei  Collegi
sindacali dell'Azienda  regionale per l'edilizia regionale (ARER)
e delle  Aziende territoriali per l'edilizia residenziale (ATER).
Integrazione dell'art.  17 della Legge regionale 3 novembre 1986,
n. 49.

Il Consiglio Regionale ha approvato il 17-10-1995
Il Commissario del Governo ha apposto il visto il 17-11-1995
Il Presidente  della Giunta  Regionale promulga la seguente legge
regionale:

ARTICOLO 1
(Proroga)

1. L'Amministrazione  straordinaria  dell'Azienda  regionale  per
l'edilizia regionale  (ARER) e  delle  Aziende  territoriali  per
l'edilizia residenziale (ATER), già disposta con Legge Regionale
28 gennaio  1994, n.  11 e successive modificazioni, è prorogata
fino all'entrata  in vigore  della normativa regionale di riforma
di dette aziende e comunque non oltre il 31 dicembre 1996.

2. Il  Consiglio Regionale,  entro trenta  giorni dall'entrata in
vigore  della   presente  legge,   provvede  alla   nomina  degli
Amministratori  Straordinari  tra  i  soggetti  in  possesso  dei
requisiti di  cui all'art.  2 della LR 11/94 nonchè alla nomina,
con voto  limitato, dei  due Sindaci  di propria  competenza  per
ciascuna  azienda  tra  i  soggetti  iscritti  nel  registro  dei
revisori contabili  istituito ai sensi del decreto legislativo 27
gennaio 1992, n. 88.

3. Gli  Amministratori Straordinari  e i  Collegi Sindacali  già
nominati fino  al 31  ottobre 1995  ai sensi  della LR 11/94 come
modificata dalla Legge Regionale 16 gennaio 1995, n. 6 restano in
carica fino all'insediamento dei nuovi Amministratori e dei nuovi
Collegi sindacali.

ARTICOLO 2
(Integrazione dell'art. 17 della LR 3.11.1986, n. 49)

1. All'art. 17 della Legge Regionale 3.11.1986, n. 49 è aggiunto
il seguente sesto comma:

   6. Le variazioni successive alla pianta organica del personale
   delle aziende sono approvate con legge con le stesse modalità
   di cui  al primo  comma se  a tali  variazioni corrisponde  un
   aumento di  spesa; negli  altri casi sono adottate da ciascuna
   azienda e  approvate, su  proposta della  Giunta regionale, in
   via amministrativa dal Consiglio Regionale.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 22 Novembre 1995

CHITI

La presente  legge è  stata approvata dal Consiglio Regionale il
17 ottobre  1995 ed  è stata vistata dal Commissario del Governo
il 17 novembre 1995.



EDILIZIA

