Modifica dell'art.  1 della  LR 21.12.72,  n.  32  "Finanziamento
delle attività dei gruppi consiliari e sua rendicontazione".

Il Consiglio Regionale ha approvato il 18.7.1995
Il Commissario del Governo ha apposto il visto il 4.8.1995
Il Presidente  della Giunta  Regionale promulga la seguente legge
regionale:

ARTICOLO 1

L'articolo 1  della LR 21 dicembre 1972, n. 32 (modific. con LR 8
febbraio 1988, n. 6) è così modificato:

   "Art. 1
   
   In attuazione  dell'art. 12  dello Statuto,  a ciascun  gruppo
   consiliare organizzato secondo le prescrizioni del regolamento
   interno del  Consiglio regionale,  è assegnato  un contributo
   fisso di  L. 1.800.000  mensili ed un contributo variabile, in
   relazione  alla  consistenza  numerica,  nella  misura  di  L.
   600.000 mensili per ogni consigliere.
   
   Per  le  spese  di  aggiornamento,  studio  e  documentazione,
   comprese  l'acquisizione   di  consulenze   qualificate  e  la
   collaborazione di  esperti,  nonché  per  diffondere  tra  la
   società  civile   la  conoscenza  dell'attività  dei  gruppi
   consiliari, è  assegnato a ciascun gruppo un contributo nella
   seguente misura:
   
   a) L.   1.400.000   mensili     ai    gruppi  costituiti da un
      consigliere;
   b) L.   1.700.000   mensili     ai   gruppi costituiti  da due
      consiglieri;
   c) L.  2.100.000  mensili    ai    gruppi  costituiti  da  tre
      consiglieri;
   d) L.  2.400.000    mensili   ai  gruppi costituiti da quattro
      consiglieri;
   e) L.  2.500.000    mensili   ai   gruppi costituiti da cinque
      consiglieri;
   f) L. 2.600.000   mensili  ai gruppi costituiti da sei a sette
      consiglieri;
   g) L.  2.800.000   mensili ai gruppi costituiti da otto a nove
      consiglieri;
   h) L.  3.000.000    mensili  ai gruppi  costituiti da  dieci a
      undici consiglieri;
   i) L.  3.300.000    mensili  ai gruppi  costituiti da dodici a
      tredici consiglieri;
   l) L.  3.500.000   mensili ai gruppi costituiti da quattordici
      a quindici consiglieri;
   m) L.  3.700.000    mensili  ai gruppi  costituiti da sedici a
      diciassette consiglieri;
   n) L.  3.900.000    mensili ai gruppi costituiti da diciotto a
      venti consiglieri;
   o) L.  4.000.000    mensili ai gruppi costituiti oltre i venti
      consiglieri.
   
Il regolamento  interno del  Consiglio  regionale  disciplina  le
modalità di rendicontazione perio-dica in ordine all'impiego dei
contributi, nonché  le modalità di pubblicazione degli estratti
di detta rendicontazione (crf. art. 14 Reg. int.).

ARTICOLO 2

1. Agli  oneri derivanti  dall'applicazione della presente legge,
si fa fronte con gli stanziamenti dell'apposito capitolo di spesa
previsto nel  bilancio della  Regione per  il  funzionamento  del
Consiglio regionale.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 11 agosto 1995

CHITI

La presente  legge è  stata approvata dal Consiglio regionale il
18 luglio 1995 ed è stata vistata dal Commissario del Governo il
4 agosto 1995.



ENTE REGIONE
ORGANI

