Modifica ed  integrazione all'art.  2  della  Legge  regionale  8
gennaio 1994,  n. 11  concernente la  nomina degli amministratori
straordinari ed il rinnovo dei collegi sindacali delle aziende di
edilizia residenziale pubblica.

Il Consiglio Regionale ha approvato il 21-2-1995
Il Commissario del Governo ha apposto il visto il 25-3-1995
Il Presidente  della Giunta  Regionale promulga la seguente legge
regionale:

ARTICOLO UNICO

1. Il  terzo comma  dell'art. 2  della LR  28.1.1994,  n.  11  è
sostituito dal seguente:

   "3. Gli Amministratori straordinari decadono dall'incarico per
   una sopravvenuta causa di incompatibilità e nei casi previsti
   dalla L.  19.3.1990,  n.  55  e  successive  modificazioni  ed
   integrazioni.
   Agli Amministratori  delle ATER  è corrisposta una indennità
   mensile di  carica pari all'80% dell'indennità dei Presidenti
   delle Province,  secondo la classificazione della Provincia di
   riferimento nell'allegato  B della L. 27 dicembre 1985 n. 816,
   calcolata applicando il limite massimo secondo quanto disposto
   dall'art. 31 comma 1, lett. a) della L. 25 marzo 1992, n. 81.
   All'Amministratore dell'ARER  è  corrisposta  una  indennità
   mensile di  carica pari  al 90% dell'indennità dei Presidenti
   delle Province  con popolazione  superiore ad  un  milione  di
   abitanti,  calcolata  applicando  il  limite  massimo  secondo
   quanto disposto  dall'art. 31  comma 1,  lett. a)  della L. 25
   marzo 1993, n. 81.
   
2. Dopo  il comma  3 dell'art.  2 della  LR 28.1.1994,  n. 11  è
aggiunto il seguente:

   "4. Ai  Presidenti ed  ai membri  dei Collegi  sindacali delle
   ARER  e   dell'ATER  è   corrisposta,  rispettivamente,   una
   indennità  mensile   di  carica   pari  al   30%  ed  al  25%
   dell'indennità dei  Presidenti  delle  Province,  secondo  la
   classificazione della Provincia di riferimento nell'allegato B
   della L.  27 dicembre  1985, n.  816, calcolata  applicando il
   limite massimo  secondo quanto disposto dall'art. 31, comma 1,
   lett. a) della L. 25 marzo 1993, n. 81".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 3 aprile 1995

CHITI

La presente  legge è  stata approvata dal Consiglio Regionale il
21 febbraio  1995 ed è stata vistata dal Commissario del Governo
il 25 marzo 1995.



ORGANIZZAZIONI PUBBLICHE
EDILIZIA
PERSONALE

