Competenze dei  dirigenti regionali  in materia di tributi propri
della Regione  e di  sanzionamento amministrativo in applicazione
della Legge regionale 7 novembre 1994, n. 81.

Il Consiglio Regionale ha approvato il 28-2-1995
Il Commissario del Governo ha apposto il visto il 31-3-1995
Il Presidente  della Giunta  Regionale promulga la seguente legge
regionale:

ARTICOLO 1
(Competenze in materia di tributi regionali)

1.  Gli   atti  e   gli  adempimenti  connessi  all'accertamento,
liquidazione e riscossione dei tributi regionali, compresi quelli
relativi  alle   violazioni  alle   norme  tributarie   ed   alle
controversie sull'applicazione  dei suddetti  tributi  nonchè ai
rimborsi  degli   stessi,  sono  attribuiti  al  dirigente  della
struttura funzionalmente  preposta nell'ambito  del  Dipartimento
Finanze e Bilancio.

2. La  rappresentanza  in  giudizio,  nelle  azioni  promosse  in
materia tributaria  dinanzi al  giudice ordinario,  di competenza
del Coordinatore  del Dipartimento  Finanze e  Bilancio ai  sensi
dell'art. 14,  secondo comma, lettera a), nona alinea,  della  LR
7-11-1994, n.  81, può essere  delegata  ad  altri  dirigenti  o
funzionari dello stesso Dipartimento.

ARTICOLO 2
(Competenze in materia di sanzioni amministrative)

All'applicazione delle  sanzioni  amministrative  previste  dalla
Legge 24-11-1981,  n. 689  "modifiche al sistema penale" provvede
il dirigente  della struttura funzionalmente preposta nell'ambito
del Dipartimento  Finanze e  Bilancio, fino alla fase giudiziaria
di competenza  dell'Avvocatura regionale,  a norma  dell'art.  4,
terzo comma, della  LR  7-11-1994,  n.  83, salva la facoltà del
dirigente di  avvalersi del  disposto dell'art. 23, comma 4 della
citata L. 689/91.

ARTICOLO 3
(Abrogazione di norme)

Le disposizioni  non compatibili  con  le  norme  della  presente
legge, contenute  nelle leggi  regionali 30-12-1971,  n. 2, 15-5-
1980, n.  54 e 12-11-1993, n. 85 e loro successive modificazioni,
sono abrogate.

La presente  legge è pubblicata sul  Bollettino Ufficiale  della
Regione. è fatto obbligo a chiunque spetta di osservarla e farla
osservare come legge della Regione Toscana.

Firenze, 6 Aprile 1995

CHITI

La presente  legge è stata approvata  dal Consiglio Regionale il
28/2/1995 ed è stata  vistata dal  Commissario del Governo il 31
Marzo 1995.



ENTE REGIONE
PERSONALE
CONTABILITà CONTRATTI

