Modifiche ed  integrazioni alla  Legge regionale 17 ottobre 1983,
n. 69 e alla Legge regionale 27 ottobre 1989, n. 69 relativamente
all'esercizio delle funzioni in materia farmaceutica.

Il Consiglio Regionale ha approvato il 7-2-1995
Il Commissario del Governo ha apposto il visto il 4-3-1995
Il Presidente  della Giunta  Regionale promulga la seguente legge
regionale:

ARTICOLO 1

1. Dopo  la lettera  d) del  comma 1  dell'art. 18  della  LR  17
ottobre 1983 n. 69 sono aggiunte le seguenti lettere:

   "e) determinazione   della  indennità  di  residenza  per  le
       farmacie  rurali   e  di   gestione   per   i   dispensari
       farmaceutici;
    f)  determinazione del  contributo aggiuntivo  a favore delle
       farmacie   particolarmente    disagiate   disposto   dalla
       normativa regionale".
   
ARTICOLO 2

1. La  lettera b)  del comma  3 dell'art.  20 della LR 17 ottobre
1983, n.  69, già  sostituita dall'art.  1 della  LR 27  ottobre
1989, n. 69 è così nuovamente sostituita:

   "b) la  gestione  provvisoria  di  farmacie  urbane  o  rurali
       vacanti;"
   
ARTICOLO 3

1. Dopo  la lettera  d) del  comma 3  dell'art. 20  della  LR  17
ottobre 1983,  n. 69,  come integrato  dall'art. 1  della  LR  27
ottobre 1989, n. 69, sono aggiunte le seguenti lettere:

   "e) trasferimenti  delle farmacie  nell'ambito  della  propria
       sede  di   pertinenza,  ivi   compresi   gli   adempimenti
       conseguenti all'applicazione  dell'art. 35  della legge 23
       maggio 1950 n. 253;
    f) trasferimenti  di  titolarità delle farmacie ivi compresi
       tutti gli  adempimenti conseguenti  all'applicazione degli
       artt. 7 e 8 della legge 8 novembre 1991, n. 362."
   
ARTICOLO 4

1. L'art.  20 bis  della LR  17 ottobre  1983,  n.  69,  inserito
dall'art. 2 della LR 27 ottobre 1989, n. 69, è abrogato.

ARTICOLO 5

1. Le lettere b) e c) del comma 5 della LR 17 ottobre 1983, n. 69
sono sostituite dalle seguenti:

   "b) trasferimenti  di   farmacie  comunali  nell'ambito  della
       propria sede di pertinenza;
    c) adempimenti  connessi alla cessione di farmacie comunali e
       conseguenti  riconoscimenti   di  titolarità   ai   sensi
       dell'art. 12 della legge 8 novembre 1991, n. 362."
   
2. Le  lettere d)  ed e)  del comma  5 dell'art.  21 della  LR 17
ottobre 1983, n. 69, sono abrogate.

3. Il  comma 7  dell'art. 21  della LR 17 ottobre 1983, n. 69, è
sostituito dal seguente:

   "7. La  liquidazione a    pagamento  della  misure  economiche
       relative all'indennità  di  residenza  ed  al  contributo
       aggiuntivo per  le farmacie  rurali avviene  attraverso le
       aziende unità sanitarie locali".
   
ARTICOLO 6

1. Il  comma 1  dell'art. 22  della LR 17 ottobre 1983, n. 69, è
sostituito dal seguente:

   "1. La  Giunta    regionale  indice    concorsi,  in    ambito
       provinciale, per  il conferimento delle sedi farmaceutiche
       vacanti o  di nuova istituzione e nonché, indice concorsi
       per l'assegnazione  delle  farmacie  succursali  riservate
       all'esercizio privato."
   
2. I  commi 2  e 3  dell'art. 22 della LR 17 ottobre 1983. n. 69,
sono abrogati.

ARTICOLO 7

1. Le  aziende unità  sanitarie locali  di cui alla LR 29 giugno
1994, n.  49, provvedono  ad inviare  alla Giunta regionale, ogni
biennio,  copia  degli  atti  deliberativi  di  determinazione  e
liquidazione  dell'indennità   di  residenza  e  del  contributo
aggiuntivo.

2. Le  aziende unità  sanitarie locali  forniscono, mensilmente,
alla Giunta  regionale dopo  aver acquisito  i dati  dai  singoli
Comuni, un  resoconto di  tutti  gli  atti  di  trasferimento  di
locali, ivi  compresi gli  adempimenti di  cui all'art.  35 della
Legge 23  maggio 1950, n. 253 e di titolarità delle farmacie, ad
ogni titolo riconosciuta.

ARTICOLO 8

1.  I  Sindaci  provvedono  a  dare  seguito  alle  richieste  di
autorizzazione al  trasferimento di  locali e  della  titolarità
delle farmacie  dalla data  di entrata  in vigore  della presente
legge.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 10 marzo 1995

CHITI

La presente legge è stata approvata dal Consiglio Regionale il 7
febbraio 1995  ed è stata vistata dal Commissario del Governo il
4 marzo 1995.



FARMACIE

