Istituzione dell'Azienda Regionale Agricola di Alberese.

Il Consiglio Regionale ha approvato il 4-7-1995
Il Commissario del Governo ha apposto il visto il 27-7-1995
Il Presidente  della Giunta  Regionale promulga la seguente legge
regionale:

ARTICOLO 1
(Istituzione)

1.  è   istituita  l'Azienda   regionale,  denominata   "Azienda
Regionale  Agricola  di  Alberese",  ai  fini  dell'esercizio  di
attività agricole di cui all'art. 2135 del Codice Civile.

2. L'Azienda  Regionale Agricola di Alberese è soggetto pubblico
economico  fornito   di  personalità   giuridica,  di  autonomia
amministrativa e gestionale, nonchè di patrimonio proprio.

ARTICOLO 2
(Finalità)

1. L'Azienda:
- svolge  attività di coltivazione dei terreni di sua proprietà
  e di quelli assunti in affitto o in concessione da terzi;
- esercita la selvicoltura e l'allevamento del bestiame;
- svolge  attività di  trasformazione e  commercializzazione dei
  prodotti agricoli;
- esercita  l'agriturismo in  tutte le  sue  forme  ivi  comprese
  quelle sportive e di ricreazione;
- può  assumere partecipazioni  in altre aziende e partecipare a
  cooperative  e   consorzi  ed   associazioni  aventi  finalità
  compatibili con le attività aziendali.

2. L'Azienda  può svolgere,  su richiesta dell'Agenzia Regionale
per lo  sviluppo e  l'innovazione in agricoltura e foreste di cui
alla  LR  10.6.1993,  n.  37,  attività  di  ricerca  applicata,
sperimentazione e  dimostrazione in  campo agricolo  e forestale,
comprese le iniziative volte alla divulgazione ed alla didattica.

3. La Giunta regionale, con proprio provvedimento, può istituire
nell'Azienda Agricola  di  Alberese  e  Rispescia  un  centro  di
rappresentanza della Regione Toscana.

4.  La   Giunta  regionale   con  proprio  provvedimento,  affida
all'Azienda attività  di ricerca  per tecniche produttive legate
all'ambiente ed  allo sviluppo  sostenibile, anche  allo scopo di
costituire  presso   l'Azienda  medesima   un  polo  europeo  per
l'agricoltura sostenibile nel bacino del Mediterraneo.

ARTICOLO 3
(Organi dell'Azienda)

1. Sono organi dell'Azienda:

a) ìAmministratore
b) il Collegio dei revisori.

ARTICOLO 4
(Amministratore)

1.  L'Amministratore  è  nominato  dal  Consiglio  regionale  su
proposta della  Giunta, entro  90 giorni  dall'esecutività della
presente legge,  tra i  soggetti  esperti  in  organizzazione  ed
amministrazione con  esperienze nel settore agricolo, commerciale
e finanziario.

2. L'Amministratore  resta normalmente in carica per tre anni. è
riconfermabile  nella   carica.  I   risultati  inerenti  la  sua
attività devono  essere  espressamente  valutati  ogni  anno  al
momento dell'approvazione del bilancio dell'Azienda. Il mancato o
parziale raggiungimento  dei risultati  economici e  di  gestione
prefissati  costituisce   motivo   per   la   revoca   anticipata
dell'incarico da parte del Consiglio, su proposta della Giunta.

ARTICOLO 5
(Attribuzioni dell'Amministratore)

1.  L'Amministratore   rappresenta  legalmente  l'Azienda  ed  è
responsabile della gestione complessiva della medesima. è tenuto
ad attuare  le direttive  del Consiglio regionale e gli indirizzi
della Giunta regionale.

2. L'Amministratore  propone alla  Giunta regionale  entro il  30
settembre di  ciascun anno lo schema della relazione previsionale
programmatica ed  entro il  31 marzo  di ciascun anno il bilancio
dell'Azienda,  accompagnato  dalla  relazione  del  Collegio  dei
Revisori.

3. La  relazione previsionale  programmatica si compone del piano
pluriennale,  del  bilancio  preventivo,  della  relazione  sulla
situazione economica e patrimoniale e del piano annuale colturale
e di attività.
Il piano  pluriennale,  con  scorrevolezza  annuale,  dispone  in
ordine  agli   investimenti  da   effettuarsi   in   un   periodo
quinquennale e  al  finanziamento  dei  medesimi  ed  espone  gli
effetti economici attesi sulla gestione.
Nei documenti  della relazione  previsionale  programmatica  sono
distintamente evidenziate  le attività  della Azienda  di cui ai
comma 1), 2) e 3) del precedente articolo 2.

4.  La  relazione  previsionale  e  programmatica  deve  indicare
specificatamente  le  iniziative  che  si  intende  assumere  sul
patrimonio, aventi  natura di  straordinaria amministrazione,  di
partecipazione a  società di  capitali, nonchè di accensione di
mutui e prestiti.

5.  I  beni  immobili  del  patrimonio  aziendale  sono  alienati
mediante asta  pubblica assumendo  come base  d'asta il prezzo di
stima e col sistema delle offerte segrete in aumento.
L'alienazione avviene  a norma  degli artt. 18, 19, 20 e 21 della
LR 16.5.1991, n. 20.
L'Amministratore  dell'Azienda  provvede  a  formare  ed  emanare
l'avviso d'asta,  a presiedere  la gara  e a  stipulare l'atto di
cessione.

6. L'organizzazione  ed il  funzionamento dell'Azienda nonchè le
procedure  di  acquisizione  e  di  vendita  dei  prodotti,  sono
disciplinati da  un  regolamento  elaborato  dall'Amministrazione
entro  sei   mesi  dall'insediamento  adottato  dalla  Giunta  ed
approvato dal  Consiglio entro 60 gg. dalla data di presentazione
da parte della Giunta.

ARTICOLO 6
(Collegio dei Revisori)

1. Il  Collegio dei  Revisori è composto da tre membri effettivi
iscritti nel  registro dei  revisori contabili  di cui al decreto
legislativo 27.1.1992  n. 88.  Il Collegio  è nominato, con voto
limitato, dal  Consiglio regionale  che  ne  individua  anche  il
Presidente, e resta in carica quanto il Consiglio stesso.

2. Il Collegio, in conformità con le disposizioni della presente
legge, delle  direttive del Consiglio regionale e degli indirizzi
della Giunta, esercita la vigilanza sulla regolarità contabile e
finanziaria della  gestione, redige  la relazione di cui all'art.
5, comma  3 della  presente  legge,  nonchè  una  relazione  sul
bilancio preventivo.  Nella relazione  il Collegio può formulare
rilievi e  proposte tendenti a conseguire la migliore efficienza,
produttività ed economicità della gestione.

3. Al  Collegio dei  Revisori si  applicano le  disposizioni  del
Codice civile  relative al  Collegio sindacale delle Società per
azioni, in  quanto compatibili  con la  presente legge. Fino alla
pubblicazione  dell'elenco   di  cui   al   Decreto   legislativo
27.1.1992, n. 88 per essere nominati nel Collegio è richiesto il
possesso dei requisiti per la iscrizione nell'elenco predetto.

ARTICOLO 7
(Incompatibilità)

1. Fermo  quanto disposto  dalla legge  19 marzo  1990, n.  55  e
successive  modificazioni   ed  integrazioni,   non  può  essere
nominato Amministratore e non possono far parte del Consiglio dei
revisori i  Consiglieri regionali  e i componenti degli organi di
altri   Enti   regionali,   i   Sindaci,   i   Presidenti   delle
Amministrazioni  comunali   e  provinciali,  i  Presidenti  delle
Comunità Montane  e i  membri  degli  esecutivi  di  tali  enti,
nonchè gli  Amministratori  straordinari  delle  UU.SS.LL.,  gli
imprenditori o gli amministratori di società che forniscono beni
o prestano  servizi all'Azienda  ed i  membri degli  organi delle
organizzazioni professionali e sindacali agricole.

2. Nel  caso in  cui sia  nominato Amministratore  un  dipendente
regionale, si  applica la  disciplina di  cui alla LR n. 108/93 e
successivi  regolamenti   di  attuazione.  Nel  caso  in  cui  il
dipendente regionale  sia collocato in aspettativa, senza assegni
per tutta  la durata  dell'incarico, il periodo di aspettativa è
utile ai fini del trattamento di quiescenza e previdenza, nonchè
dell'anzianità di servizio.

ARTICOLO 8
(Decadenza)

1. L'Amministratore  decade  dall'incarico,  oltre  che  per  una
sopravvenuta causa  di incompatibilità,  anche nei casi previsti
dalla legge  19 marzo  1990, n.  55 e successive modificazioni ed
integrazioni.

ARTICOLO 9
(Sostituzione)

1 La  nomina dell'Amministratore  e dei  membri del  Collegio dei
Revisori in  sostituzione  di  quelli  decaduti,  dimissionari  o
deceduti deve  essere effettuata entro sessanta giorni dalla data
della decadenza,  delle dimissioni  o del decesso, ferme restando
le procedure per la nomina di cui agli articoli precedenti.

ARTICOLO 10
(Compensi e rimborsi spese)

1. I  compensi e le indennità per l'Amministratore ed i Revisori
sono così determinati:

a) all'Amministratore viene corrisposto un compenso annuo pari al
   trattamento  economico   spettante  al   personale   regionale
   appartenente alla  seconda qualifica  dirigenziale comprensivo
   della indennità per la funzione di coordinamento;
b) al  Presidente del  Collegio dei revisori una indennità annua
   pari   al    15   per    cento    del    compenso    spettante
   all'Amministratore;
c) ai  membri del Collegio dei Revisori una indennità annua pari
   al 10 per cento del compenso spettante all'Amministratore.

2. Ai  membri componenti  il Collegio  dei Revisori, residenti in
sede diversa da quella dell'Azienda, è dovuto inoltre, quando si
rechino alle  sedute dell'organo  di controllo, il rimborso delle
spese di  vitto e  viaggio in misura pari a quella prevista per i
dirigenti regionali.

3. All'Amministratore  è dovuto  inoltre, quando  si rechi fuori
della sede  aziendale per  motivi di  ufficio, in Comuni distanti
oltre dieci  chilometri, il  rimborso  delle  spese  di  vitto  e
viaggio  in  misura  pari  a  quella  prevista  per  i  dirigenti
regionali.

4. Le  competenze di cui ai precedenti commi sono da imputarsi al
bilancio dell'Azienda.

ARTICOLO 11
(Relazione previsionale programmatica e bilancio)

1. La  relazione previsionale  programmatica annuale  è adottata
dalla Giunta  regionale  e  trasmessa  al  Consiglio  che  dovrà
provvedere alla sua approvazione entro 30 giorni dal ricevimento.
Trascorso detto  termine la  relazione  previsionale  si  intende
approvata.

2. Il  bilancio dell'Azienda è inviato dall'Amministratore della
Giunta regionale  che provvede, nel termine di venti giorni, alla
adozione  ed   alla  trasmissione  al  Consiglio  regionale,  per
l'approvazione entro 30 giorni dal ricevimento.

3. Il  Consiglio regionale  provvede all'approvazione nel termine
di sessanta giorni dal ricevimento.

ARTICOLO 12
(Comitato tecnico aziendale)

1. Il  Comitato tecnico  aziendale  è  organismo  di  consulenza
tecnica per la gestione dell'Azienda.

2. Il Comitato è composto da sette membri nominati dal Consiglio
regionale, dei  quali uno  proposto dal  Comune di  Grosseto, uno
dalla Provincia  di Grosseto,  uno dall'Ente Parco della Maremma.
La deliberazione  di nomina  individua altresì il Presidente del
Comitato. Il Comitato dura in carica per tre anni.

3. I  membri del  Comitato devono essere esperti nelle discipline
agronomiche, zootecniche, forestali e naturalistiche.

4. Il Comitato esprime il proprio parere consultivo a maggioranza
dei suoi  membri sul  piano colturale  annuale  e  sui  contenuti
scientifici della convenzione, da stipularsi con l'ARSIA relativa
alla  realizzazione   delle  attività   di  sperimentazione,  di
ricerca, di  divulgazione e  didattica ai  sensi  rispettivamente
dell'art. 5 e dell'art. 2 comma n. 2 della presente legge.

5. Il  Comitato per  lo  svolgimento  delle  sue  attività  può
dotarsi di un apposito regolamento.

6. Ai membri del Comitato spetta, per ogni giornata di seduta, un
gettone di  presenza di  L. 100.000  (lorde), nonchè l'eventuale
rimborso delle  spese di  vitto e viaggio in misura pari a quella
prevista per i dirigenti regionali.

ARTICOLO 13
(Vigilanza)

1. La  Giunta regionale  esercita  la  vigilanza  sulla  gestione
dell'Azienda e può disporre ispezioni e controlli a mezzo di uno
o più  ispettori scelti  fra il personale regionale dirigente al
fine di verificare l'ordinato funzionamento dell'Azienda.

ARTICOLO 14
(Controllo sugli organi)

1. Gli  organi dell'Azienda  possono essere rimossi o sciolti con
decreto del  Presidente della Giunta regionale, e previa diffida,
in caso  di rilevata  inefficienza  amministrativa  o  per  gravi
violazioni  di   disposizioni  normative   o  regolamentari.  Del
predetto decreto è data informazione al Consiglio regionale.

2. Col  medesimo decreto  viene nominato un Commissario, ai sensi
dell'art. 3  della LR  16.6.1994  n.  45,  per  l'amministrazione
dell'Azienda che  resta in  carica fino  al rinnovo  degli organi
aziendali.

3. Entro il termine di sessanta giorni dall'adozione dell'atto di
cui al  primo comma,  il Consiglio  regionale, su  proposta della
Giunta, provvede alla ricostituzione degli organi.

ARTICOLO 15
(Dotazione organica)

1.  è   soggetta  ad  approvazione  della  Giunta  regionale  la
dotazione organica del personale a tempo indeterminato.
La proposta  è inviata dall'Amministratore alla Giunta regionale
che  si  esprime  su  di  essa  nel  termine  di  30  giorni  dal
ricevimento.

ARTICOLO 16
(Personale)

1. L'Azienda  assume personale  con contratto  di diritto privato
conformemente alla  disciplina portata  dal contratto  collettivo
nazionale di  lavoro per  i dirigenti, gli impiegati e gli operai
agricoli e dal contratto integrativo provinciale.

ARTICOLO 17
(Finanziamento)

1. Il finanziamento dell'Azienda è assicurato mediante:

- proventi dell'attività imprenditoriale;
- proventi  derivanti dalle attività di cui al comma 2) e 3) del
  precedente art. 2;
- contributi regionali, statali e comunitari;
- ricorso al credito;
- ulteriori entrate eventuali.

2. Gli eventuali utili di gestione sono destinati ad investimenti
migliorativi del patrimonio dell'Azienda.

3. La contabilità dell'Azienda è tenuta secondo il disposto del
Codice civile e delle altre leggi in materia.

ARTICOLO 18
(Patrimonio)

1. L'Azienda  ha un  proprio patrimonio  immobiliare e  mobiliare
determinati, in  via di  prima costituzione,  dai beni  assegnati
dalla Giunta regionale.

2.  La  Giunta  regionale  provvede  ad  individuare  i  beni  da
assegnare con  propria deliberazione  entro sei mesi dall'entrata
in vigore della presente legge.
Il verbale di consegna dei beni assegnati all'Azienda costituisce
titolo per le trascrizioni e le volture catastali, nonchè per le
iscrizioni nei pubblici registri.

3. Tale  patrimonio  potrà  essere  incrementato  con  ulteriori
assegnazioni o acquisizioni.

ARTICOLO 19
(Norma transitoria)

1. Il  personale regionale  in servizio presso l'Azienda agricola
regionale di  Alberese, entro  90 giorni  dall'entrata in  vigore
della  presente   legge,  può   chiedere   di   essere   assunto
dall'Azienda con  il contratto collettivo nazionale di lavoro dei
dirigenti e  gli impiegati  agricoli, nei  limiti della dotazione
organica di cui all'art. 15.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze 27 luglio 1995

CHITI

La  presente  legge  è  approvata  dal  Consiglio  Regionale  il
4.7.1995 ed  è stata  vistata dal Commissario del Governo il 24.
7.1995.



ORGANIZZAZIONI PUBBLICHE
AGRICOLTURA
ORDINAMENTO

