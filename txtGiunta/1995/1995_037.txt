Modifica della  Legge regionale  6 maggio  1977, n. 28 relativa a
"Ordinamento contabile regionale" a seguito della Legge regionale
7 novembre 1994, n. 81.

Il Consiglio Regionale ha approvato il 28-2-1995
Il Commissario del Governo ha apposto il visto il 31-3-1995
Il Presidente  della Giunta  Regionale promulga la seguente legge
regionale:

ARTICOLO 1

1. La  presente legge  apporta alla  LR 6  maggio 1977,  n. 28  e
successive   modificazioni    e   integrazioni    le    ulteriori
modificazioni di cui agli articoli seguenti.

ARTICOLO 2

1. è soppressa la voce "Titolo II - Programmazione Regionale".

2. L'art. 4 è sostituito dal seguente:

   "La Regione  elabora il  bilancio pluriennale  ed il  bilancio
   annuale sulla  base dei  contenuti del  programma regionale di
   sviluppo ai sensi della LR 9.6.1992, n. 26".
   
3. Sono abrogati gli articoli 5, 6, 7, 8 e 9.

ARTICOLO 3

1. L'art. 101 è sostituito dal seguente:

   "Salve le  competenze del  Consiglio e  della Giunta  ai sensi
   dello  Statuto,   alla  gestione   del  bilancio  provvede  il
   competente servizio del Dipartimento Finanze e Bilancio.
   
   Sono fatte  salve, ai  fini della  gestione del  bilancio,  le
   attribuzioni degli altri uffici e dipartimenti stabilite dalle
   leggi regionali".
   
ARTICOLO 4

1. Nel  quarto comma dell'art. 104, tra le parole "avvale" e "del
Dipartimento" sono inserite le parole "del competente servizio".

ARTICOLO 5

1. Il secondo comma dell'art. 108 è sostituito dal seguente:

   "Il Tesoriere  provvede all'incasso su ordinativo sottoscritto
   dal responsabile  del  servizio  competente  del  Dipartimento
   Finanze  e   Bilancio  o  da  altro  dirigente  o  funzionario
   direttivo  dello  stesso  servizio  allo  scopo  delegati  dal
   responsabile del servizio, ai sensi dell'art. 16, primo comma,
   lett. c) della LR 7.11.1994, n. 81".
   
ARTICOLO 6

1. L'art. 110 è sostituito dal seguente:

   "Salve le  competenze del  Consiglio e  della Giunta  ai sensi
   dello Statuto,  i dirigenti  regionali, ai fini dell'esercizio
   delle funzioni  di cui  all'art. 11 della LR 7.11.1994, n. 81,
   assumono, in conformità all'art. 14 della presente legge, gli
   impegni di spesa con atto amministrativo da essi emanato e nei
   limiti dei  rispettivi stanziamenti di competenza del bilancio
   in corso".
   
ARTICOLO 7

1. L'art. 111 è sostituito dal seguente:

   "I  soggetti   indicati  nell'articolo  precedente  provvedono
   all'assunzione degli impegni di spesa sulla base:
   
   a) della  proposta di  impegno, completa  dell'indicazione dei
      capitoli di  competenza della spesa stessa. Se l'impegno è
      da assumere  con atto  di competenza  della  Giunta  o  del
      Consiglio,  la  proposta  di  impegno  è  predisposta  dal
      dirigente regionale del competente servizio;
   b) del  riscontro  di  rispondenza  al  bilancio  dell'impegno
      proposto, da parte del competente servizio del Dipartimento
      Finanze e Bilancio relativamente a:
   
      1) all'oggetto dei capitoli di imputazione della spesa.
      2) alla capienza degli stessi;
      3) alla idoneità della documentazione a corredo;
      4) alla registrazione dell'impegno, ai sensi dell'art. 117.
      
   Sono fatti  salvi,  agli  effetti  di  cui  al  comma  1,  gli
   adempimenti e  gli  eventuali  pareri  degli  altri  uffici  e
   dipartimenti, secondo le rispettive attribuzioni".
   
ARTICOLO 8

1. Nell'art.  112 è  inserito, tra il primo ed il secondo comma,
il seguente ulteriore comma:

   "Non può,  altresì, farsi  luogo al  pagamento  delle  spese
   conseguenti agli  atti emanati  dai dirigenti  regionali con i
   quali sono  assunti i  relativi impegni, se tali atti non sono
   divenuti esecutivi  ai sensi  dell'art. 28, primo comma, della
   LR 7.11.1994, n. 81".
   
ARTICOLO 9

1. L'art. 113 è sostituito dal seguente:

   "Fermo quanto  previsto dall'articolo precedente, al pagamento
   della spesa,  impegnata ai  sensi dell'art.  110, si  provvede
   previa nota sottoscritta dal competente dirigente con il quale
   la spesa  stessa  è  resa  liquida  ed  esigibile,  ai  sensi
   dell'art.  15,   secondo  comma,  nei  limiti  dei  rispettivi
   stanziamenti di cassa del bilancio in corso.
   
   Il dirigente  liquida la  spesa ai  sensi del comma precedente
   dopo aver verificato l'adempimento dell'obbligazione dal quale
   sorge per  l'amministrazione l'obbligo  a disporre il relativo
   pagamento, e la rispondenza tecnica delle note di spesa.
   
   Le liquidazioni  di spesa sono sottoposte solo al controllo di
   cui all'art.  28, primo  comma, lettera  a) della  LR 81/94 da
   parte del  competente  servizio  del  Dipartimento  Finanze  e
   Bilancio consistente:
   
   a) nella  verifica della  rispondenza contabile  delle note di
      spesa stesse;
   b) nel  riscontro di  rispondenza al  bilancio  dei  pagamenti
      proposti relativamente:
      b1) ai punti di cui alla lettera b) dell'art. 111;
      b2) alle   registrazioni  della    liquidazione,  ai  sensi
          dell'art. 117.
      
   Agli adempimenti  di cui  al comma  che precede si provvede ai
   sensi del secondo comma dell'art. 117 citato.
   
   Qualora le  risultanze di cui al punto b) che precede facciano
   riscontrare che il rispondente capitolo non ha capienza per il
   pagamento della  somma liquidata, l'atto può essere adottato,
   con riserva  di utilizzazione  del fondo  di cui  all'art. 86,
   secondo la disciplina del capo seguente.
   
   Ove, in  sede di  liquidazione della  spesa, si accerti che la
   stessa  supera   l'entità      dell'impegno   assunto,   alla
   liquidazione residua  si può  provvedere solo previa adozione
   di nuovo  atto di  impegno ai  sensi dell'art.  110, fermo  il
   disposto dell'art. 112.
   
   Ove  si  accerti  che  la  spesa  da  liquidare  è  inferiore
   all'entità  dell'impegno   assunto,  l'atto  di  liquidazione
   medesimo  dispone   che   il   corrispondente   capitolo   sia
   rimpinguato della quota impegnata e non liquidata".
   
ARTICOLO 10

1. L'art. 114 è sostituito dal seguente:

   "L'ordinativo del  Tesoriere  regionale  a  pagare  le  somme,
   impegnate e  liquidate a  norma degli  articoli precedenti, è
   dato  mediante   mandato  sottoscritto  dal  responsabile  del
   servizio competente  del Dipartimento  Finanze e Bilancio o da
   altro dirigente  o funzionario direttivo dello stesso servizio
   allo scopo  delegati dal  responsabile del  servizio ai  sensi
   dell'art. 16,  primo comma,  lett. c)  della LR  7.11.1994, n.
   81".
   
ARTICOLO 11

1. è abrogato l'art. 115.

ARTICOLO 12

1. L'art. 116 è sostituito dal seguente:

   "L'ordinativo  al   Tesoriere  regionale  a  pagare  la  somma
   relativa a  spese fisse  può essere  dato  mediante  ruoli  o
   prospetti.
   
   L'emissione dell'ordinativo  è subordinato  all'emanazione da
   parte del  competente dirigente  degli atti  di impegno  e  di
   liquidazione della  spesa ed in conformità agli articoli 110,
   111, 112, 113 e 114".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 6 Aprile 1994

CHITI

La presente  legge è  stata approvata dal Consiglio Regionale il
28-2-1995 ed  è stata vistata dal Commissario del Governo il 31-
3-1995.



ENTE REGIONE
CONTABILITà CONTRATTI

