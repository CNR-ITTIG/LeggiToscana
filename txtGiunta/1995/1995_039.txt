Modifica della  Legge regionale 4 dicembre 1978, n. 73 relativa a
"Disciplina delle  aperture di  credito per  il  pagamento  delle
spese regionali" a seguito della Legge regionale 7 novembre 1994,
n. 81.

Il Consiglio Regionale ha approvato il 28-2-1995
Il Commissario del Governo ha apposto il visto il 31-3-1995
Il Presidente  della Giunta  Regionale promulga la seguente legge
regionale:

ARTICOLO 1

Alla LR  4-12-1978, n.  73 e successive modifiche ed integrazioni
sono apportate le modificazioni di cui ai successivi articoli.

ARTICOLO 2

L'art. 2 è sostituito dal seguente:

   "1. Il  dirigente di  servizio competente per materia, dispone
   aperture di  credito, sia  in conto  competenza sia  in  conto
   residui, presso la Tesoreria Regionale a favore di dipendenti,
   di qualifica  non inferiore a quella di funzionario direttivo,
   che assumono  la denominazione  di funzionari  delegati per il
   pagamento delle spese di seguito indicate:
   
   a) spese  fisse ed indennità non prestabilite in somma certa,
      indennità di missione e di trasferimento;
   b) spese  da farsi in occorrenze straordinarie per le quali il
      pagamento debba essere immediato;
   c) spese  per il  funzionamento degli  uffici  e  dei  servizi
      regionali.
   d) spese  per  le    quali  le    leggi  regionali  dispongono
      l'apertura di credito.
   
   2. La  Giunta Regionale,  su  proposta  del  responsabile  del
   competente Servizio  del Dip.  Finanze e  Bilancio, può,  con
   proprie direttive, autorizzare i dirigenti a disporre aperture
   di credito anche per spese diverse da quelle indicate al comma
   1.
   
   3. I  funzionari delegati  utilizzano  l'apertura  di  credito
   disposta ai  sensi dei  precedenti commi con i poteri di spesa
   loro attribuiti in attuazione della LR 7-11-1994, n. 81.
   
   4. Per  il  pagamento  delle  spese  imputabili  al  fondo  di
   rappresentanza istituito con LR n. 42 del 28-7-1976 continuano
   ad  essere  applicate  le  disposizioni  ivi  contenute  e  le
   aperture di  credito sono disposte dal Presidente della Giunta
   Regionale."
   
ARTICOLO 3

1. Nell'art.  3, comma  1 la  locuzione "La  deliberazione con la
quale la  Giunta regionale" è sostituita dalla locuzione "L'atto
che autorizza l'apertura di credito".

2. Sono  abrogati le  disposizioni contenute nel comma 1 lett. e)
ed i commi 2 e 3 dell'art. 3.

ARTICOLO 4

1. Nel  comma 1 dell'art. 4  dopo la parola "cura" è inserita la
locuzione "del competente servizio".

2. Nel  comma 6  dell'art. 4  dopo la  locuzione "le somme pagate
nell'esercizio  ed   il"  è inserita  la  locuzione  "competente
servizio del".

3. L'ultimo comma dell'art. 4 è sostituito dal seguente:

   "In tal caso il  mandato relativo  all'ordine di  accredito è
   assunto con le modalità di cui all'art. 113 della LR 6-5-1977
   n. 28 e successive modificazioni".
   
ARTICOLO 5

Nel comma 1, lett. a), dell'art. 5 dopo la locuzione "esigenze di
pagamento" è inserita la locuzione "di spesa di minimo ammontare
o a carattere urgente".

ARTICOLO 6

1.  Nell'art.   8,  comma   1,  e   nell'art.  9,  comma  1  sono
rispettivamente eliminate le locuzioni "e sue Sezioni decentrate"
e "e delle sue Sezioni decentrate".

2. L'ultimo comma dell'art. 9 è sostituito dal seguente:

   "I predetti  funzionari delegati  possono emettere  ordinativi
   diretti di  esecuzione per  le spese di cui al comma 1, quando
   il loro  importo non  superi L.  1.500.000  per  ogni  singola
   fornitura  o   prestazione,  previa   richiesta   alle   ditte
   interessate di più preventivi, ove possibile.
   
Al di  sopra di detto limite il funzionario delegato provvede con
proprio atto.

Il limite  di spesa  predetto può altresì essere  superato  per
l'assunzione di  spese aventi  prezzi amministrati,  tariffari  o
contrattualmente  predeterminati  ed  è  annualmente  aggiornato
sulla base  della  variazione di percentuale verificatasi fra gli
indici   generali    dei   prezzi    al    consumo    dell'intera
collettività nazionale relativi al mese di settembre dell'ultimo
anno".

ARTICOLO 7

L'art. 11 è sostituito dal seguente:

   "I funzionari delegati di cui agli articoli 9 e 10, secondo le
   rispettive competenze,  inoltrano al  competente servizio  del
   Dipartimento Finanze  e Bilancio,  per ciascuna  delle voci di
   spesa di  cui agli articoli precedenti, entro il 31 ottobre di
   ciascun  anno,   una  richiesta   analitica   riflettente   il
   presumibile fabbisogno dell'anno successivo.
   
   Il servizio di cui al precedente comma, valutata la congruità
   dei singoli  fabbisogni e  delle relative  spese,  approva  il
   piano  di   ripartizione  corredato   delle   valutazioni   di
   congruità.
   
   L'apertura di  credito è disposta ai  sensi dell'art.  1  una
   volta effettuati gli adempimenti di cui al precedente comma".
   
ARTICOLO 8

L'art. 13 è sostituito dal seguente:

   "Entro   sessanta   giorni   dalla   scadenza   dell'esercizio
   finanziario,   comunque   in   caso   di   completo   utilizzo
   dell'apertura di  credito ed  ogni qualvolta  venga  meno  per
   qualsiasi  causa   la  qualifica   di  funzionario   delegato,
   quest'ultimo  deve   rendere  al   competente   servizio   del
   Dipartimento  Finanze   e  Bilancio   il  conto   delle  spese
   sostenute, distintamente per ciascun capitolo di bilancio, sia
   in conto competenza che in conto residui.
   
   Fanno eccezione  all'obbligo  di  rendicontazione  di  cui  al
   precedente   comma   le   spese   imputabili   al   fondo   di
   rappresentanza del Presidente della Giunta Regionale istituito
   con LR  n. 42 del 28-7-1976 cui continuano ad essere applicate
   le  disposizioni   contenute  nell'art.   3  in   materia   di
   rendicontazione".
   
ARTICOLO 9

Nel primo comma dell'art. 14 è eliminata la locuzione "approvato
dalla Giunta regionale".

ARTICOLO 10

L'art. 15 è sostituito dal seguente:

   "Il competente  servizio del  Dipartimento Finanze e Bilancio,
   eseguiti i  riscontri ed  i controlli di competenza, approva i
   rendiconti.
   
   Qualora dall'esame  degli  atti  emergono  irregolarità nella
   tenuta dei conti o carenza nella documentazione giustificativa
   delle spese,  lo stesso  servizio restituisce il rendiconto al
   funzionario delegato  con invito  a provvedere  alla  relativa
   regolarizzazione entro un congruo termine e comunque non oltre
   30 giorni.
   
   Il   dirigente   della   struttura   funzionalmente   preposta
   nell'ambito del  Dipartimento Finanze  e Bilancio provvede con
   proprio atto  all'approvazione dei  rendiconti dando discarico
   al funzionario delegato delle somme rendicontate.
   
   Il funzionario  delegato è personalmente  responsabile  delle
   spese e della regolarità dei pagamenti disposti ed eseguiti".

La presente  legge è pubblicata sul  Bollettino Ufficiale  della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 6 Aprile 1995

CHITI

La presente  legge è stata approvata  dal Consiglio Regionale il
28-2-1995 ed èstata vistata dal Commissario del Governo il 31-3-
1995.



ENTE REGIONE
CONTABILITà CONTRATTI

