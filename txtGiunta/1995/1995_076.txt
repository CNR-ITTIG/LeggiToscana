Modifiche ed  integrazioni alla  Legge regionale 27 gennaio 1995,
n. 12 "Interventi straordinari a favore delle imprese toscane per
il 1995.".

Il Consiglio Regionale ha approvato il 22-6-1995
Il Commissario del Governo ha apposto il visto il 14-7-1995
Il Presidente  della Giunta  Regionale promulga la seguente legge
regionale:

ARTICOLO 1

1. Nell'art. 10 della LR 27.1.1995, n. 12, il primo comma è
integrato come segue:

    "i) sostegno ad iniziative di "workers by out",
     l) sostegno alla promozione degli investimenti in Toscana".
    
2. All'art. 11, il primo alinea del secondo comma è sostituito
come segue:

    "L. 2.835.000.000  per gli  interventi indicati  alla lettera
    a)"
    
3. Dopo l'art. 16 della LR 27.1.1995, n. 12, sono aggiunti i
seguenti articoli:

    Articolo 16/bis.
    
    1. La  Regione realizza le finalità di cui all'art. 10 lett.
    i) mediante  un contributo  straordinario per  l'anno 1995 di
    Lit. 100.000.000 a società dotata di personalità giuridica,
    costituita  da   personale  dipendente   dello   stabilimento
    Cantiere   Navale    "L.   Orlando"   di   Livorno   o   loro
    rappresentanti,  con   lo  scopo   di  rilevare   lo   stesso
    stabilimento navale".
    
    2. Il  soggetto beneficiario  di cui  al comma  precedente è
    tenuto a  presentare istanza  alla Regione  Toscana entro  30
    giorni dall'entrata  in vigore  della  presente  legge,  pena
    l'esclusione  dal  finanziamento,  corredata  dalla  seguente
    documentazione:
    
       a) certificato  di iscrizione  alla Camera  di  Commercio,
       Industria, Artigianato e Agricoltura;
       b) atto costitutivo, statuto o regolamento;
       
    3. La  Giunta regionale provvede con proprio atto a concedere
    il contributo  di cui  trattasi per  spese di  consulenza  su
    commercializzazione  e   marketing  di   consulenza  tecnico-
    finanziaria ed amministrativa per la definizione del progetto
    industriale e  per spese  generali effettuate  con decorrenza
    dalla data  di costituzione della società di cui al comma 1,
    a fronte  della presentazione  di preventivo  dettagliato  di
    spesa  e  di  relazione  illustrativa  delle  iniziative.  Un
    anticipo del 10% del contributo di cui trattasi sarà erogato
    all'atto   della   concessione.   Le   ulteriori   erogazioni
    avverranno   subordinatamente    alla   presentazione   della
    documentazione di spesa per importi non inferiori al 20%, del
    contributo di  cui trattasi,  eccetto l'ultima erogazione che
    sarà effettuata  non oltre  12 mesi  dall'entrata in  vigore
    della presente Legge.
    
    4. Il  contributo di  cui al  comma 1 non si cumula con altri
    interventi di  sostegno  che  potranno  essere  erogati  allo
    stesso soggetto  per le  finalità  previste  dalla  presente
    legge.
    
    Articolo 16/ter
    
    1. La Regione realizza le finalità di cui all'art. 10, lett.
    l) mediante la concessione di un contributo straordinario per
    l'anno 1995 di L. 65.000.000 alla Provincia di Livorno per la
    costituzione e l'avvio, d'intesa con la Provincia di Pisa, di
    una "Agenzia di marketing" dell'Area Pisa-Livorno finalizzata
    soprattutto alla  promozione di  nuove iniziative  produttive
    connesse con  il sistema  delle istituzioni scientifiche e di
    ricerca esistenti nell'area.
    
    2. La  Giunta regionale provvede con proprio atto a concedere
    il contributo  di cui  trattasi subordinatamente alla stipula
    di  convenzione   o  di   accordo   di   programma   con   le
    Amministrazioni  provinciali   interessate,  comportanti   la
    previsione di  un  pari  concorso  finanziario  per  ciascuna
    Amministrazione provinciale.
    
ARTICOLO 2

1. Agli  oneri derivanti  dall'attuazione della presente legge si
fa fronte  con la  seguente variazione  di bilancio di previsione
1995, apportata  per analogo  importo agli  stati  di  previsione
della competenza e della cassa della parte spesa:

In diminuzione

Cap. 13360
   Spese iniziative promozionali settore attività
   produttive non agricole: programma promozionale
   (LR 30-5-1974  n. 27 ed art. 17 lett. a) LR 12-
   4-1994 n.  29  ed  art.  11,  lett.  a)  LR  n.
   12/1995)                                        L. 165.000.000

                         Totale in diminuzione     L. 165.000.000

Di nuova istituzione

Cap. 13667
   Contributo per  iniziative di  "workers by out"
   (art.   16/bis    LR   12/1995   e   successive
   modificazioni)                                  L. 100.000.000

Cap. 13668
   Contributo  straordinario   alla  Provincia  di
   Livorno per  la costituzione  e  l'avvio  della
   "Agenzia di  Marketing" dell'Area  Pisa-Livorno
   (art.   16/ter    LR   12/1995   e   successive
   modificazioni)                                   L. 65.000.000

Totale in aumento                                  L. 165.000.000

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 19 luglio 1995

CHITI

La presente  legge è  stata approvata dal Consiglio regionale il
22 Giugno 1995 ed è stata vistata dal Commissario del Governo il
14 Luglio 1995.



IMPRESE
FINANZIAMENTI

