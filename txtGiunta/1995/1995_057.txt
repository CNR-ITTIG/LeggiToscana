Concorso della  Regione Toscana  ai piani  di riassorbimento  dei
disavanzi  delle   aziende  di   trasporto  pubblico   locale  di
proprietà privata.

Il Consiglio Regionale ha approvato l'8-3-1995
Il Commissario del Governo ha apposto il visto l'8-4-1995
Il Presidente  della Giunta  Regionale promulga la seguente legge
regionale:

ARTICOLO 1

1. La  Regione Toscana  concorre al  riassorbimento dei disavanzi
delle aziende  di trasporto pubblico locale di proprietà privata
nell'ambito dei  piani finanziari  di cui  all'art. 1 del DL 1-4-
1995  n.  98  mediante  un  contributo  straordinario  di  L.  10
miliardi;

2. Il  contributo regionale di cui al comma 1 è ripartito fra le
aziende, il  cui piano  di risanamento  è stato  approvato dalla
Regione ai  sensi dell'art. 3 della LR 11 agosto 1993 n. 53 e che
siano in  attività alla data di entrata in vigore della presente
legge, in proporzione al complessivo disavanzo degli esercizi per
gli anni  1987-1993 quale  rideterminato ai  sensi  del  comma  5
dell'art. 1 del DL 1.4.1995 n. 98.

3.  Nell'ipotesi   in  cui   in  cui   non  sia   intervenuta  la
rideterminazione del complessivo disavanzo ai sensi del comma 2 e
in attesa  di tale  rideterminazione, è erogato alle aziende, su
domanda da  presentare entro  30 giorni  dalla data di entrata in
vigore della  presente legge  e con  atto del  dirigente preposto
alla competente  struttura regionale,  un acconti i L. 7 miliardi
sul contributo  di cui  al comma  1, in  proporzione ai disavanzi
risultanti dai  conti consuntivi aziendali trasmessi alla Regione
ai sensi  dello art. 6 della LR 3 gennaio 1984 n. 1 e non coperti
dai contributi  di cui  all'art. 6  della legge 10 aprile 1981 n.
151.

4. Il  contributo di  cui al  comma 1 è ripartito fra le aziende
con atto  del dirigente  di cui  al comma 3, dopo la approvazione
dei  piani  di  riassorbimento  di  cui  al  DL  1-4-1995  n.  98
provvedendosi in tale sede al conguaglio degli acconti erogati ai
sensi del comma 3".

ARTICOLO 2

1. Il  comma 2  dell'art. 2 della 11 agosto 1993 n. 53 così come
sostituito dalla  LR 28  dicembre 1994  n. 112  è sostituito dal
seguente:

   "2. La  Regione, ai  sensi dell'art.  2 bis  del DL 31 ottobre
   1990 n.  310, convertito  con  modificazioni  dalla  legge  22
   dicembre 1990 n. 403, concorre inoltre al parziale ripiano dei
   disavanzi delle  aziende di trasporto relative agli anni 1987-
   1993 con ulteriore contributo di L. 50 miliardi".
   
2. La  lett. b) del comma 4, il primo capoverso del comma 6 dalle
parole "L'entità dei disavanzi" fino alle parole: "ai contributi
della LR  n. 1/84"  e il  comma 9  dell'art. 2 della LR 11 agosto
1993 n. 53 così come sostituito dalla LR 28 dicembre 1994 n. 112
sono abrogati.

3. Il  comma 13  dell'art. 3  della LR  11 agosto  1993, n. 53 è
sostituito dal seguente:

   Dopo l'approvazione  dei piani  di risanamento  è ammesso  il
   rilascio  di   concessioni  per   nuovi  servizi   o  per   il
   potenziamento  di  servizi  esistenti  soltanto  se  avvengano
   compensazioni in  termini di  risorse con riduzioni operate su
   altri  servizi  ammessi  a  contributi  regionali,  oppure  se
   vengano individuate  risorse finanziarie  aggiuntive assegnate
   sul FNT  o dagli  enti concedenti  e/o interessati a copertura
   del disavanzo di esercizio dei servizi stessi.
   
4. Il  comma 1  dell'art. 2  della LR  28 dicembre 1994 n. 112 è
sostituito dal seguente:

   Per beneficiare  dei contributi  finanziari di  cui all'art. 2
   della LR 11 agosto 1993, n. 53, così come modificata dalla LR
   28 dicembre  1994, n.  112, le  aziende  di  trasporto  devono
   presentare domande  entro il  termine perentorio  di 60 giorni
   dall'entrata in vigore della presente legge, anche sotto forma
   di integrazione  alla domanda  già presentata  ai sensi della
   citata LR n. 53/1993.
   
ARTICOLO 3

1. Alle  minori entrate  derivanti dall'abrogazione  del comma  9
dell'articolo 2  della LR 11-8-1993, n. 53, come sostituito dalla
LR 28-12-1994,  n. 112, e quantificate in L. 4.200 milioni di cui
L. 2.100  milioni iscritte  sul cap. 25540 del bilancio 1994 e L.
2.100 milioni  sul cap.  25540 del  bilancio 1995  si  fa  fronte
quanto  a  L.  2.100  milioni  relativi  all'anno  1994  mediante
economie di  pari importo  accertate sul  cap. 25570 del bilancio
1994 e  quanto a  L. 2.100  milioni relativa all'anno 1995 con le
seguenti variazioni  per analogo importo agli stati di previsione
della competenza e della cassa nel bilancio 1995.

Entrate in diminuzione

Cap. 25540
   Rimborso da  parte delle aziende degli oneri di
   ammortamento dei  mutui a  ripiano di disavanzi
   aziende (LR 11-8-93 n. 53)                    L. 2.100.000.000

Uscite in diminuzione

Cap. 25575
   Spesa  per   il  rimborso     alle  aziende  di
   trasporto     pubblico  locale  delle    minori
   entrate derivanti   dal rilascio delle  tessere
   di libera  circolaz.   ai  sensi  dell'art.  16
   della   18-5-83 n. 33 (LR 51/92)              L. 2.100.000.000

2. Alla  minore disponibilità  sul cap.  25570 del bilancio 1995
derivante dall'economia  di L.  2.100.000.000 accertata  sul cap.
25570 del  bilancio 1994  si fa fronte con le seguenti variazioni
di analogo  importo allo  stato di  previsione della competenza e
della cassa della parte spesa:

Uscite in diminuzione

Cap. 25575
   Spesa  per   il  rimborso   alle    aziende  di
   trasporto pubblico  locale delle minori entrate
   derivanti dal rilascio delle  tessere di libera
   circolazione   ai sensi  dell'art. 16 della  LR
   18-5-83 n. 33 (LR 51/92)                      L. 2.100.000.000

Uscite in aumento

Cap. 25570
   Ripiano di  parte disavanzi   aziende trasporto
   (LR 11-8-93 n. 53)                            L. 2.100.000.000

3. Alle minori entrate negli anni successivi al 1995 si fa fronte
con   analoga    riduzione   dello   stanziamento   allocato   in
corrispondenza del cap. 25575 del bilancio 1995.

4. Alla  spesa di  L. 10.000.000.000  derivante dall'art.  1,  II
comma, si  fa fronte  con lo  stanziamento  del  cap.  25570  del
bilancio 1995.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 13 aprile 1995

CHITI

La presente legge è stata approvata dal Consiglio regionale il 8
marzo 1995  ed è  stata vistata dal Commissario del Governo il 8
aprile 1995.



TRASPORTI
FINANZIAMENTI

