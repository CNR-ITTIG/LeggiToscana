Attribuzione al  Comune di  Viareggio di  immobili di  proprietà
regionale utilizzati per lo svolgimento del Carnevale.

Il Consiglio Regionale ha approvato il 22-6-1995
Il Commissario del Governo ha apposto il visto il 18-7-1995.
Il Presidente  della Giunta  Regionale promulga la seguente legge
regionale:

ARTICOLO 1
(Trasferimento di proprietà)

1. I  beni immobili  del patrimonio  regionale utilizzati  per lo
svolgimento  del   Carnevale  di   Viareggio  provenienti   dalla
disciolta Azienda Autonoma di Soggiorno "Riviera della Versilia",
ai sensi  dell'art. 28  comma 2  della LR 23 febbraio 1988, n. 9,
sono trasferiti  in proprietà  al Comune  di Viareggio  a titolo
gratuito.

ARTICOLO 2
(Procedura)

1. La Giunta regionale provvede alla individuazione catastale dei
beni ed  alla  consegna  al  Comune  di  Viareggio  con  apposito
verbale.

2. Il verbale di consegna costituisce titolo per le volture e per
la trascrizione  dei beni  in esso descritti presso la competente
Conservatoria dei registri immobiliari.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 19 luglio 1995

CHITI

La presente  legge è  stata approvata dal Consiglio regionale il
22 giugno 1995 ed è stata vistata dal Commissario del Governo il
18 luglio 1995.



ORGANIZZAZIONI PUBBLICHE
ENTI TERRITORIALI
DEMANIO PATRIMONIO

