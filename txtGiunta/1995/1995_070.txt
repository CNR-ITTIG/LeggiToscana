Stagione venatoria 1995-1996. Calendario venatorio e modalità di
caccia.

Il Consiglio Regionale ha approvato l'8-3-1995
Il Commissario del Governo ha apposto il visto il 10-4-1995
Il Presidente  della Giunta  Regionale promulga la seguente legge
regionale:

TITOLO I
STAGIONE VENATORIA

ARTICOLO 1
(Stagione venatoria e giornate di caccia)

1. La  stagione venatoria  ha inizio  il  17.9.95  e  termina  il
31.1.96.

2. Per  l'intera stagione  venatoria la  caccia è consentita tre
giorni per  ogni settimana,  che il  titolare della  licenza può
scegliere fra  quelli di  lunedì, mercoledì, giovedì, sabato e
domenica.

3. Nel  periodo dal 1 ottobre al 30 novembre 1995, fermo restando
il divieto  di caccia  nei giorni  di  martedì  e  venerdì,  è
consentito ad  ogni cacciatore,  per la  caccia da   appostamento
fisso o temporaneo alla selvaggina migratoria, di usufruire anche
in  modo   continuativo  delle   giornate  di  caccia  a  propria
disposizione.

ARTICOLO 2
(Giornata venatoria)

1. L'esercizio  venatorio  è  consentito  da  un'ora  prima  del
sorgere del  sole fino  al tramonto, secondo i seguenti specifici
orari:

a) dal 17 al 24 settembre dalle ore 6 alle ore 19 (ora legale);
b) dal 25 settembre al 15 ottobre: dalle ore 5.30 alle ore 17.30;
c) dal 16 ottobre al 31 ottobre: dalle ore 5.45 alle ore 17.15;
d) dal 1 novembre al 15 novembre: dalle ore 6 alle ore 16.45;
e) dal 16 novembre al 30 novembre: dalle ore 6.15 alle ore 16.45;
f) dal 1 dicembre al 15 dicembre: dalle ore 6.30 alle ore 16.30;
g) dal 16 dicembre al 30 dicembre: dalle ore 6.45 alle ore 16.45;
h) dal 1 gennaio al 15 gennaio: dalle ore 7 alle ore 17;
i) dal 16 gennaio al 31 gennaio: dalle ore 6.45 alle ore 17.15.

TITOLO II
ESERCIZIO DELLA CACCIA

ARTICOLO 3
(Modalità e forme di caccia)

1. L'esercizio  venatorio è  consentito dal 17 settembre 1995 al
31 gennaio  1996, da  appostamento fisso, temporaneo e/o in forma
vagante anche con l'ausilio del cane.

2. Le Province possono regolamentare, nel periodo compreso fra il
1 gennaio  ed il  31 gennaio  '96 la  caccia vagante  e l'uso del
cane.

3. La  caccia al  cinghiale è  disciplinata secondo  le norme in
vigore.

4. è vietato, per l'installazione degli appostamenti temporanei,
prelevare materiale  fresco da  colture arboree  sia agricole che
forestali  e   da  piante  destinate  alla  produzione  agricola.
Comunque,  potrà   essere  utilizzata   vegetazione   spontanea,
esclusivamente arbustiva o erbacea, purchè appartenente a specie
non tutelate dalla normativa vigente.

5. Tutti  i terreni  devono essere  liberati  dagli  appostamenti
temporanei, a cura dei fruitori, al termine dell'utilizzazione.

6. L'accesso agli appostamenti fissi o temporanei nelle zone dove
non è  permessa la  caccia vagante,  è consentito  solo con  il
fucile smontato o racchiuso in idoneo involucro.

7. Il  cacciatore è  tenuto  alla  raccolta  dei  bossoli  delle
cartucce sparate.  è altresì  tenuto, al  termine della caccia,
alla raccolta dei bossoli intorno alla postazione usata.

8. Non  è consentita  la posta  alla beccaccia  nè la caccia da
appostamento, sotto qualsiasi forma, al beccaccino.

ARTICOLO 4
(Carniere giornaliero)

1. Per  ogni giornata  di caccia il carniere complessivo non può
superare i  due capi  di selvaggina  stanziale ed  i 20  capi  di
selvaggina  migratoria   nel  rispetto  delle  norme  di  cui  al
precedente art. 3.

2. Il prelievo giornaliero di ogni cacciatore non potrà superare
per specie le seguenti quantità:

- lepri: 1 capo;
- palmipedi, trampolieri e rallidi: 10 capi complessivi;
- beccacce: 3 capi.

3. I  limiti giornalieri  di carniere  relativi  alla  selvaggina
stanziale di  cui ai  commi precedenti  non  si  applicano  nelle
aziende faunistico- venatorie e agrituristico-venatorie.

ARTICOLO 5
(Aree contigue ai parchi)

1. L'esercizio  venatorio nelle  aree contigue ai parchi naturali
regionali si svolge nella forma della caccia controllata.

2. Fino alla piena applicazione  della  LR 3/94 e del regolamento
regionale n.  5 del 21.2.1995 la caccia in tali aree è riservata
ai soli  residenti  nei  comuni  dell'area  naturale  protetta  e
dell'area contigua.  Il controllo  del prelievo  venatorio agisce
sul numero  di capi  sia giornaliero  che annuale e sul numero di
giornate annue secondo i seguenti parametri:

a) il  numero  di  capi  che  ogni  cacciatore  può    abbattere
   giornalmente non può superare i 2 di selvaggina stanziale e i
   15 di selvaggina migratoria di cui:
   1) trampolieri,  rallidi, palmipedi  non più  di 5 capi tra i
      quali non più di 3 palmipedi;
   2) beccacce non più di 2 capi;
b) il  numero complessivo  annuo  di  capi  prelevabile  da  ogni
   cacciatore per le seguenti specie non dovrà superare:
   1) palmipedi 20;
   2) lepri 5;
c) il numero complessivo annuo di giornate di caccia da svolgersi
   all'interno delle  aree  contigue  di  cui  sopra  non  potrà
   superare il numero di 40;
d) ogni  cacciatore è  tenuto a segnare sul tesserino regionale,
   nell'apposito spazio, le giornate effettuate all'interno delle
   aree contigue a parchi naturali regionali.

ARTICOLO 6
(Allenamento ed addestramento cani)

1. L'allenamento  dei cani  è consentito,  con l'esclusione  del
lunedì, mercoledì  e venerdì  di ogni settimana, dal 15 agosto
al 14  settembre 1995  in aree  e secondo  modalità  determinate
dalle Province,  tenuto conto  delle disposizioni  riguardanti la
tutela della produzione agricola (delibera consiliare n. 588/94),
dal sorgere del sole alle ore 11 e dalle ore 14.00 alle ore 19.00
(ora legale).

ARTICOLO 7
(Tesserino venatorio)

1. Per  esercitare  la  caccia,  il  cacciatore  deve  essere  in
possesso del  tesserino venatorio,  valido su tutto il territorio
nazionale, rilasciato  dal comune di residenza, previa esibizione
della licenza di caccia e riconsegna del tesserino della stagione
venatoria precedente.

2. Il  cacciatore, all'inizio  della giornata  venatoria,  dovrà
indicare negli  appositi spazi  del tesserino venatorio, mediante
penna indelebile  e con  numeri arabi,  la data,  la Provincia di
caccia. Deve  essere altresì indicato, dopo l'abbattimento, ogni
capo di selvaggina stanziale.
Il cacciatore dovrà anche indicare il deposito del capo mediante
cerchiatura, così  come indicato  nel tesserino venatorio, ed il
numero complessivo dei capi di selvaggina migratoria abbattuti al
termine della giornata di caccia.

3. Le  eventuali cancellazioni dovranno consentire di individuare
l'errore.

4. Il  tesserino è  anche elemento di controllo per la quantità
delle specie prelevate.

TITOLO III
CALENDARIO VENATORIO

ARTICOLO 8
(Periodi di caccia e specie cacciabili)

1. Dal 17 settembre al 31 dicembre 1995 la caccia è consentita a
coniglio selvatico,  allodola,  merlo,  pernice  rossa,  quaglia,
starna, tortora  (streptopelia turtur). Per la pernice rossa e la
starna le  Province possono  determinare limitazioni  relative ad
aree e periodi di caccia.

2. Dal  17 settembre  al 10 dicembre 1995 è consentita la caccia
alla lepre comune.

3. Dal  17 settembre  1995  al  31  gennaio  1996  la  caccia  è
consentita alle seguenti specie: alzavola, beccaccia, beccaccino,
canapiglia, cesena,  codone, colombaccio, combattente, cornacchia
grigia, fagiano, fischione, fologa, frullino, gallinella d'acqua,
gazza, germano  reale, ghiandaia,  marzaiola, mestolone, moretta,
moriglione,  pavoncella,   porciglione,  tordo  bottaccio,  tordo
sassello, volpe.

4. Dal 1 novembre 1995 al 31 gennaio 1996 è consentita la caccia
al cinghiale  secondo  le  modalità  stabilite  dalla  normativa
vigente. Ai  fini del  contenimento  dei  danni  alle  produzioni
agricole le  Province individuano i territori nei quali la caccia
al cinghiale  è consentita dal 1 ottobre 1995 al 1 gennaio 1996,
fermo restando le modalità stabilite dalla normativa vigente.

5. Nel  rispetto delle  indicazioni dei  piani di cui all'art. 30
comma 6  della  LR n. 3/94 le Province predispongono, nel periodo
dal 1  agosto al  30 settembre  1995 ovvero  nel  periodo  dal  1
ottobre al  30 novembre, forme di prelievo sulla base di piani di
assestamento delle  popolazioni di  capriolo,  daino,  muflone  e
cervo.

6. Al  fine di  contenere e  prevenire i  danni  alla  produzione
agricola è consentito ai cacciatori l'abbattimento della passera
mattugia e  del passero  dal 17  settembre al  31 dicembre  1995,
dello storno  e della taccola dal 17 settembre 1995 al 31 gennaio
1996.  Le   Province  individuano   i  Comuni  con  seminativi  e
coltivazioni  permanenti   inferiori  al   20%  della  superficie
agricola  utilizzata   (dati  ISTAT   1991)  nei   quali  vietare
l'abbattimento  alle   suddette  specie.   Le  Province  potranno
consentire l'abbattimento  anche in  quei  Comuni  con  superfici
inferiori ai  parametri suddetti,  qualora le  categorie agricole
interessate ne facciano specifica richiesta.

ARTICOLO 9
(Deroghe)

1. La  Giunta regionale può consentire, in presenza degli ambiti
territoriali di  caccia e  sulla base delle scelte effettuate nei
piani  faunistico-venatori   provinciali,  su   richiesta   delle
Province, nei  giorni 2,  3, 9  e 10  settembre 1995 la caccia da
appostamento  al  colombaccio,  combattente,  fischione,  germano
reale, marzaiola, merlo, tortora (streptopelia turtur).
La Giunta  regionale nell'atto  di autorizzazione  individua  gli
orari di caccia e i territori ove questa può essere svolta.

4. L'allenamento  e l'addestramento  dei cani  è  vietato  nelle
giornate di caccia autorizzate ai sensi del comma 1.

3.  Nelle  aziende  agrituristico-venatoria  è  consentita,  nel
rispetto dei  piani di  abbattimento, approvati dalle Province la
caccia  alle   seguenti  specie   provenienti   da   allevamento:
coturnice, germano  reale, pernice  rossa, starna,  lepre in aree
recintate, fino al 31 gennaio 1996.

4. La  Regione  può,  su  richiesta  motivata  della  Provincia,
vietare la  caccia al  fagiano, fatta   eccezione  per le aziende
faunistico  venatorie  e  agrituristico  venatorie,  nel  periodo
compreso tra il 1 ed il 31 gennaio 1996.

TITOLO IV
NORME GENERALI

ARTICOLO 10
(Sanzioni)

1.  Per  le  violazioni  alle  norme  della  presente  legge,  si
applicano le  sanzioni previste   dalla  LR n. 3/94 e dalla Legge
n. 157/92.

ARTICOLO 11
(Norma finale)

1. Per tutto quanto non previsto dalla presente legge, valgono le
disposizioni della disciplina vigente in materia.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 18 aprile 1995

CHITI

La presente  legge è  stata approvata dal Consiglio Regionale il
8.3.1995 ed è stata vistata dal Commissario del Governo il 10-4-
1995.



CACCIA

