Modifica dell'art.  7, comma 1, della Legge regionale 30 dicembre
1993, n.  109 (Interventi  a favore  delle  attività  produttive
extragricole per l'anno 1993).

Il Consiglio Regionale ha approvato il 31-10-1995
Il Commissario del Governo ha apposto il visto il 28-11-1995
Il Presidente  della Giunta  Regionale promulga la seguente legge
regionale:

ARTICOLO UNICO

Il primo  comma dell'articolo  7 della  LR  30.12.93  n.  109  è
sostituito dal seguente:

    "1. La  Regione concorre,  a  favore  dei  soggetti  indicati
    dall'articolo 1  della LR  n. 66/93,  all'incremento dei loro
    fondi di  garanzia con un importo di L. 100.000.000 cadauno e
    con   un    importo   di   L.   300.000.000   da   ripartirsi
    proporzionalmente agli  affidamenti  garantiti  dai  Consorzi
    Fidi come  risultano in  essere alla  data del 31.12.94 sulla
    base del  loro  bilancio  1994  e  di  apposite  attestazioni
    bancarie."

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione, ed  entra in
vigore il giorno stesso della sua pubblicazione.

Firenze, 4 dicembre 1995

MARCUCCI
(Incaricata con DPGR 15/6/1995 , n. 221)

La presente  Legge è  stata approvata dal Consiglio Regionale il
31-10-1995 ed è stata vistata dal Commissario del Governo il 28-
11-1995.



IMPRESE
CREDITO

