Assunzione di  personale addetto  a mansioni  elementari  di  cui
all'art. 9,  secondo comma,  del DPR  20-12-1979 n.  761;  delega
alle Unità Sanitarie Locali.

Il Consiglio Regionale ha approvato il 3-6-1981
Il Commissario del Governo ha apposto il visto il 6-7-1981
Il Presidente  della Giunta  Regionale promulga la seguente legge
regionale:

ARTICOLO 1

In conformità a quanto disposto dalla norma contenuta, nell'art.
9 secondo comma del DPR 20-12-1979 n. 761 è delegata alle Unità
Sanitarie  Locali   l'assunzione  per   chiamata  diretta   delle
categorie di personale addetto a mansioni elementari.

Ai fini  predetti, il  Comitato di gestione dell'Unità Sanitaria
Locale  promuove   la  selezione   pubblica   in   relazione   al
conferimento dei  posti relativi  alle qualifiche  già  previste
nella pianta  organica di  cui al secondo comma dell'art. 1 della
LR 13-2-1981  n. 22  riconducibili ai  profili  professionali  di
operatore ed  agente tecnico  del ruolo  tecnico  ed  al  profilo
professionale di commesso del ruolo amministrativo previsti dagli
allegati n. 1 e 2 del citato DPR 20-12-79 n. 761.

ARTICOLO 2

Il Comitato  di gestione  dell'Unità  Sanitaria  Locale,  previa
autorizzazione regionale,  delibera nei  modi e  nelle  forme  di
legge, apposito  avviso  pubblico  contenente  l'indicazione  dei
requisiti generali  e specifici  necessari per  coprire il  posto
attribuibile.

Per i  predetti requisiti, per i criteri selettivi e le procedure
di assunzione  nonchè  per  la  determinazione  del  trattamento
economico e  degli istituti  normativi di  carattere economico si
rinvia a  quanto dispone  l'art. 82,  secondo comma  del  DPR  20
dicembre 1979, n. 761, intendendosi pertanto applicabili le norme
e  gli   accordi  vigenti  per  i  dipendenti  dei  cessati  enti
ospedalieri.

L'autorizzazione di  cui al  primo comma è rilasciata sulla base
di quanto previsto dall'art. 2, secondo comma, della LR 12-2-1981
n. 22.

Fino alla scadenza del termine previsto dall'art. 10 della LR 12-
2-81 n.  22, per  la copertura  di posti  resisi vacanti  per una
delle cause  indicate all'art.  52 del  DPR 20-12-79  n. 761,  il
Comitato di  gestione provvede con delibera motivata ai sensi del
primo comma  dell'art.  71  del  predetto  Decreto,  prescindendo
dall'autorizzazione regionale.

ARTICOLO 3

Ai  fini  dell'iscrizione  nei  ruoli  nominativi  regionali  del
personale del  servizio Sanitario  Nazionale, il  Presidente  del
Comitato di  Gestione dell'Unità Sanitaria Locale trasmette alla
Regione, contestualmente all'assunzione in servizio, gli atti e i
dati necessari all'iscrizione del personale medesimo.

ARTICOLO 4

La presente  legge  rimane  in  vigore  fino  all'adozione  della
normativa regionale  concernente le  procedure dei concorsi e dei
trasferimenti del personale delle Unità Sanitarie Locali.

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 9 Luglio 1981.

La presente  legge è  stata approvata dal Consiglio Regionale il
3-6-1981 ed  è stata vistata dal Commissario del Governo il 6-7-
1981.



ENTI SANITARI
PERSONALE

