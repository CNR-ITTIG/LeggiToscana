Modifiche  ed  integrazioni  alla  LR  36  del  1980.  Disciplina
transitoria per la coltivazione di cave e torbiere.

Il Consiglio Regionale ha approvato il 31-3-1981
Il Commissario del Governo ha apposto il visto il 4-5-1981
Il Presidente  della Giunta  Regionale promulga la seguente legge
regionale:

ARTICOLO 1

Sono introdotte  nella LR  30 aprile 1980 n. 36 le modifiche e le
integrazioni di cui agli articoli seguenti.

ARTICOLO 2

Il quinto  comma dell'art.  2 della  LR 30  aprile 1980, n. 36 è
sostituito dal seguente:

   "Entro tre  mesi dall'approvazione  del piano  delle attività
   estrattive, i Comuni interessati dovranno adeguare ad esso gli
   strumenti urbanistici  prevedendo anche,  se del  caso,  nelle
   aree  incluse   nel  piano   stesso,  la   localizzazione   di
   insediamenti industriali  aventi finalità  di prima o seconda
   lavorazione dei  materiali estratti  o comunque  complementari
   all'attività di cava."

ARTICOLO 3

Il secondo  comma dell'art.  8 della  LR 30 aprile 1980, n. 36 è
sostituito dal seguente:

   "Nelle aree  destinate alle  attività di cava sono consentiti
   anche insediamenti  industriali aventi  finalità di  prima  o
   seconda lavorazione  o  comunque  complementari  all'attività
   medesima, in  conformità a quanto previsto al precedente art.
   2, quinto comma.

ARTICOLO 4

Nel primo  comma dell'art.  11 della LR 30 aprile 1980 n. 36 dopo
la parola " conduttori" sono aggiunte le parole " o gli eventuali
ad essi subentranti".

Dopo il  primo comma  dell'art. 11  della LR 30 aprile 1980 n. 36
sono inseriti i seguenti due commi:

   "Nel caso  in cui  l'attività estrattiva  sia  stata  sospesa
   posteriormente alla  data del  31 maggio 1979, a richiesta del
   conduttore o dell'eventuale suo subentrante da avanzarsi entro
   trenta giorni  dalla data  di entrata in vigore della presente
   legge, il  Comune fisserà un termine non superiore a tre mesi
   per la  presentazione, ai  sensi dell'art. 4, della domanda di
   autorizzazione per la ripresa dell'attività estrattiva.

   Nel caso  in cui  il conduttore  o l'eventuale suo subentrante
   siano persone  diverse dal  proprietario della cava e lasciano
   scadere inutilmente  il termine  di cui  al  primo  comma,  il
   Comune fisserà,  su richiesta  del proprietario della cava da
   presentare entro trenta giorni dalla data di entrata in vigore
   della presente  legge, un termine non superiore a tre mesi per
   la presentazione,  ai sensi  dell'art.  4,  della  domanda  di
   autorizzazione, a  nome proprio  e di suo avente causa, per la
   ripresa dell'attività estrattiva."

Il secondo comma dell'art. 11 della LR 30 aprile 1980, n. 36 (ora
quarto comma) è sostituito dal seguente:

   "Ove  non  ostino  motivi  di  interesse  pubblico,  i  Comuni
   interessati  adottano,  entro  sei  mesi  dalla  richiesta  di
   autorizzazione, varanti  agli strumenti urbanistici allo scopo
   di  consentire   la  prosecuzione  dell'attività  estrattiva,
   prevedendo anche,  se del  caso, nelle  aree incluse nel piano
   stesso, la  localizzazione di  insediamenti industriali aventi
   finalità  di   prima  o  seconda  lavorazione  dei  materiali
   estratti o comunque complementari all'attività di cava."

Il quinto  comma dell'art.  11 della LR 30 aprile 1980 n. 36 (ora
settimo) è sostituito dal seguente:

   "Qualora l'autorizzazione  non  venga  richiesta  nei  termini
   previsti ai  commi 1,  2  e  3,  l'attività  estrattiva  deve
   cessare alla scadenza dei termini stessi."

Dopo l'ultimo comma dell'art. 11 della LR 30 aprile 1980 n. 36 è
aggiunto il seguente:

   "La disposizione  di cui  al comma precedente si applica anche
   nel caso  in cui il proprietario della cava non si sia avvalso
   della facoltà di cui al terzo comma del presente articolo."

ARTICOLO 5

Nel primo  comma dell'art.  12 della  LR 30  aprile 1980 n. 36 le
parole "  entro il termine di cui al primo comma" sono sostituite
dalle seguenti " entro i termini di cui al primo, secondo e terzo
comma".

ARTICOLO 6

Il secondo  comma dell'art.  16 della  LR 30 aprile 1980 n. 36 è
sostituito dal seguente:

   "Qualora l'imprenditore  sia persona diversa dal proprietario,
   a quest'ultimo la Giunta regionale può fissare un termine non
   superiore a  sei mesi,  per chiedere una autorizzazione a nome
   proprio, o  per farla  chiedere ad  un suo  avente  causa  con
   l'avvertimento che,  decorso inutilmente il termine, la cava o
   torbiera   dovrà    considerarsi   entrata   nel   patrimonio
   indisponibile della Regione."

ARTICOLO 7

Dopo l'art.  24 della  LR 30  aprile 1980  n. 36  sono aggiunti i
seguenti articoli:

   "Art. 25

   Dalla data  di entrata  in vigore  della presente legge e sino
   all'adeguamento  degli  strumenti  urbanistici  comunali  alle
   previsioni  del   piano   regionale   di   cui   all'art.   2,
   autorizzazioni all'apertura  di  nuove  cave  potranno  essere
   rilasciate soltanto per comprovate necessità.

   Il rilascio  dell'autorizzazione è  comunque subordinato alla
   previsione,  negli   strumenti  urbanistici   vigenti,   della
   destinazione delle aree interessate alla attività estrattiva.
   Ove manchi  tale previsione il rilascio dell'autorizzazione è
   subordinato  alle   varianti  da   apportare  agli   strumenti
   urbanistici stessi.

   Per l'adozione delle predette varianti dovrà essere richiesta
   e conseguita  l'autorizzazione della  Giunta  regionale  anche
   quando esse riguardino i programmi di fabbricazione.

   Al  fine  del  conseguimento  dell'autorizzazione  di  cui  al
   precedente   comma   dovrà   essere   trasmessa   dettagliata
   documentazione riguardante le attività estrattive da porre in
   atto con la relativa normativa.

   I progetti  delle varianti  adottate devono  essere depositate
   nelle segreterie  comunali per  la durata  di quindici  giorni
   consecutivi, durante i quali chiunque può prenderne visione.

   L'effettuato deposito  è reso  noto mediante  avviso  affisso
   all'Albo Pretorio,  in luoghi di pubblica frequenza e mediante
   pubblicazione su  uno o  più  giornali  di  larga  diffusione
   locale,  con  la  precisazione  che  enti  e  privati  possono
   presentare  osservazioni   fino  a  quindici  giorni  dopo  la
   scadenza del periodo di deposito.

   Le varianti  sono  adottate  dal  Consiglio  Comunale  in  via
   definitiva con  deliberazione soggetta  al solo  controllo  di
   legittimità ai  sensi dell'art.  59 della  Legge 10  febbraio
   1953 n. 62 e non sono soggette ad approvazione regionale.

   La procedura  di cui  ai precedenti commi si applica anche nel
   caso di programmi di fabbricazione.

   Le autorizzazioni di cui al primo comma sono rilasciate, sulla
   base di  domande presentate  ai  sensi  dell'art.  4,  per  un
   periodo non  superiore a  tre anni  e possono essere rinnovate
   soltanto nel  caso  in  cui  le  relative  coltivazioni  siano
   comprese nel piano regionale delle attività estrattive."

   "Art. 26

   Per le  coltivazioni di  cave e  torbiere in  atto al  momento
   dell'entrata  in   vigore  della   presente  legge,   ove   il
   richiedente l'autorizzazione alla prosecuzione della attività
   estrattiva ai  sensi dell'art.  11, sia  persona  diversa  dal
   proprietario, è  data ai Comuni facoltà di prescindere dalla
   trascrizione  nei   registri  immobiliari   della  convenzione
   prevista dall'art. 9."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 11 maggio 1981.

La presente  legge è  stata approvata dal Consiglio Regionale il
31-3-1981 ed è stata vistata dal Commissario del Governo il 4-5-
1981.



ATTIVITA' ESTRATTIVE

