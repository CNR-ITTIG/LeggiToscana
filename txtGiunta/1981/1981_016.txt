Modifica alla  LR n.  11/80 recante norme per la promozione delle
attività teatrali, musicali, cinematografiche e audiovisive.

Il Consiglio Regionale ha approvato il 29-12-1980
Il Commissario del Governo ha apposto il visto il 2-2-1981
Il Presidente  della Giunta  Regionale promulga la seguente legge
regionale:

ARTICOLO 1

Il  terzo   e  quarto   comma  dell'art.  14  (Piano  annuale  di
ripartizione dei contributi) della LR 28 gennaio 1980, n. 11 sono
sostituiti con i seguenti:

   "Le  domande   di  contributo   relative  alle  iniziative  di
   particolare rilevanza  regionale, di  cui al Titolo II, il cui
   svolgimento è  previsto nell'anno  successivo, devono  essere
   presentate alla Giunta regionale entro il 15 settembre di ogni
   anno.

   Le domande  di contributo  relative alle  iniziative di cui al
   Titolo  III,   il  cui   svolgimento  è   previsto  nell'anno
   successivo,  devono   essere  presentate  al  comune  nel  cui
   territorio si  intende  svolgere  l'iniziativa,  entro  il  15
   giugno di ogni anno".

ARTICOLO 2

E' introdotto il seguente art. 16 bis:

   "Art. 16 bis
   (Norma transitoria  per i  contributi relativi  al  periodo  1
   ottobre 1980 - 31 dicembre 1981):

   "Le domande  di  contributo  per  le  iniziative  relative  al
   periodo 1  ottobre 1980  -  31  dicembre  1981  devono  essere
   presentate alla Giunta regionale entro un mese dall'entrata in
   vigore della presente legge.

   Per tali  domande non si applicano gli art. 13 e 14 tranne che
   per il primo e il secondo comma di quest'ultimo.

   Il Consiglio  regionale approva  il programma regionale di cui
   all'art. 13  relativo  al  triennio  1981/83  entro  tre  mesi
   dall'approvazione del programma regionale di sviluppo".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 febbraio 1981.

La presente  legge è  stata approvata dal Consiglio Regionale il
29-12-1980 ed  è stata vistata dal Commissario del Governo il 2-
2-1981.



ATTIVITA' ARTISTICHE

