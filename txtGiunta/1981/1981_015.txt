Norme per l'esercizio delle funzioni amministrative in materia di
agricoltura, foreste e alimentazioni.

Il Consiglio Regionale ha approvato il 30-12-1980
Il Commissario del Governo ha apposto il visto il 2-2-1981
Il Presidente  della Giunta  Regionale promulga la seguente legge
regionale:

ARTICOLO 1
(Disposizione generale)

Le funzioni  amministrative in  materia di  agricoltura e foreste
nella  Regione   Toscana  sono   esercitate  dalle   Associazioni
Intercomunali costituite ai sensi della LR 17-8-1979 n. 37, dalle
Province e dalle Comunità Montane, nei limiti e con le modalità
specifiche di  cui agli  articoli seguenti  e nel  rispetto delle
norme generali stabilite dalla LR 30-4-1973 n. 30.

ARTICOLO 2
(Funzioni esercitate dalle Associazioni Intercomunali)

Le   Associazioni    Intercomunali   esercitano    le    funzioni
amministrative  disciplinate   da  fonti  normative  comunitarie,
statali e regionali relative a:

a) la  proprietà   contadina,    i  miglioramenti  fondiari  ivi
   compresi, sulla  base di  programmi  approvati  dal  Consiglio
   regionale,  gli  impianti  collettivi  e  le  stalle  sociali,
   nonchè la formazione della proprietà cooperativa;
b) le  colture arboree  ed erbacee comprese le piante officinali,
   l'arboricoltura da  legno ed i boschi, i pascoli ed i prati da
   pascolo;
c) gli  interventi di  cui alla  LR 7-9-1977 n. 71 ivi compresi i
   piani aziendali ed interaziendali, previo parere delle sezioni
   decentrate del  Comitato consultivo  di cui  all'art. 4  della
   citata legge;
d) le attività zootecniche;
e) la bachicoltura e le relative produzioni;
f) l'acquacoltura e le relative produzioni;
g) l'apicoltura e le relative produzioni;
h) la  concessione dei  buoni di  prelevamento dei  carburanti  a
   prezzo agevolato per l'agricoltura;
i) la ricomposizione e il riordinamento fondiario;
l) le  terre incolte, abbandonate o insufficientemente coltivate,
   secondo quanto  previsto dalla  LR 3-11-1979  n. 53 e dalla LR
   16-4-1980 n. 29;
m) la  sorveglianza sul  rispetto    della  normativa  agraria  e
   forestale anche  in relazione  alla prevenzione  degli incendi
   boschivi, ivi  comprese l'adozione di provvedimenti coercitivi
   e l'applicazione  di sanzioni  amministrative, salvo i compiti
   attribuiti ai  Comuni ai  sensi dell'art.  4, primo  e secondo
   comma della LR 30-8-1973, n. 52;
n) gli  usi civici,  fatta eccezione per l'intesa di cui all'art.
   66, penultimo comma del DPR 24-7-1977 n. 616, e oneri reali di
   qualsiasi  natura   gravanti  sulla  proprietà  fondiaria  di
   competenza regionale;
o) la  meccanizzazione agricola  comprese le  attrezzature di uso
   agricolo, zootecnico  e forestale, i fertilizzanti e gli altri
   mezzi tecnici;
p) le  funzioni amministrative  afferenti le  materie di cui alle
   precedenti lettere  relative ad  attestazioni,  dichiarazioni,
   certificazioni ed  altri atti  già attribuiti alla competenza
   degli   Ispettorati    Provinciali   dell'Agricoltura,   degli
   Ispettorati Dipartimentali  delle Foreste  e degli Ispettorati
   Provinciali di Alimentazione.

Le   Associazioni    Intercomunali   esercitano    le    funzioni
amministrative relative  al credito  di esercizio, ivi incluse le
anticipazioni ai soci conferenti.

Le Associazioni  Intercomunali esercitano  altresì  le  funzioni
amministrative  relative   a  Commissioni   e  Comitati  Comunali
previste da norme statali o regionali di cui ai precedenti commi.

ARTICOLO 3
(Funzioni esercitate dalle Province e dalle Comunità Montane)

Sono  esercitate   dalle  Province   le  funzioni  amministrative
disciplinate da fonti normative comunitarie, statali e regionali,
relative:

a) i  rimboschimenti    e    le    relative  cure  colturali,  la
   ricostituzione dei boschi degradati, le sistemazioni idraulico
   - forestali,  la sistemazione  dei bacini  montani,  le  opere
   forestali per  la difesa delle coste che interessano territori
   non ricadenti  in comprensori  di bonifica integrale e montana
   per i  quali  opera  la  LR  23-12-1977  n.  83  e  successive
   modifiche ed  integrazioni, restano  salve  le  funzioni  già
   delegate ai sensi della LR 4-9-1976 n. 64;
b) la   disciplina   delle  utilizzazioni  boschive,  il  vincolo
   idrogeologico, le prescrizioni di polizia forestale;
c) la  difesa contro  le malattie ed i parassiti delle piante, la
   autorizzazione per  l'uso dei  presidi sanitari  di  1a  e  2a
   categoria di  cui all'art.  23 del  DPR  3-8-1968  n.  1255  e
   successive modificazioni ed integrazioni;
d) l'assistenza  tecnica alle  aziende  agricole,  zootecniche  e
   forestali e  la connessa  attività dimostrativa e divulgativa
   nonchè l'assistenza  tecnica ed  economica alle  cooperative;
   restano ferme  le competenze attribuite all'ETSAF dalla LR 18-
   10-1977 n. 72;
e) le  commissioni provinciali  per  l'assegnazione  delle  terre
   incolte, abbandonate  o insufficientemente  coltivate  di  cui
   all'art.  3   della  L.   4-8-1978  n.   440;  le  Commissioni
   provinciali previste dall'art. 1 della L. 18-7-1950 n. 199 per
   i fini stabiliti nell'articolo 10, quarto comma, della L. 4-8-
   1978 n. 440;
f) le  sezioni decentrate del Comitato consultivo di cui all'art.
   4 della LR 7-9-1977 n. 71;
g) le  commissioni provinciali  per  la  tenuta  dell'albo  degli
   imprenditori agricoli  professionali, di  cui alla LR 5-6-1975
   n. 67 e la tenuta degli albi medesimi;
h) i Comitati provinciali carburanti di cui alla L. 31-12-1962 n.
   1852 e alle LLRR 22-7-1978 n. 46 e 7-1-1980 n. 1;
i) le Commissioni tecniche provinciali di cui all'art. 2 della L.
   12-6-1962 n. 567 e successive modifiche ed integrazioni.

Sono   altresì    esercitate   dalle    Province   le   funzioni
amministrative relative  a commissioni,  a  comitati  provinciali
previste da norme statali e regionali di cui al precedente comma.

Le funzioni  di cui  alla lettera  a), ove  relative a  territori
montani, sono esercitate dalle Comunità montane territorialmente
competenti.

Sono sub  - delegate  alle Province  le  funzioni  amministrative
concernenti:

1) l'attuazione  degli interventi  non riservati  all'AIMA per la
   regolamentazione dei mercati;
2) la vigilanza sulla tenuta dei registri e dei libri genealogici
   e sulla attuazione dei relativi controlli funzionali;
3) il  controllo di  qualità dei prodotti agricolo - forestali e
   delle sostanze ad uso agricolo e forestale.

ARTICOLO 4
(Funzioni riservate alla competenza della Regione)

Sono riservate alla competenza della Regione:

a) le  funzioni trasferite con l'art. 75 del DPR 24-7-1977 n. 616
   già  svolte  dall'Istituto  di  Incremento  Ippico  di  Pisa,
   soppresso con la legge 21 ottobre 1978, n. 641;
b) la ricerca e la sperimentazione di interesse regionale;
c) le  funzioni già  attribuite agli  osservatori delle malattie
   delle piante di cui alla tabella "A" del DPR 24-7-1977 n. 616;
d) la classificazione dei bacini montani e le funzioni in materia
   di bonifica  integrale e  montana non delegate dalla LR 23-12-
   1977 n. 83 e successive modifiche ed integrazioni;
e) il rilascio dei diplomi di erborista ai sensi della Legge 6-1-
   1931 n. 99;
f) le  funzioni   relative    al  riconoscimento  dei  centri  di
   contabilità di  cui agli artt. 35 - 36 e 37 della LR 7-9-1977
   n. 71  e delle  associazioni zootecniche  di cui alla LR 29-1-
   1977  n.   12  nonchè   il  riconoscimento  delle  unioni  ed
   associazioni di cui alla L. 20-10-1978 n. 674;
g) i  decreti    del    Presidente  della  Giunta  regionale  per
   l'assegnazione delle terre di cui alla LR 3-11-1979 n. 53;
h) le  delimitazioni per  le zone colpite da calamità naturali e
   da avversità  atmosferiche di cui alla L. 25-10-1970 n. 364 e
   alla LR 12-7-1976 n. 35.

Rimangono alla  competenza regionale  le funzioni  amministrative
sulle quali,  ai sensi della vigente normativa, debbono esprimere
pareri commissioni o comitati a livello regionale.

ARTICOLO 5
(Indirizzi generali per l'esercizio delle funzioni)

Nell'esercizio delle funzioni di cui alla presente legge gli enti
di cui  agli articoli 2 e 3 assumono come proprio il metodo della
programmazione, attenendosi in particolare agli obiettivi ed alle
priorità contenuti  nel programma  regionale degli interventi in
agricoltura e nei programmi e piani zonali.

Gli enti  garantiscono la partecipazione delle organizzazioni dei
lavoratori  agricoli,   coltivatori  diretti,  delle  cooperative
agricole, degli imprenditori non coltivatori costituendo appositi
organi consultivi.

Nell'esercizio delle  funzioni sub  - delegate dovranno essere in
particolare  osservate   le  eventuali  direttive  impartite  dal
Governo ai sensi dell'art. 4 del DPR 24-7-1977 n. 616.

Qualora non si sia provveduto in ordine a singoli atti inerenti a
funzioni sub  - delegate  dalla presente legge, si applica l'art.
9, comma 3 della LR 30-4-1973 n. 30.

Gli enti di cui ai precedenti articoli sono tenuti a fornire alla
Regione, su  richiesta, dati  statistici e  ogni  altro  elemento
utile allo svolgimento delle sue competenze nella materia oggetto
della presente legge.

Direttive ulteriori  di attuazione  possono essere  impartite  in
ogni tempo  dal Consiglio regionale ai sensi dell'art. 8 della LR
30-4-1973 n. 30.

ARTICOLO 6
(Finanziamento delle funzioni)

Il Consiglio  regionale approva  annualmente  i  programmi  degli
interventi in  agricoltura,  fissa  i  criteri  e  provvede  alla
ripartizione tra  le province, le Associazioni Intercomunali e le
Comunità montane dei finanziamenti relativi alle funzioni di cui
alla presente legge.

I finanziamenti  relativi ad  operazioni di  credito agrario sono
direttamente accreditati  agli enti  ed agli  istituti di credito
che  provvederanno   alla  loro   utilizzazione  sulla  base  dei
provvedimenti autorizzativi  degli  enti  di  cui  al  precedente
comma, secondo  le modalità  fissate da apposite convenzioni tra
la Regione e gli enti ed istituti di credito stessi.

ARTICOLO 7
(Inizio della  operatività della legge, soppressione di Uffici e
impiego del personale)

La presente legge ha effetto dal 1 gennaio 1982; alla stessa data
gli uffici provinciali dell'Agricoltura, Foreste e Alimentazione,
istituiti con LR 15-12-1978, n. 79, sono soppressi.

Il personale  del ruolo  unico regionale in servizio negli uffici
soppressi  viene   mandato,  con   deliberazione   della   Giunta
regionale, presso  gli enti  di cui ai precedenti artt. 2 e 3, ai
sensi dell'art.  13 della LR 30-4-1973 n. 30 e dell'art. 30 della
LR 6-9-1973,  n. 54,  salvo diverse  esigenze dei  dipartimenti o
uffici regionali.

Le attività istruttorie esecutive ed operative già svolte dagli
uffici soppressi  e relative  funzioni  comunque  riservate  alla
Regione, sono svolte dal Dipartimento Agricoltura e Foreste.

Per lo  svolgimento delle  attività istruttorie  la Regione può
avvalersi degli  uffici degli  enti di cui al precedente comma ai
sensi dell'art. 67 dello Statuto regionale.

ARTICOLO 8
(Oneri finanziari aggiuntivi di funzionamento)

L'ammontare degli oneri finanziari aggiuntivi di funzionamento di
cui al  sesto comma  dell'art. 13  della LR 30-4-1973 n. 30 sarà
stabilito con  la legge  di approvazione  del Bilancio, in misura
tale da consentire agli enti di dotarsi di una adeguata struttura
tecnico -  operativa per  l'esercizio delle  funzioni di  cui  ai
precedenti articoli 2 e 3.

A tal fine la dotazione del personale occorrente sarà concordata
con la Giunta regionale.

ARTICOLO 9
(Disposizioni finali e transitorie)

Gli  enti  subentrano  in  tutti  i  procedimenti  amministrativi
relativi alle  funzioni di  cui ai  precedenti articoli 2 e 3 che
alla data  di cui al comma 1 dell'art. 7 della presente legge non
abbiano comportano  l'assunzione di  impegni od  obbligazioni  da
parte dell'Amministrazione regionale.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze 9 febbraio 1981.

La presente  legge è  stata approvata dal Consiglio Regionale il
30-12-1980 ed  è stata vistata dal Commissario del Governo il 2-
2-1981.



ATTRIBUZIONI DELEGHE
AGRICOLTURA

