Contributi  per   gli  investimenti  nel  settore  dei  trasporti
pubblici.

Il Consiglio Regionale ha approvato il 4-11-1981
Il Commissario del Governo ha apposto il visto il 7-12-1981
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana in  attesa della legge regionale di riforma e
di  delega   del  settore   dei  trasporti,   concede  contributi
straordinari in  conto capitale  ai sensi della legge 10-4-81, n.
151,   per    favorire   la    dotazione    di    infrastrutture,
l'ammodernamento ed il potenziamento del parco rotabile.

ARTICOLO 2

Per servizi locali si intendono quelli previsti dall'art. 1 della
Legge 10-4-1981 n. 151.

ARTICOLO 3

I contributi  finanziati dal  fondo nazionale  trasporti  vengono
determinati tenendo conto di quanto stabilito dagli artt. 11 e 12
della Legge 10-4-81 n. 151.

ARTICOLO 4

I contributi  per  l'acquisto  del  materiale  rotabile,  il  cui
ammontare è  fissato nella  misura del  75% IVA  esclusa per  le
Imprese private  e del 75% IVA compresa per le Aziende pubbliche,
della spesa  riconosciuta ammissibile, sono concessi ai sensi del
comma 4 dell'art. 11 della Legge 10-4-81 n. 151.

ARTICOLO 5

La  Regione   Toscana,  nell'ambito  della  normativa  nazionale,
contribuisce  a   finanziare  gli   interventi  per   acquisto  e
sistemazione  dei  veicoli  attrezzati  per  il  trasporto  degli
handicappati, nonchè  per gli  interventi  atti  alla  rimozione
delle barriere architettoniche nei sistemi di pubblico trasporto.

ARTICOLO 6

Le  imprese   non  possono  procedere  alla  vendita  di  veicoli
acquistati con  il finanziamento  della presente  legge senza  la
specifica preventiva autorizzazione della Regione.

In caso  di cessione  o di  pubblicizzazione dei  servizi a cui i
veicoli  stessi  sono  destinati,  verrà  decurtato  dal  valore
complessivo del parco rotabile quello dei contributi, ridotto del
10%   per    ciascun   anno   decorso   dalla   data   di   prima
immatricolazione.

Le strutture  di cui al punto 2) dell'art. 11 della Legge 10-4-81
n. 151  non  possono  essere  alienate,  nè  per  esse  si  può
procedere  a  modifiche  di  destinazione,  senza  la  preventiva
approvazione della Regione.

In caso  di pubblicizzazione  dei servizi, dal valore complessivo
delle strutture verrà decurtata la quota parte dei contributi.

ARTICOLO 7

Le  quote   di  ammortamento,   limitatamente  all'ammontare  dei
contributi della  presente legge,  sono escluse  dal computo  del
disavanzo preso  a base  per la  determinazione dei contributi di
esercizio.

ARTICOLO 8

La  domanda   per  la  concessione  dei  contributi,  diretta  al
Presidente della  Giunta regionale,  deve essere presentata entro
il 31  marzo dell'anno  entro cui  i contributi  si riferiscono e
corredata dell'elenco  in doppia  copia del materiale rotabile di
proprietà del soggetto richiedente al 1 gennaio dell'anno cui il
contributo si  riferisce;  nonchè dell'elenco dei veicoli che si
intendono acquistare distinti per tipo.

Per gli  acquisti  di  autobus  e  filobus  deve  essere  inoltre
indicata la  classificazione per  lunghezze, prevista dai decreti
ministeriali emanati  a norma  dell'art. 17 del DL 13-8-75 n. 377
convertito con  modificazioni  nella  legge  16-10-75  n.  493  e
l'elenco di cui sopra deve specificare per ciascun veicolo:

a) fabbrica e tipo;
b) numero di targa e numero aziendale;
c) estremi dell'assolvimento della tassa di circolazione;
d) data della prima immatricolazione;
e) elenco dei veicoli che si intendono sostituire.

In  caso  di  richieste  di  acquisto  di  veicoli  destinati  al
potenziamento del parco aziendale, deve essere presentata inoltre
una relazione  tecnico -  amministrativa sulla effettiva esigenza
di nuovo  materiale rotabile  in funzione dell'organizzazione dei
servizi.

Per contributi  relativi agli  investimenti previsti  al punto  2
dell'art. 11  della Legge  10-4-81 n. 151, i soggetti richiedenti
devono allegare la seguente documentazione:

- elenco degli interventi richiesti con il relativo importo;
- in caso di costruzione di immobile l'indicazione degli elementi
  atti a  stabilire la  fattibilità  dell'opera  (disponibilità
  dell'area, stato  di  progettazione,  eventuale  disponibilità
  della concessione edilizia od in sua assenza compatibilità con
  gli strumenti urbanistici);
- stralcio dei lavori eseguibili entro l'anno e relativa spesa.

ARTICOLO 9

La Giunta  regionale potrà stipulare con le imprese costruttrici
degli autobus apposite convenzioni nelle quali verranno stabilite
le condizioni di vendita e di consegna degli autobus alle imprese
beneficiarie del  contributo e  le  modalità  di  pagamento  del
prezzo.

Le aziende,  ove lo  ritengano, potranno  procedere  all'acquisto
degli autobus  avvalendosi della convenzione di cui al precedente
comma, in  ogni caso  la Giunta  regionale assicura  comunque che
negli acquisti  venga osservata  la proporzione di cui al comma 4
dell'art. 12 della legge 11-4-81 n. 151.

ARTICOLO 10

Il Consiglio  regionale delibera il programma di ripartizione fra
i soggetti  richiedenti della  somma stanziata, su proposta della
Giunta, sentite le Province e le Associazioni Intercomunali.

I contributi  sono erogati  con delibera  di Giunta  in base alla
scadenza degli  impegni contrattuali  di  pagamento  assunti  dai
soggetti beneficiari  e per  quanto attiene  gli investimenti per
gli impianti  in base alle spese previste nel corso dell'anno cui
il contratto si riferisce.

Le somme  comunque non  utilizzate potranno  essere assegnate  ad
altre imprese,  mediante successiva  deliberazione del  Consiglio
regionale.

ARTICOLO 11

Le domande di contributo per l'anno 1981, previste dal precedente
art.  11,   dovranno  essere   presentate  entro   venti   giorni
dall'entrata in vigore della presente legge.

ARTICOLO 12

Per  la  parte  finanziaria  si  farà  fronte  con  la  seguente
variazione da  apportare al  Bilancio di previsione 1981, sia per
la parte di competenza che di cassa:

                      - parte prima entrata

di nuova istituzione

Cap. 14240
   quota regionale  Fondo nazionale  Trasporti
   (Legge 10-4-81 n. 151)                            per memoria;

                      - parte seconda spesa

di nuova istituzione

Cap. 42330
   contributi agli  Enti ed  imprese esercenti
   servizi   pubblici   locali   della   quota
   regionale  del  Fondo  nazionale  Trasporti
   (Legge 10-4-81 n. 151)                            per memoria.

Per gli  anni successivi  si provvederà con le relative leggi di
bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 14 dicembre 1981.

La presente  legge è  stata approvata dal Consiglio Regionale il
4-11-1981 ed  è stata  vistata dal Commissario del Governo il 7-
12-1981.



TRASPORTI

