Istituzione del  Comitato Consultivo  Regionale  per  la  ricerca
scientifica,  tecnologica   e  sviluppo   della  divulgazione   e
assistenza tecnica in agricoltura e foreste.

Il Consiglio Regionale ha approvato il 29-7-1981
Il Commissario del Governo ha apposto il visto il 31-8-1981
Il Presidente  della Giunta  Regionale promulga la seguente legge
regionale:

ARTICOLO 1

E' costituito  il "Comitato  consultivo regionale  per la ricerca
scientifica, tecnologica  e sviluppo,  divulgazione e  assistenza
tecnica in agricoltura e foreste" con deliberazione del Consiglio
regionale.

ARTICOLO 2

Fermo restando  le competenze degli organi e degli enti regionali
il Comitato  esprime -  con riferimento alla ricerca scientifica,
tecnologica e dello sviluppo, alla divulgazione e alla assistenza
tecnica in  agricoltura e  foreste -  pareri sulle linee generali
per la  elaborazione dei  programmi e  degli investimenti,  sulla
impostazione dei  progetti settoriali  e  intersettoriali,  sulle
direttive generali  intese  all'attuazione  dei  programmi  anche
interdisciplinari,  nonchè  sulle  azioni  di  promozione  e  di
coordinamento  delle   attività  della   Regione  e  degli  enti
dipendenti.

ARTICOLO 3

Il Comitato è composto:

- Presidente  della Giunta regionale con funzione di presidente o
  suo delegato;
- 1 componente la Giunta regionale delegato all'istruzione e alla
  cultura;
- 3 rappresentanti dell'ETSAF;
- 1 rappresentante delle Amministrazioni Provinciali;
- 3 rappresentanti delle Associazioni dei produttori maggiormente
  rappresentative a livello nazionale;
- 3  rappresentanti    delle      Organizzazioni    professionali
  maggiormente rappresentative a livello nazionale;
- 2  rappresentanti delle Organizzazioni cooperative maggiormente
  rappresentative a livello nazionale;
- 1 rappresentante della Federazione Sindacale Unitaria;
- 5 rappresentanti delle 3 Università della Toscana di cui:
  - n. 2 rappresentanti della facoltà di Agraria;
  - n. 1 rappresentante della facoltà di Veterinaria;
  - n. 1 rappresentante della facoltà di Economia e Commercio;
  - n. 1 rappresentante della facoltà di Ingegneria;
  - 1 rappresentante del Corpo Forestale dello Stato;
  - 1  rappresentante dell'Istituto  sperimentale per lo studio e
    la difesa del suolo;
  - 1  rappresentante    dell'Istituto    sperimentale    per  la
    viticoltura;
  - 1  rappresentante per  la Toscana  dell'Istituto sperimentale
    per l'enologia;
  - 1 rappresentante dell'Istituto zooprofilattico per il Lazio e
    la Toscana;
  - 1 rappresentante dell'Osservatorio di Economia Agraria.

ARTICOLO 4

Il Presidente  può chiamare  a  partecipare  alle  riunioni  del
Comitato  altri   esperti  quando   vengono  trattate   questioni
riguardanti settori di specifica competenza.

ARTICOLO 5

Il Comitato,  che ha  sede presso  la  Regione,  si  riunisce  su
convocazione del Presidente e su richiesta di almeno un terzo dei
componenti.

ARTICOLO 6

Partecipa alle  riunioni del Comitato con funzioni di segretario,
un dipendente della Regione.

ARTICOLO 7

Ai membri del Comitato vengono corrisposti il gettone di presenza
e il rimborso spese di cui agli artt. 1 e 3 della LR n. 55 del 9-
11-79  con   imputazione  della   spesa  al  Cap.  09220  "Spese,
contributi,  borse   di  studio  per  ricerche,  studi  indagine,
iniziative varie  in merito  ai problemi  agricoli di particolare
interesse regionale"  del bilancio  per  l'esercizio  finanziario
1981.

Per gli  anni  successivi  la  spesa  farà  carico  al  Capitolo
corrispondente.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 settembre 1981.

La presente  legge è  stata approvata dal Consiglio Regionale il
29 luglio 1981 ed è stata vistata dal Commissario del Governo il
31 agosto 1981.



ORGANI
AGRICOLTURA

