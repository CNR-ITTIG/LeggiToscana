Istituzione del  servizio di  mensa per  il  personale  regionale
delle sedi periferiche.

Il Consiglio Regionale ha approvato il 3-3-1981
Il Commissario del Governo ha apposto il visto il 2-4-1981
Il Presidente  della Giunta  Regionale promulga la seguente legge
regionale:

ARTICOLO 1

La Giunta  regionale è  autorizzata ad  organizzare  nelle  sedi
periferiche presso  mense aziendali  pubbliche,  un  servizio  di
mensa per  il personale  regionale, per  particolari esigenze  di
ufficio ed  in  relazione  con  l'orario  di  lavoro  giornaliero
funzionale e  flessibile, che  prevede un breve intervallo tra la
presenza antimeridiana  e quella  pomeridiana, in  attuazione  di
quanto stabilito  dall'art. 50  della LR  6 settembre 1973 n. 54,
sostituito con  l'art.  34  della  LR  17  agosto  1979,  n.  38,
stipulando idonee convenzioni.

In caso  di comprovata impossibilità a realizzare il servizio di
mensa, nei  modi e  nelle forme  di cui  al comma  1,  la  Giunta
regionale è  autorizzata a  ricercare  soluzioni  congiuntamente
agli altri Enti locali o con gli Enti pubblici economici.

Le convenzioni disciplinano la composizione del pasto, il prezzo,
la misura dei costi fissi e d'organizzazione, la durata ed i casi
di cessazione  del rapporto,  sentite le organizzazioni sindacali
maggiormente rappresentative del personale.

ARTICOLO 2

Ai fini  dell'attuazione della presente legge è autorizzata, per
l'anno 1981, la spesa di L. 46.000.000 cui è fatto fronte con lo
stanziamento  iscritto   nel  bilancio  dell'esercizio  1981,  al
Capitolo 02200 che presenta la necessaria disponibilità.

Alla spesa per gli anni successivi sarà fatto fronte con i fondi
disponibili sul corrispondente capitolo.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 10 aprile 1981.

La presente  legge è  stata approvata dal Consiglio Regionale il
3-3-1981 ed  è stata vistata dal Commissario del Governo il 2-4-
1981.



ENTE REGIONE
PERSONALE

