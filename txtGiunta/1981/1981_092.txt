Modifiche alla  LR n.  11/1980 recante   "Norme per la promozione
delle   attività   teatrali,   musicali,   cinematografiche   ed
audiovisive.

Il Consiglio Regionale ha approvato il 4-11-1981
Il Commissario del Governo ha apposto il visto il 7-12-1981
Il Presidente  della Giunta  Regionale promulga la seguente legge
regionale:

ARTICOLO UNICO

E' introdotto nella LR 28-1-1980, n. 11, il seguente art. 16 ter:

   "Art. 16 ter
   (Norma transitoria  per i  contributi relativi  al  periodo  1
   gennaio - 31 dicembre 1982)

   Le domande  di contributo  per le  iniziative  di  particolare
   rilevanza regionale,  di cui  al titolo  II, e  le proposte di
   piano  di   finanziamento   predisposte   dalle   Associazioni
   intercomunali,  ai   sensi  del   sesto  comma  dell'art.  14,
   concernenti le  attività relative  al periodo  1 gennaio - 31
   dicembre 1982,  devono essere presentate alla Giunta regionale
   entro  75   giorni  dalla   pubblicazione  dal   programma  di
   promozione     delle     attività     teatrali,     musicali,
   cinematografiche e  audiovisive per  il triennio  1982-84  sul
   Bollettino Ufficiale della Regione.

   Entro un  mese da  tale pubblicazione devono essere presentate
   al Comune  nel cui territorio si intende svolgere l'iniziativa
   le domande  di contributo  per le  iniziative di cui al titolo
   III. Entro  i successivi  15 giorni  il  Comune  trasmette  le
   domande all'Associazione  intercomunale di  cui fa  parte,  ai
   sensi della  LR 17  aprile 1979,  n. 37, con proprio parere di
   conformità al  programma regionale  di promozione  di cui  al
   primo comma.

   Nel  caso   di  Associazioni  intercomunali  che  non  abbiano
   iniziato l'esercizio  delle proprie funzioni, spetta ai Comuni
   delle aree  corrispondenti trasmettere  alla Giunta  regionale
   entro la  scadenza indicata  nel primo  comma  le  domande  di
   contributo  secondo   le  modalità  di  cui  al  sesto  comma
   dell'art. 14.

   Per il  programma  regionale  di  promozione  delle  attività
   teatrali,  musicali,   cinematografiche  e   audiovisive   nel
   triennio 1982-84,  mentre non  è richiesto  il  parere  della
   Consulta di  cui all'art. 15, saranno consultati, da parte del
   Consiglio Regionale,  gli enti  e  organismi  ivi  indicati  a
   partecipare o  designare i  membri  della  Consulta  regionale
   toscana dei beni e delle attività culturali.

   Entro un  mese dalla  scadenza indicata  nel  primo  comma  la
   Giunta regionale  predispone il  piano annuale di ripartizione
   dei contributi che propone al Consiglio per l'approvazione".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 14 dicembre 1981.

La presente  legge è  stata approvata dal Consiglio Regionale il
4-11-1981 ed  è stata  vistata dal Commissario del Governo il 7-
12-1981.



ATTIVITA' ARTISTICHE

