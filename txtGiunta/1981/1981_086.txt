Interventi della  Regione Toscana  a favore degli enti locali per
incrementare la distribuzione del metano in Toscana.

Il Consiglio Regionale ha approvato il 1-11-1981
Il Commissario del Governo ha apposto il visto il 7-12-1981
Il Presidente  della Giunta  Regionale promulga la seguente legge
regionale:

ARTICOLO 1

Per favorire la realizzazione di reti di distribuzione del metano
la Regione  Toscana può concedere ai Comuni singoli od associati
ed alle  amministrazioni provinciali  un contributo non superiore
al 25%  della spesa  necessaria a  realizzare tutte  le opere  di
adduzione principale  con esclusione  delle reti di distribuzione
interna.

ARTICOLO 2

Alla deliberazione  del predetto contributo provvede il Consiglio
regionale, su  proposta della  Giunta  regionale,  in  base  alle
richieste presentate dagli Enti Locali.

Tali richieste  dovranno contenere  la documentazione dalla quale
risulti l'entità della spesa necessaria alla realizzazione delle
opere  di   adduzione  principale   e  il   relativo   piano   di
finanziamento.

Gli enti  destinatari del  contributo ne  daranno  semestralmente
rendiconto  alla  Giunta  Regionale  che  provvede  ad  informare
tempestivamente il Consiglio con una apposita comunicazione.

ARTICOLO 3

Per la  concessione dei  contributi previsti dalla presente legge
è autorizzata  per l'anno  finanziario 1981  la spesa  di L. 500
milioni  che   trova  copertura   nel  Cap.  31030  del  bilancio
dell'esercizio in corso.

Per gli  esercizi  finanziari  successivi  alla  concessione  dei
contributi previsti  dalla presente  legge sarà fatto fronte con
le somme  stanziate  nel  bilancio  dei  corrispondenti  esercizi
finanziari.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti di cui al
secondo comma  dell'art. 127  della Costituzione  e dell'art.  28
dello  Statuto  entra  in  vigore  il  giorno  stesso  della  sua
pubblicazione.

Firenze, 14 dicembre 1981.

La presente  legge è  stata approvata dal Consiglio Regionale il
1-11-1981 ed  è stata  vistata dal Commissario del Governo il 7-
12-1981.



ATTRIBUZIONI DELEGHE
FONTI ENERGETICHE

