Riordinamento dei  trasporti pubblici  locali e  nuova disciplina
tariffaria delle autolinee di concessione regionale.

Il Consiglio Regionale ha approvato il 13-1-1981
Il Commissario del Governo ha apposto il visto il 16-2-1981
Il Presidente  della Giunta  Regionale promulga la seguente legge
regionale:

ARTICOLO 1

La Regione Toscana per l'organizzazione e la ristrutturazione dei
servizi pubblici  di trasporto  di interesse  locale e  regionale
predispone, entro  due anni dall'entrata in vigore della presente
legge, il  Piano regionale  integrato dei  trasporti mediante  il
quale disciplina  i propri  interventi, indirizza  e coordina gli
interventi degli  EELL e  di tutti  gli altri soggetti pubblici e
privati  operanti   nel  settore  dei  trasporti,  concorre  alla
elaborazione  ed   alla  definizione   del  Piano  dei  Trasporti
d'interesse nazionale  a norma  dell'art. 11  del DPR  24-7-77 n.
616.

In applicazione  di quanto  disposto  dal  comma  precedente,  il
Consiglio regionale,  entro 180  giorni  dall'entrata  in  vigore
della presente  legge, definisce  procedure, strumenti, efficacia
ed organi consultivi per la formazione del piano.

Ai fini  della miglior  organizzazione dei  servizi  pubblici  di
trasporto la Regione:

- delega  funzioni amministrative  per l'esercizio  dei trasporti
  agli Enti locali singoli o associati;
- articola  il territorio regionale in bacini di traffico, intesi
  come unità  territoriali a  dimensione sovracomunale  entro le
  quali è  programmato in modo unitario un sistema integrato dei
  trasporti.

I bacini  di traffico  sono  definiti  dal  piano  regionale  dei
trasporti e coincidono, di norma, con il territorio di una o più
Associazioni Intercomunali.

Nell'ambito  di  un  bacino  di  traffico  possono  operare  più
aziende, pubbliche  e private e servizi gestiti in economia dagli
EELL.

ARTICOLO 2

E' costituito  il Comitato  per il  coordinamento dei trasporti e
della viabilità  quale organo  consultivo  della  Giunta  e  del
Consiglio regionale.

Il Comitato è composto da:

- tre rappresentanti dell'URPT;
- tre rappresentanti dell'UNCEM;
- tre rappresentanti dell'ANCI della Toscana;
- tre rappresentanti del Consiglio regionale;
- tre rappresentanti del CRIPEL;
- un rappresentante dell'ANAC;
- un rappresentante dell'Azienda Autonoma delle FFSS;
- un rappresentante dell'ANAS;
- tre  rappresentanti del  Ministero dei Trasporti, dei quali uno
  in  rappresentanza  della  direzione  generale  programmazione,
  organizzazione e  coordinamento, uno  in  rappresentanza  della
  direzione generale  della motorizzazione  civile e trasporti in
  concessione, uno  in rappresentanza  della  direzione  generale
  dell'aviazione civile;
- un rappresentante del Ministero della Marina mercantile.

Il Comitato  è nominato  con decreto del Presidente della Giunta
regionale entro  180 giorni  dall'entrata in  vigore della  legge
medesima, e dura in carica fino alla scadenza della legislatura.

Il Comitato  è presieduto  dal Presidente della Giunta regionale
o, per  sua delega,  dal  componente  la  Giunta  incaricato  del
settore.

I membri  del Comitato  durano in carica fino alla scadenza della
legislatura e possono essere riconfermati.

Se taluno  dei membri  viene a  mancare per  qualsiasi causa,  la
Giunta regionale  promuove gli  atti per la sostituzione, secondo
le procedure  previste per la nomina. Il sostituto dura in carica
sino alla scadenza della legislatura medesima.

Il Presidente  del Comitato  può fare  intervenire alle adunanze
altri esperti  dell'amministrazione ed  esterni, senza diritto di
voto.

ARTICOLO 3

In armonia con gli obiettivi di riorganizzazione, miglioramento e
sviluppo del  trasporto pubblico  collettivo ed in relazione alla
necessità di  contenere il  disavanzo  tra  costi  e  ricavi  di
esercizio delle  autolinee di  concessione regionale,  nonchè di
adempiere al disposto dell'art. 8 della Legge 27-2-1978 n. 43, le
normative tariffarie  di cui alle LR 20 marzo 1975, n. 21 e 23-3-
1977 n.  19, sono  sostituite da  quelle contenute nella presente
legge.

ARTICOLO 4

Dal quindicesimo  giorno  successivo  a  quello  dall'entrata  in
vigore  della  presente  legge,  nell'esercizio  delle  autolinee
extraurbane di  concessione regionale  si  applicano  le  tariffe
indicate nelle tabelle allegate A e B.

Le  stesse   tariffe  si   applicano  anche  sulle  autolinee  di
competenza regionale sostitutive di ferrovie e tramvie.

I prezzi  degli abbonamenti  e dei  biglietti di  viaggio in atto
praticati,  che   eventualmente  risultino   superiori  a  quelli
calcolati in  base alla  tariffa  di  cui  alla  tabella  A,  non
subiranno variazioni.

ARTICOLO 5

Il prezzo  dei biglietti ordinari viaggiatori e degli abbonamenti
è calcolato  in base  alla tabella  A e alle distanze risultanti
dalla tabella  polimetrica approvata  per ciascuna autolinea;  ed
è determinato secondo i seguenti criteri e modalità:

1) i  biglietti di  viaggio vengono  rilasciati soltanto  per  le
   relazioni  tra   fermate  per   le  quali  è  autorizzato  il
   frazionamento della tariffa;
2) per  ogni relazione,  il prezzo  è  calcolato  in  base  alle
   distanze risultanti dal percorso diretto, con esclusione delle
   eventuali diramazioni;
3) per  le relazioni che iniziano e/o terminano in corrispondenza
   ad una  fermata senza  frazionamento di tariffa, si applica il
   prezzo relativo  alla fermata  per la  quale  è  previsto  il
   frazionamento di tariffa e che rispettivamente precede o segue
   quella facoltativa,  salvo il  caso di cui al successivo punto
   4);
4) qualora  in un  centro abitato  esista una  sola  fermata  con
   frazionamento di  tariffa, il  prezzo relativo a detta fermata
   si applica  a tutte  quelle facoltative  comprese nello stesso
   centro.

ARTICOLO 6

Ai  viaggiatori   che  ne   facciano  richiesta  sono  rilasciati
biglietti di  abbonamento con  validità  mensile,  alle  tariffe
indicate nella tabella A di cui al precedente articolo 4.

Ai lavoratori  dipendenti e  studenti, che  ne facciano richiesta
documentata, sono  inoltre rilasciati  biglietti  di  abbonamento
settimanale, con  validità di  cinque giorni  e sei giorni, alle
tariffe indicate nella tabella A di cui al precedente articolo 4.

I suddetti  biglietti di  abbonamento sono riferiti a determinate
relazioni non  cedibili, a  vista e  senza limitazione del numero
delle corse nel periodo della loro validità.

I  biglietti  di  abbonamento  per  cinque  e  sei  giorni  hanno
validità nell'ambito  della settimana  in essi indicata e devono
riportare  l'indicazione  dei  giorni  di  non  utilizzo,  scelti
dall'utente al momento dell'acquisto;
quelli mensili  hanno validità  dal giorno  di inizio  indicato,
fino alle ore 0 del corrispondente giorno del mese successivo.

La Giunta  regionale assumerà  le iniziative  necessarie perchè
gli abbonamenti  rilasciati da  un'azienda  concessionaria  siano
resi validi  anche per  servizi di  trasporto  gestiti  da  altre
aziende sulla  medesima tratta;  nonchè per  la  istituzione  di
biglietti e abbonamenti cumulativi con le linee ferroviarie o fra
autolinee gestite anche da aziende diverse.

ARTICOLO 7

Per i  servizi di  trasporto integrato strada - rotaia è ammessa
l'adozione di  tariffe differenti  da quelle  della tabella A. La
Giunta regionale provvederà in questi casi a fissare con proprie
deliberazioni le  singole tariffe,  per la  parte dei  servizi di
competenza regionale.

ARTICOLO 8

Il Consiglio  regionale può  stabilire, su  linee o corse celeri
che si  svolgono prevalentemente  su  autostrade  o  superstrade,
tariffe diverse da quelle di cui all'art. 4 della presente legge,
con il limite di aumento massimo del 25%, più arrotondamento.

Il Consiglio  regionale può  inoltre stabilire  norme tariffarie
diverse  da   quella  della   presente  legge   per  esigenze  di
coordinamento su determinate linee o tratti di linea.

La Giunta  regionale può autorizzare, su richiesta delle singole
aziende, il  servizio di  prenotazione dei  posti, facoltativo  o
obbligatorio, per  corse celeri  di  autolinee,  stabilendone  di
volta in volta il prezzo.

ARTICOLO 9

Ciascun viaggiatore  ha diritto  di portare con sè gratuitamente
bagagli  di  peso  complessivo  non  superiore  a  Kg.  10  e  di
dimensioni non superiori a cm. 50 x 30 x 25.

Per i  bagagli che  eccedono il  peso e  le dimensioni  di cui al
comma precedente,  il prezzo  del biglietto  è calcolato in base
alla tariffa indicata nella tabella allegata "B".

Per i  bagagli di  peso superiore  a 10  Kg. la  tassazione  deve
essere fatta al netto dei primi 10, trasportati in franchigia.

I bagagli di peso fino a 10 Kg. che eccedono le dimensioni di cui
al primo  comma vengono tassati in base alla classe di tariffa da
11 a 20 Kg.

Le frazioni di Kg. si arrotondano per difetto.

ARTICOLO 10

Le  imprese   concessionarie  dovranno   presentare  alla  Giunta
regionale, entro  quindici giorni  dall'entrata in  vigore  della
presente legge, le nuove tabelle polimetriche e delle tariffe.

Per la  formazione delle  nuove tabelle polimetriche, le frazioni
di Km. sono arrotondate al Km. superiore.

Dall'entrata in  vigore della  presente legge,  cessano di  avere
effetto i  divieti di  carico attualmente  previsti negli atti di
concessione che  interessano autolinee regionali, ad eccezione di
quelli posti a protezione dei servizi ad impianti fissi.

ARTICOLO 11

Alle aziende  che gestiscono  autolinee di concessione regionale,
cui vengono  corrisposti contributi o sovvenzioni di esercizio da
parte della  Regione e  di  enti  locali,  è  fatto  divieto  di
rilasciare tessere  di libera circolazione e biglietti gratuiti o
semigratuiti, validi  sulle linee da esse gestite, all'infuori di
quelle previste dalle vigenti disposizioni di legge.

ARTICOLO 12

La  concessione   dei  contributi  regionali  nel  settore  delle
autolinee è in ogni caso subordinata alla applicazione integrale
delle norme della presente legge.

ARTICOLO 13

I viaggiatori  delle autolinee di competenza regionale sprovvisti
di documenti di viaggio o muniti di documento di viaggio comunque
non  valido   sono  tenuti   al   pagamento   di   una   sanzione
amministrativa pari  a L.  5.000 oltre  al pagamento  del normale
biglietto a tariffa ordinaria.

All'accertamento delle  irregolarità di  cui al comma precedente
provvedono  le   aziende  concessionarie   mediante  gli   agenti
applicati all'esercizio.

A tal fine, le aziende dovranno disporre che tali agenti assumano
le qualità di giurati nelle forme volute dalla legge.

L'importo della  sanzione amministrativa prevista dal primo comma
è devoluto all'azienda concessionaria.

ARTICOLO 14

La disciplina  tariffaria prevista  dalla presente  legge non  si
applica alle autolinee di gran turismo.

Nei provvedimenti  della Giunta regionale concernenti concessioni
di autolinee  di gran  turismo è  determinato per  ogni  gita  o
tratta il  prezzo complessivo  del trasporto  a carico di ciascun
utente, nonchè  il numero  minimo dei  biglietti emessi,  al  di
sotto del quale l'Impresa può sopprimere la gita.

ARTICOLO 15

Le tabelle  e le principali norme tariffarie di cui alla presente
legge per il trasporto di viaggiatori e bagagli, nonchè i prezzi
relativi alle  autolinee di  gran turismo,  devono essere posti a
facile visione  su ogni  automezzo in  servizio  sulle  autolinee
medesime, e  alle principali  fermate insieme  ai quadri - orario
delle linee servite.

ARTICOLO 16

La Giunta  in sede di rilascio o di modifica delle concessioni di
autolinee  regionali,   può  obbligare  (sentita  la  competente
commissione consiliare)  le aziende  che gestiscono  autolinee di
concessione  regionale   in  zone  non  servite  da  altri  mezzi
pubblici, al  trasporto di  giornali quotidiani  e medicinali  in
partite, questi ultimi, fino a 5 Kg.

Le tariffe  per  il  trasporto  di  giornali  quotidiani  saranno
fissate sentite le testate interessate e le aziende di trasporto.

Le tariffe per il trasporto di medicinali saranno fissate sentito
l'Ordine dei Farmacisti, l'ANAC ed il CRIPEL.

ARTICOLO 17

Ai grandi invalidi e loro accompagnatori sono concesse tessere di
libera circolazione sulle autolinee regionali.

Su proposta  delle singole  aziende,  la  Giunta  regionale  può
autorizzare la  concessione di  tessere  di  libera  circolazione
nonchè il  rilascio di speciali abbonamenti a prezzo ridotto per
anziani di  oltre 65  anni di  età e  le  aziende  di  trasporto
possono mantenere  le  facilitazioni  attualmente  concesse  alle
altre categorie di invalidi.

Il Consiglio  regionale entro  sessanta  giorni  dall'entrata  in
vigore  della   presente   legge,   determinerà   con   apposito
provvedimento,  criteri   e  modalità   per  la  concessione  di
eventuali agevolazioni  tariffarie a  favore  degli  invalidi  di
guerra, degli  invalidi per servizio, degli invalidi del lavoro e
degli invalidi civili e delle persone anziane.

ARTICOLO 18

Per quanto  non previsto  dalla presente  legge restano valide le
disposizioni in vigore antecedentemente alla LR 20-3-1975 n. 21.

Sono abrogate  le leggi regionali 20-3-1975 n. 21 e 23-3-1977, n.
19.

TABELLA A (TARIFFE VIAGGIATORI)

Accanto all'indicazione  dei chilometri  <KM)  di  percorso  sono
indicate nell'ordine le seguenti tariffe:

<AS> - per la corsa semplice;
<AM> - per l'abbonamento mensile;
<A5> - per l'abbonamento per lavoratori dipendenti e studenti per
       5 giorni;
<A6> - per l'abbonamento per lavoratori dipendenti e studenti per
       6 giorni:

        <KM>       <AS>        <AM>        <A5>        <A6>
------------------------------------------------------------
Km.   1 -  4 _ L.   200 _ L.  5.000 _ L.  1.000 _ L.  1.200;
Km.   5 -  8 _ L.   300 _ L.  6.500 _ L.  1.300 _ L.  1.600;
Km.   9 - 12 _ L.   400 _ L.  8.500 _ L.  1.600 _ L.  2.000;
Km.  13 - 16 _ L.   500 _ L. 10.500 _ L.  2.000 _ L.  2.400;
Km.  17 - 20 _ L.   600 _ L. 12.000 _ L.  2.300 _ L.  2.700;
Km.  21 - 24 _ L.   700 _ L. 13.000 _ L.  2.500 _ L.  3.000;
Km.  25 - 28 _ L.   800 _ L. 14.000 _ L.  2.800 _ L.  3.300;
Km.  29 - 34 _ L.   900 _ L. 15.000 _ L.  3.000 _ L.  3.600;
Km.  35 - 38 _ L. 1.000 _ L. 16.000 _ L.  3.200 _ L.  3.800;
Km.  39 - 42 _ L. 1.100 _ L. 17.000 _ L.  3.400 _ L.  4.100;
Km.  43 - 46 _ L. 1.200 _ L. 18.000 _ L.  3.600 _ L.  4.300;
Km.  47 - 50 _ L. 1.300 _ L. 19.000 _ L.  3.800 _ L.  4.600;
Km.  51 - 54 _ L. 1.400 _ L. 20.000 _ L.  4.000 _ L.  4.800;
Km.  55 - 62 _ L. 1.600 _ L. 22.000 _ L.  4.500 _ L.  5.400;
Km.  63 - 70 _ L. 1.800 _ L. 25.000 _ L.  5.000 _ L.  6.000;
Km.  71 - 76 _ L. 2.000 _ L. 27.000 _ L.  5.500 _ L.  6.600;
Km.  77 - 84 _ L. 2.200 _ L. 30.000 _ L.  6.000 _ L.  7.200;
Km.  85 - 92 _ L. 2.400 _ L. 32.000 _ L.  6.500 _ L.  7.800;
Km.  93 -100 _ L. 2.600 _ L. 35.000 _ L.  7.000 _ L.  8.400;
Km. 101 -110 _ L. 2.800 _ L. 37.000 _ L.  7.500 _ L.  9.000;
Km. 111 -115 _ L. 3.000 _ L. 40.000 _ L.  8.000 _ L.  9.500;
Km. 116 -120 _ L. 3.200 _ L. 42.000 _ L.  8.400 _ L. 10.000;
Km. 121 -130 _ L. 3.400 _ L. 44.000 _ L.  8.800 _ L. 10.500;
Km. 131 -140 _ L. 3.600 _ L. 46.000 _ L.  9.200 _ L. 11.000;
Km. 141 -145 _ L. 3.800 _ L. 48.000 _ L.  9.600 _ L. 11.500;
Km. 146 -150 _ L. 4.000 _ L. 50.000 _ L. 10.000 _ L. 12.000;
Km. 151 -160 _ L. 4.200 _ L. 52.000 _ L. 10.400 _ L. 12.500;
Km. 161 -170 _ L. 4.400 _ L. 54.000 _ L. 10.800 _ L. 13.000;
Km. 171 -180 _ L. 4.600 _ L. 56.000 _ L. 11.200 _ L. 13.500;
Km. 181 -190 _ L. 4.800 _ L. 58.000 _ L. 11.600 _ L. 14.000;
Km. 191 -200 _ L. 5.000 _ L. 60.000 _ L. 12.000 _ L. 14.500.

TABELLA B (TARIFFE BAGAGLI ACCOMPAGNATI)

Accanto all'indicazione  dei chilometri di percorso sono indicate
nell'ordine le  tariffe per  le classi di chilogrammi di bagaglio
seguenti:

<1> da 1 a 10 Kg. (per i bagagli di questa classe che superano le
    dimensioni massime  prescritte,  art.  11,  si  applicano  le
    tariffe della classe da 11 a 20 Kg.);
<2> da 11 a 20 Kg.;
<3> da 21 a 30 Kg.;
<4> da 31 a 40 Kg.;
<5> da 41 a 50 Kg.;
<6> da 51 a 60 Kg.:

<KM>           <1>      <2>      <3>      <4>      <5>      <6>
---------------------------------------------------------------
da 1 a 20   _ L. 0 _ L. 300 _ L. 400 _ L. 500 _ L. 600 _ L. 700;
da 21 a 40  _ L. 0 _ L. 400 _ L. 500 _ L. 600 _ L. 700 _ L. 800;
da 41 a 60  _ L. 0 _ L. 500 _ L. 600 _ L. 700 _ L. 800 _ L. 900;
da 61 a 80  _ L. 0 _ L. 600 _ L. 700 _ L. 800 _ L. 900 _ L.1000;
da 81 a 100 _ L. 0 _ L. 700 _ L. 800 _ L. 900 _ L.1000 _ L.1100;
da 101 a 120_ L. 0 _ L. 800 _ L. 900 _ L.1000 _ L.1100 _ L.1200;
da 121 a 150_ L. 0 _ L. 900 _ L.1000 _ L.1100 _ L.1200 _ L.1300;
>  150      _ L. 0 _ L.1000 _ L.1100 _ L.1200 _ L.1300 _ L.1400.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 21 febbraio 1981.

La presente  legge è  stata approvata dal Consiglio Regionale il
13-1-1981 ed  è stata vistata dal Commissario del Governo il 16-
2-1981.



TRASPORTI

