Norme  concernenti  la  trasformazione  di  posti  di  infermiere
generico e psichiatrico in posti di infermiere professionale.

Il Consiglio Regionale ha approvato il 29-7-1981
Il Commissario del Governo ha apposto il visto il 31-8-1981
Il Presidente  della Giunta  Regionale promulga la seguente legge
regionale:

ARTICOLO UNICO

Il personale  di ruolo  con qualifica  di infermiere  generico  e
psichiatrico   che    acquisisce   il   diploma   di   infermiere
professionale  in   conseguenza  della  frequenza  dei  corsi  di
straordinaria riqualificazione  ex legge  3-6-80 n.  243, nonchè
della frequenza  di corsi  ex DPR 13-10-1975 n. 867 è inquadrato
nel posto di infermiere professionale.

Ai fini  di cui al precedente comma le USL interessate provvedono
tempestivamente e comunque non oltre il 45mo giorno dalla data di
svolgimento degli  esami di Stato, a deliberare la trasformazione
dei  posti   ricoperti  dai   beneficiari   ed   al   contestuale
inquadramento degli stessi nei nuovi posti.

Alla trasformazione  ed all'inquadramento  viene data decorrenza,
in ogni  caso, dal  primo giorno  del mese successivo a quello di
acquisita esecutività del provvedimento deliberativo.

Ai fini  della modifica  del ruolo  nominativo regionale  le  USL
trasmettono alla  Regione copia  autentica delle deliberazioni di
esecuzione di cui ai commi precedenti.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 settembre 1981.

La presente  legge è  stata approvata dal Consiglio Regionale il
29-7-1981 ed  è stata vistata dal Commissario del Governo il 31-
8-1981.



ENTI SANITARI
PERSONALE

