Partecipazione della  Regione  Toscana  alla  costituzione  della
Fondazione "G. Michelucci" di Fiesole.

Il Consiglio Regionale ha approvato il 4-11-1981
Il Commissario del Governo ha apposto il visto il 7-12-1981
Il Presidente  della Giunta  Regionale promulga la seguente legge
regionale:

ARTICOLO 1

La  Regione   Toscana  promuove   la  costituzione   e  partecipa
all'attività della  Fondazione "Giovanni Michelucci" con sede in
Fiesole nell'ambito  dell'attività volta  alla promozione e allo
sviluppo dell'iniziativa  culturale in Toscana prevista dall'art.
4 dello Statuto e dall'art. 49 del DPR 24-7-77 n. 616.

ARTICOLO 2

La Giunta  regionale è  impegnata  a  compiere  tutti  gli  atti
necessari a  perfezionare la  partecipazione della  Regione  alla
costituzione  ed  al  funzionamento  della  Fondazione  "Giovanni
Michelucci".

ARTICOLO 3

Per le  finalità di cui alla presente legge, la Regione provvede
a conferire  la  somma  di  L.  50.000.000  quale  concorso  alla
formazione del  fondo di  dotazione  e  per  le  spese  di  primo
impianto.

ARTICOLO 4

L'onere di  L. 50.000.000  derivante dalla  presente legge  farà
carico al  Cap. 09570  che  viene  istituito  con  la  successiva
variazione  al   bilancio  di   previsione  del   corrente   anno
finanziario.

ARTICOLO 5

Agli stati  di previsione  di competenza  e di  cassa della parte
"spesa" del  bilancio di  previsione per  l'anno finanziario 1981
sono apportate, per analogo importo le seguenti variazioni:

In diminuzione

Cap. 60000
   Fondo globale per il finanziamento di spese
   per  l'adempimento   di  funzioni   normali
   (spese correnti)                                 L. 50.000.000

Di nuova istituzione

Cap. 09570
   Fondo  di   dotazione  e   opere  di  primo
   impianto   per    la   costituzione   della
   fondazione G. Michelucci di Fiesole.             L. 50.000.000

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 14 dicembre 1981.

La presente  legge è  stata approvata dal Consiglio Regionale il
4-11-1981 ed  è stata  vistata dal Commissario del Governo il 7-
12-1981.



CULTURA
PARTECIPAZIONI

