Intervento della Regione Toscana nelle zone colpite dal terremoto
il 23-11-1980.

Il Consiglio Regionale ha approvato il 13-1-1981
Il Commissario del Governo ha apposto il visto il 16-2-1981
Il Presidente  della Giunta  Regionale promulga la seguente legge
regionale:

ARTICOLO 1

La Giunta Regionale è autorizzata a disporre, a decorrere dal 25
novembre 1980  e per  periodi che non dovranno superare il 31-12-
1981, l'invio  di personale  presso le  Regioni e gli Enti Locali
della Campania  e della  Basilicata nonchè  delle altre  Regioni
interessate dal sisma del novembre 1980 per concorrere a tutte le
attività  che   gli  enti   stessi  riterranno   utile  affidare
nell'ambito degli  interventi predisposti  nelle zone colpite dal
terremoto.

Gli  oneri  finanziari  relativi  alle  competente  spettanti  al
personale sono a carico della Regione Toscana.

ARTICOLO 2

Il personale  di cui  al precedente  articolo è  autorizzato  ad
effettuare prestazioni  straordinarie oltre  i limiti  di  orario
stabiliti dall'art. 51 della Legge Regionale 6 settembre 1973, n.
54 e  successive modificazioni,  secondo le esigenze riconosciute
dai coordinatori di cui al successivo art. 4.

L'autorizzazione di cui al comma precedente è altresì estesa al
personale impegnato  presso gli uffici della Regione nel servizio
di soccorso alle popolazioni terremotate.

ARTICOLO 3

Al personale di cui alla presente legge è corrisposta una diaria
giornaliera corrispondente  al trattamento  economico di missione
previsto dalla LR 9 agosto 1978, n. 52, maggiorato del 50%.

ARTICOLO 4

La Giunta Regionale nomina uno o più dipendenti coordinatori del
contingente o  dei  contigenti  di  personale  inviato  ai  sensi
dell'articolo 1 della presente legge.

ARTICOLO 5

Le  prestazioni   per  il   lavoro  straordinario   e  la  diaria
giornaliera sono  liquidate  sulla  base  di  rendiconti  mensili
redatti  sotto   la  responsabilità   del  coordinatore,  o  dei
coordinatori dei contingenti di personale inviato.

La Giunta  regionale è  autorizzata ad  erogare anticipazioni ai
Coordinatori per la corresponsione di acconti sulle competenze di
cui al  comma precedente,  nonchè delle  spese necessarie per la
fornitura di  carburante, manutenzione  attrezzi e  di  automezzi
regionali.

Di  tali  spese  i  coordinatori  dovranno  rimettere  rendiconti
mensili.

La Giunta Regionale provvede a trasmettere al Consiglio Regionale
relazioni  periodiche   sulla  attività   svolta  dal  personale
regionale inviato ai sensi della presente legge.

ARTICOLO 6

Agli oneri  derivanti dall'applicazione  della presente  legge è
fatto fronte  con le  disponibilità di  cui ai  capitoli 02060 e
02080 del bilancio di previsione 1981.

La presente  legge è  pubblicata sul  Bollettino Ufficiale della
Regione. E'  fatto obbligo  chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 21 febbraio 1981.

La presente legge è stata approvata dal Consiglio Regione il 13-
1-1981 ed  è stata  vistata dal Commissario del Governo il 16-2-
1981.



PUBBLICHE CALAMITA'

