Norme in  materia  di  indennità  di  previdenza  del  personale
proveniente dalle Opere Universitarie della Toscana.

Il Consiglio Regionale ha approvato il 30-7-1981
Il Commissario del Governo ha apposto il visto il 31-8-1981
Il Presidente  della Giunta  Regionale promulga la seguente legge
regionale:

ARTICOLO 1

La  Regione   assicura  al   personale  proveniente  dalle  opere
universitarie della Toscana, inquadrato nel ruolo unico regionale
in applicazione della LR n. 74 del 7-9-81, un trattamento di fine
servizio, per ogni anno o frazione di anno superiore ai sei mesi,
in  misure   pari  a   quanto   previsto,   allo   stesso   fine,
dall'ordinamento INADEL.

La Regione  corrisponderà l'eventuale  differenza tra  la  somma
lorda spettante  secondo quanto  previsto dal  comma precedente e
quella  lorda   dovuta  a  titolo  di  premio  di  fine  servizio
dall'INADEL per i periodi di cui al successivo art. 2.

Il trattamento di cui ai commi precedenti, in caso di decesso del
dipendente,  spetta   ai  superstiti   secondo  quanto  stabilito
all'art. 2 della Legge 8-3-1968, n. 152.

ARTICOLO 2

I  servizi   da   considerare   nel   computo   del   trattamento
previdenziale di cui all'art. 1 sono:

a) i servizi prestati alle dipendenze della Regione;
b) tutti  i servizi o periodi già riconosciuti utili ai fini del
   preesistente trattamento  di fine  servizio presso  l'ente  di
   provenienza, alle  seguenti condizioni:  che  l'importo  della
   liquidazione o  altro analogo trattamento ad essi riferito sia
   stato versato  alla Regione  dall'Ente di  provenienza o dallo
   Stato, relativamente  agli oneri  a tale titolo accertati alla
   data del  31 ottobre  1979, nell'ambito delle procedure per la
   copertura  dei   disavanzi  delle   Opere  Universitarie  alla
   predetta data,  a norma  della legge 22 dicembre 1979, n. 642;
   che non  siano stati riscattati ai fini dell'indennità premio
   di servizio INADEL.

Sono comunque  esclusi i  periodi  di  servizio  per  i  quali  i
dipendenti abbiano  chiesto ed  ottenuto il  trattamento di  fine
servizio dall'Opera Universitaria di provenienza.

ARTICOLO 3

In relazione  alle disposizioni  degli  articoli  precedenti,  la
Regione incamererà  gli importi delle indennità di liquidazione
maturati fino  al 31 gennaio 1981 per i servizi e i periodi utili
ai  fini   del  preesistente   trattamento  di   fine   servizio,
provvedendo a  corrispondere ai dipendenti interessati, entro sei
mesi dal  versamento la eventuale eccedenza tra l'importo versato
e quello  della indennità  premio di servizio determinata in via
teorica, secondo  le disposizioni dell'ordinamento INADEL vigente
alla data  del 31  gennaio  1981,  in  relazione  alla  posizione
economica rivestita  dal personale interessato alla predetta data
e ai periodi riconosciuti utili nel preesistente ordinamento.

ARTICOLO 4

Agli oneri derivanti dall'applicazione dell'art. 1 della presente
legge per  l'anno 1981  è fatto  fronte con la disponibilità di
cui al  Cap. 02180  del bilancio di previsione 1981, che presenta
la necessaria disponibilità.

Per gli  anni successivi  sarà provveduto  con  lo  stanziamento
disposto di Capitolo corrispondente dei bilanci interessati.

Le indennità  di liquidazione  maturate di  cui all'art. 3 della
presente legge,  valutata in L. 200.000.000 saranno introitate in
apposito   capitolo   del   bilancio   1981   con   la   seguente
denominazione: "Indennità  di liquidazione  maturate sino  al 31
gennaio 1981 dal personale delle Opere Universitarie".

Le indennità da versare ai dipendenti ai sensi del citato art. 3
valutate in  L. 66.000.000 sono imputate ad apposito capitolo del
bilancio 1981  con  la  seguente  denominazione:  "Versamento  al
personale delle  Opere Universitarie dell'eccedenza fra l'importo
versato  a   titolo  di   indennità  di  liquidazione  e  quello
determinato secondo le disposizioni dell'INADEL".

ARTICOLO 5

Gli stati previsione di competenza e di cassa della parte Entrata
e della  parte Spesa  del bilancio  di previsione per l'anno 1981
sono così modificati:

Parte entrata

Di nuova istituzione

Cap. 24540
   Indennità di liquidazione maturate sino al
   31 gennaio  1981 dal  personale delle Opere
   Universitarie
   Cassa                                          L.  200.000.000
   Competenza                                     L.  200.000.000

Parte Spesa

Di nuova istituzione

Cap. 02320
   Versamento   al   personale   delle   Opere
   Universitarie dell'eccedenza  fra l'importo
   versato   a   titolo   di   indennità   di
   liquidazione e  quello determinato  secondo
   le disposizioni dell'INADEL
   Cassa                                          L.   66.000.000
   Competenza                                     L.   66.000.000

In aumento

Cap. 70160
   Fondo di riserva per spese obbligatorie
   Cassa                                          L.  134.000.000
   Competenza                                     L.  134.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 settembre 1981.

La presente  legge è  stata approvata dal Consiglio Regionale il
30-7-1981 ed  è stata vistata dal Commissario del Governo il 31-
8-1981.



ENTE REGIONE
PERSONALE

