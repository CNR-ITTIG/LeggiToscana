Proroga termine  iniziale di  efficacia della Legge 4 aprile 1980
n. 25. Disciplina degli interventi finanziari in materia di opere
pubbliche e  disciplina transitoria,  per l'anno  1981,  per  gli
stessi interventi.

Il Consiglio Regionale ha approvato il 30-7-1981
Il Commissario del Governo ha apposto il visto il 31-8-1981
Il Presidente  della Giunta  Regionale promulga la seguente legge
regionale:

ARTICOLO 1

Il termine  iniziale di  decorrenza per  l'efficacia della  legge
regionale 4  aprile 1980  n.  25:  "Disciplina  degli  interventi
finanziari in  materia di  opere pubbliche" ivi previsto per il 1
gennaio 1981 è posticipato al 1 gennaio 1982.

Resta ferma  l'abrogazione della  LR  17-1-1973,  n.  8  disposta
dall'art. 11 della stessa legge n. 25.

ARTICOLO 2

Limitatamente  all'anno   1981,  gli   interventi  finanziari  di
competenza regionale  in materia  di opere pubbliche di interesse
di Comunità  Montane, Comuni,  Province e  loro  consorzi,  sono
approvati sentite  le Associazioni  Intercomunali, dal  Consiglio
regionale, con  unica deliberazione  che individua  le opere e le
iniziative ammesse al finanziamento nonchè il tipo di intervento
finanziario e  la misura  del medesimo  nel rispetto del seguente
ordine di priorità:

a) finanziamento  di opere  comprese in  programmi regionali già
   approvati;
b) interventi  di particolare  urgenza di  cui  esistano  già  i
   progetti esecutivi.

Gli enti  di cui al primo comma presentano alla Giunta regionale,
entro 30  giorni dalla  data di  entrata in vigore della presente
legge, le  domande di finanziamento limitatamente agli interventi
finanziari  comunque   non  compresi   in  precedenti   programmi
regionali.

Entro i  successivi 30  giorni la  Giunta presenta  al  Consiglio
regionale la proposta di deliberazione di cui al primo comma.

ARTICOLO 3

I finanziamenti  previsti nel  bilancio annuale dell'esercizio in
corso ai  sensi della LR 4-4-80 n. 25 sono utilizzati a copertura
degli interventi previsti dalla presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 settembre 1981.

La presente  legge è  stata approvata dal Consiglio Regionale il
30-7-1981 ed  è stata vistata dal Commissario del Governo il 31-
8-1981.



OPERE PUBBLICHE

