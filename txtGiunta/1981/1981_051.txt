Tutela  e  valorizzazione  del  patrimonio  storico,  politico  e
culturale dell'antifascismo e della Resistenza.

Il Consiglio Regionale ha approvato il 5-5-1981
Il Commissario del Governo ha apposto il visto il 6-6-1981
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana promuove  la tutela  e la  valorizzazione del
patrimonio storico,  politico  e  culturale  dell'antifascismo  e
della resistenza  che si  pone, nella  sua  operante  attualità,
quale valore  fondamentale dell'ordinamento  costituzionale dello
Stato e della Regione.

ARTICOLO 2

La Regione  concede un  contributo annuale  per il  finanziamento
dell'Istituto  Storico   della  Resistenza  in  Toscana  e  della
"Federazione Regionale  Toscana delle Associazioni Antifasciste e
della Resistenza", che perseguono statutariamente le finalità di
cui al precedente articolo.

All'"Istituto Storico  della Resistenza  in Toscana" è assegnato
un contributo di L. 80 milioni per l'esercizio 1981.

Alla  "Federazione   Regionale  Toscana      delle   Associazioni
Antifasciste e della Resistenza" è assegnato un contributo di L.
40 milioni per l'esercizio 1981.

Per gli  esercizi successivi  l'ammontare  dei  contributi  sarà
stabilito con le leggi di bilancio corrispondenti.

Entro il  31 dicembre  di ogni  anno gli  organismi di  cui sopra
provvederanno a  trasmettere alla  Regione il rendiconto relativo
ai contributi ottenuti.

ARTICOLO 3

La  Regione   concede  inoltre  contributi  per  il  sostegno  di
qualificate   attività   di   rilevante   interesse   regionale,
finalizzate agli scopi di cui all'art. 1, promosse da altri enti,
associazioni, istituti o comitati.

I soggetti  interessati ad  accedere  ai  contributi  di  cui  al
precedente comma devono presentare alla Giunta regionale entro il
31 ottobre  di  ogni  anno  il  programma  delle  iniziative  che
intendono realizzare nell'anno successivo e la relativa richiesta
di contributo.

La Giunta, sentita la Commissione consiliare competente, delibera
annualmente con  unico atto  la concessione dei contributi, sulla
base delle richieste pervenute.

I contributi  concessi sono  erogati dopo  la presentazione  alla
Giunta regionale  di una  dettagliata relazione  sulla  attività
effettivamente svolta,  salva la possibilità che, in relazione a
comprovate  esigenze   di  immediato   finanziamento,  la  Giunta
regionale disponga,  con l'atto di concessione del contributo, la
erogazione in  forma preventiva  di una  quota non  superiore  al
cinquanta per cento dell'ammontare del contributo stesso.

ARTICOLO 4

L'onere di  120 milioni per l'anno 1981, relativo agli interventi
di cui  all'art. 2,  farà carico  ai Capitoli  09460 e 09480 che
vengono istituiti con il successivo articolo.

Per gli interventi di cui all'articolo 3, relativi all'anno 1982,
si provvederà con la corrispondente legge di bilancio.

L'onere per  gli anni  successivi farà  carico ai corrispondenti
capitoli del bilancio interessato.

ARTICOLO 5

Agli stati  di previsione  di competenza  e di  cassa della parte
"spesa" del  bilancio di  previsione per  l'anno finanziario 1981
sono apportate per analogo importo le seguenti modificazioni:

In diminuzione
Cap. 70180
   Fondo di riserva per spese impreviste         L.   120.000.000

Di nuova istituzione

Cap. 09460
   Contributo annuo all'Istituto Storico della
   Resistenza in Toscana" (LR n. 37/ 81 - Atti
   consiglio)                                    L.    80.000.000

Cap. 09480
   Contributo annuo alla Federazione regionale
   Toscana delle  associazioni antifasciste  e
   della Resistenza"  (LR n.  37/  81  -  Atti
   consiglio)                                    L.    40.000.000

TOTALE IN AUMENTO                                L.   120.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 12 giugno 1981.

La presente  legge è  stata approvata dal Consiglio Regionale il
5-5-1981 ed  è stata vistata dal Commissario del Governo il 6-6-
1981.



STORIA

