Modifica all'art.  33 della  LR 15-11-80  n.  86  in  materia  di
formazione professionale.

Il Consiglio Regionale ha approvato il 29-7-1981
Il Commissario del Governo ha apposto il visto il 31-8-1981
Il Presidente  della Giunta  Regionale promulga la seguente legge
regionale:

ARTICOLO UNICO

Il comma  2 dell'art.  33 della  LR n.  86 del  15-11-1980  viene
interamente modificato come segue: "Le somme di cui al precedente
comma sono ripartite per il 60% fra le Associazioni Intercomunali
che gestiscono  gli interventi  secondo i  criteri stabiliti  dal
Consiglio regionale  contestualmente alla loro erogazione, tenuto
conto anche  delle quote  di personale regionale comandato presso
gli uffici  delle Associazioni  Intercomunali per  lo svolgimento
delle funzioni  delegate di cui alla presente legge. Il rimanente
40% delle  somme di cui al precedente comma sono ripartite tra le
province in  proporzione diretta  ai finanziamenti ripartiti alle
Associazioni Intercomunali per il territorio di competenza con il
piano annuale di cui al precedente art. 9".

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 settembre 1981.

La presente  legge è  stata approvata dal Consiglio Regionale il
29 Luglio  1981 e vistata dal Commissario di Governo il 31 Agosto
1981.



FORMAZIONE

