Manifestazioni per il Centenario di Pinocchio.

Il Consiglio Regionale ha approvato il 21-10-1981
Il Commissario del Governo ha apposto il visto il 23-11-1981
Il Presidente  della Giunta  Regionale promulga la seguente legge
regionale:

ARTICOLO 1

La   Regione   nel   quadro   delle   attività   statutarie   di
valorizzazione del  patrimonio storico  della Regione,  collabora
alla  realizzazione   delle  manifestazioni   del  Centenario  di
Pinocchio e  a tutte  le iniziative  collaterali, anche  mediante
appositi finanziamenti.

ARTICOLO 2

Al Comitato  per le manifestazioni del Centenario di Pinocchio è
destinato ai  fini di  cui all'art.  1 della  presente legge,  un
contributo di L. 250.000.000 della Regione Toscana.

ARTICOLO 3

Ad iniziative  concluse il  Comitato per  le  manifestazioni  del
Centenario di  Pinocchio  assicura  il  versamento  sul  bilancio
regionale della  quota eventuale  spettante alla  Regione a saldo
della gestione delle manifestazioni.

ARTICOLO 4

La Regione  Toscana, secondo  quanto enunciato  all'art. 1  della
presente  legge,   eroga  contributi   per  iniziative  intese  a
contribuire  al   tema  del   centenario  di   Pinocchio  e  alle
problematiche connesse,  promosse da Enti locali e da Istituzioni
culturali della Toscana.

ARTICOLO 5

Le iniziative ammesse al contributo potranno essere finanziate in
ragione non  superiore ad  un  terzo  della  spesa  preventivata;
mentre la  loro erogazione  sarà effettuata sulla base dei conti
consuntivi.

ARTICOLO 6

Il contributo  per le  iniziative di cui all'art. 4 è deliberato
dalla Giunta  regionale,  previo  parere  motivato  dall'apposita
commissione istituita nel seno del Comitato per le manifestazioni
del Centenario  di Pinocchio  e sentita la commissione consiliare
competente.

ARTICOLO 7

Le domande  per la  concessione dei contributi di cui all'art. 4,
indirizzate al  Presidente della  Giunta regionale della Toscana,
dovranno pervenire  entro il  31  marzo  1982,  con  allegati  il
programma delle iniziative ed il preventivo di spesa.

ARTICOLO 8

All'onere derivante dall'attuazione della presente legge è fatto
fronte come segue:

a) il  contributo previsto  all'art. 2 al Cap. 09620 del bilancio
   del corrente  esercizio che  viene istituito con le variazioni
   di cui al successivo art. 9;
b) i  contributi previsti  all'art. 4  ad  apposito  capitolo  da
   istituirsi nel  bilancio per  l'anno finanziario  1982 per  un
   ammontare  complessivo   da  determinarsi   con  la  legge  di
   approvazione del bilancio medesimo.

ARTICOLO 9

Negli stati  di previsione  di competenza  e di cassa della parte
"spesa"  del   bilancio  per   l'anno  finanziario  1981  vengono
introdotte per analogo importo, le seguenti variazioni:

In diminuzione

Cap. 80180
Fondo di riserva per spese impreviste             L.  250.000.000

Di nuova istituzione
Cap. 09620
   Contributo    al     Comitato    per     le
   manifestazioni del Centenario di Pinocchio     L.  250.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come  legge della Regione Toscana.

Firenze, 30 novembre 1981.

La presente  legge è  stata approvata dal consiglio regionale il
21-10-1981 ed è stata vistata dal Commissario del Governo il 23-
11-1981.



CULTURA
CELEBRAZIONI

