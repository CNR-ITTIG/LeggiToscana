Norme  integrative  della  LR  n.  86/80  per  l'esercizio  delle
funzioni in materia di formazione professionale.

Il Consiglio Regionale ha approvato il 29-7-1981
Il Commissario del Governo ha apposto il visto il 31-8-1981
Il Presidente  della Giunta  Regionale promulga la seguente legge
regionale:

ARTICOLO 1

Fino a  quando  non  saranno  istituite  le  graduatorie  di  cui
all'art. 25,  primo comma,  lett. c) della LR 15 novembre 1980 n.
86, le  Province e  le Associazioni Intercomunali, per far fronte
alle esigenze di personale nei casi indicati alla stessa lett. c)
primo comma  ed al  secondo comma  del suddetto  art. 25, possono
ricorrere   ad    assunzioni   a    tempo   determinato,   previa
autorizzazione della  Giunta regionale,  attingendo  da  appositi
elenchi formati dalle Province. In detti elenchi sono iscritti d'
ufficio in  ordine alfabetico e suddivisi per mansioni specifiche
svolte, gli  operatori  incaricati  per  la  realizzazione  degli
interventi compresi  nel piano  annuale 1980-81  dalle Province o
dai Comuni  o dalle  Comunità Montane  con rapporto  di lavoro a
tempo determinato  o a  prestazione professionale  per almeno 300
ore complessive.

Nel conferimento  di incarichi  di cui  al  comma  precedente  le
Province e le Associazioni Intercomunali dovranno dare precedenza
agli operatori  iscritti nella  parte relativa  agli enti  locali
dell'elenco di cui all'art. 29 della LR 15 novembre 1980, n. 86.

ARTICOLO 2

Qualora, alla  data del 1 settembre 1981, una o più Associazioni
Intercomunali non  siano costituite ovvero non siano stati eletti
gli    organi    esecutivi    le    funzioni    saranno    svolte
dall'Amministrazione Provinciale territorialmente competente. Nel
caso  in   cui  il   territorio  dell'Associazione  Intercomunale
interessi  più   di  una   provincia,  dette   funzioni  saranno
esercitate congiuntamente dalle Province interessate.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 settembre 1981.

La presente  legge è  stata approvata dal Consiglio Regionale il
29 Luglio  1981 e vistata dal Commissario di Governo il 31 Agosto
1981.



FORMAZIONE

