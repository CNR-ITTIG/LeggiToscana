Intervento Regionale  per la concessione, liquidazione, pagamento
dei contributi a favore dei progetti FEOGA ammessi ai benefici di
cui al  regolamento CEE  17/64 entro il 31-12-1967 - Integrazione
alla LR 17-8-1979 n. 39.

Il Consiglio Regionale ha approvato il 14-4-1981
Il Commissario del Governo ha apposto il visto il 18-5-1981
Il Presidente  della Giunta  Regionale promulga la seguente legge
regionale:

ARTICOLO UNICO

All'articolo 1  della Legge  regionale n.  39 del  17 agosto 1979
sono aggiunti i seguenti commi:

   "In sede  di liquidazione  finale l'intervento  contributivo e
   creditizio di  cui al secondo comma del presente articolo può
   essere integrato in base alle effettive spese sostenute per la
   realizzazione  delle   opere  ammesse,  purchè  eseguite  nel
   periodo indicato  nell'atto di  concessione e  tenuto conto di
   eventuali proroghe concesse.

   La maggiore  spesa riconosciuta agli effetti dell'integrazione
   non può  comunque superare  il 75%  di quella stabilita dalle
   singole voci progettuali della determinazione ministeriale.

   I  maggiori   oneri  sostenuti   nei  confronti   della  spesa
   autorizzata dovranno  essere dimostrati mediante presentazione
   degli atti  relativi agli  appalti ed alle eventuali revisioni
   dei prezzi  in corso d'opera nonchè delle fatture comprovanti
   l'effettiva spesa sostenuta."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 23 maggio 1981.

La presente  legge è  stata approvata dal Consiglio Regionale il
14-4-1981 ed  è stata vistata dal Commissario del Governo il 18-
5-1981.



AGRICOLTURA

