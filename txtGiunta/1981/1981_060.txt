Rilevamento del  gruppo autolinee  SITA operanti  nell'ambito del
bacino di traffico pisano - livornese compresi immobili, impianti
e materiale  rotabile da parte del consorzio ferrotranviario Pisa
- Livorno. Intervento finanziario regionale.

Il Consiglio Regionale ha approvato il 17-6-1981
Il Commissario del Governo ha apposto il visto il 20-7-1981
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana  al  fine  di  assicurare  la  regolarità  e
l'efficienza dei  servizi pubblici  di trasporto  nel  bacino  di
traffico pisano - livornese, concede al Consorzio Ferrotranviario
Pisa -  Livorno il  contributo di  importo    complessivo  di  L.
600.000.000.

ARTICOLO 2

All'erogazione in  unica  soluzione  del  contributo  di  cui  al
precedente articolo  sarà data  esecuzione da parte della Giunta
regionale, a norma dell'art. 46 dello Statuto.

ARTICOLO 3

Agli oneri  derivanti  dall'applicazione  della  presente  legge,
ammontanti a  L. 600  milioni, è fatto fronte con i fondi di cui
al Cap.  42300 che  viene istituito  nel  bilancio  del  corrente
esercizio con la variazione di cui al successivo comma.

Agli stati  di previsione  di competenza  e di  cassa della parte
"spesa" del  bilancio di  previsione  1981  sono  apportate,  per
analoghi importi le seguenti variazioni:

In diminuzione

Cap. 42220
   Provvidenze  nel   settore  dei   trasporti
   pubblici  di  linea.  Contributi  intesi  a
   garantire la continuità e l'efficienza dei
   pubblici servizi di linea in concessione ad
   Enti ed  Aziende  pubbliche  o  ad  imprese
   private (LLRR  7-11-77 n.  75 e 76;  2-2-78
   nn. 7 e 8; 26-7-78, n. 51)                     L.  600.000.000

Di nuova istituzione

Cap. 42300
   Contributo  al   consorzio  ferrotranviario
   Pisa  -   Livorno  per  il  rilevamento  di
   immobili, impianti e materiale rotabile del
   gruppo di  autolinee gestite nel bacino del
   traffico pisano - livornese della SPA SITA     L.  600.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 luglio 1981.

La presente  legge è  stata approvata dal Consiglio Regionale il
17-6-1981 ed  è stata vistata dal Commissario del Governo il 20-
7-1981.



TRASPORTI

