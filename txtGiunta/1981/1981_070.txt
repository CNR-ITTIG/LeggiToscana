Modifiche ed  integrazioni alla  LR n.  33 dell'1-6-1977  recante
"Norme per  il rilascio delle fidejussioni da parte della Regione
Toscana a garanzie di operazioni di credito agrario".

Il Consiglio Regionale ha approvato il 29-7-1981
Il Commissario del Governo ha apposto il visto il 31-8-1981
Il Presidente  della Giunta  Regionale promulga la seguente legge
regionale:

ARTICOLO 1

Il primo  comma dell'art.  1 della  LR 1-6-77 n. 33 è sostituito
dal seguente:

   "Al fine  di promuovere  e di  agevolare le iniziative dirette
   all'ammodernamento delle  strutture agricole,  con particolare
   riguardo allo  sviluppo della  cooperazione delle  altre forme
   associative, la  Regione Toscana, per facilitare il ricorso al
   credito agrario, può concedere fidejussioni a favore di:

   - coltivatori diretti singoli ed associati;
   - imprenditori  agricoli iscritti  all'apposito albo istituito
     con LR 5-6-75 n. 67;
   - associazioni  di produttori  agricoli riconosciute  ai sensi
     della vigente normativa nazionale e regionale;
   -  cooperative  agricole  di  conduzione,  di  servizio  e  di
     raccolta, trasformazione  conservazione e vendita collettiva
     di prodotti dei soci, comprese le stalle sociali;
   - consorzi   che   provvedono   all'esecuzione   di  opere  di
     miglioramento fondiario;  che non siano in grado di prestare
     sufficiente garanzie  per contrarre  mutui di  miglioramento
     ivi compresi  quelli per  dimissione di passività onerose e
     per la formazione di proprietà diretto coltivatrice.

ARTICOLO 2

Il fondo  per la  concessione di  garanzie  fidejussorie  per  la
stipula  dei   mutui  e   dei  prestiti   previsti  dalle   norme
comunitarie, statali  e regionali, di cui alla LR 1-6-77 n. 33 è
elevato di L. 1.000 milioni.

La misura  del fondo,  a partire dal 1982, può essere modificata
con Legge di Bilancio.

ARTICOLO 3

Agli oneri  derivanti dall'applicazione  della presente legge per
l'anno 1981  è fatto  fronte con  le disponibilità  di  cui  al
capitolo 35020 integrato con la seguente variazione che modifica,
per analogo  importo, gli  stati di previsione di competenza e di
cassa per il corrente esercizio:

In diminuzione

Cap. 60300
   Fondo globale per il finanziamento di spese
   per ulteriori  programmi di sviluppo (Spese
   di investimento)                             L.  1.000.000.000

In aumento

Cap. 35020
   Spese per il finanziamento del Fondo per la
   concessione  di  garanzie  fidejussorie  su
   operazioni di credito agrario (LR 1-6-77 n.
   33)                                          L.  1.000.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 settembre 1981.

La presente  legge è  stata approvata dal Consiglio Regionale il
29-7-1981 ed  è stata vistata dal Commissario del Governo il 31-
8-1981.



CREDITO
AGRICOLTURA

