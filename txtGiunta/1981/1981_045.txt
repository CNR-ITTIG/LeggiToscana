Integrazione modifiche LR 69/80.

Il Consiglio Regionale ha approvato il 24-5-1981
Il Commissario del Governo ha apposto il visto il 11-5-1981
Il Presidente  della Giunta  Regionale promulga la seguente legge
regionale:

ARTICOLO 1

La normativa di cui all'art. 1 della LR 24 maggio 1980, n. 69, si
applica anche  al personale titolare di rapporti convenzionati in
atto alla  data di  cui all'art.  24 ter  della Legge 29 febbraio
1980, n. 33 con i disciolti Enti mutualistici, per lo svolgimento
di attività  non disciplinate  dagli accordi  nazionali  di  cui
all'art. 48  della Legge  23 dicembre  1978, n.  833, nonchè  ai
veterinari coadiutori convenzionati per l'esecuzione dei piani di
risanamento degli allevamenti di cui alla Legge 9 giugno 1964, n.
615 e successive modificazioni.

ARTICOLO 2

In via  transitoria e  fino alla  data  della  deliberazione  del
definitivo inquadramento nei ruoli nominativi regionali, gli Enti
di provenienza  mantengono la titolarità del rapporto di impiego
del personale  da iscrivere nei predetti ruoli, esclusivamente ai
fini dell'applicazione  degli effetti  giuridici ed  economici di
cui all'art.  2 della  LR 24  maggio 1980  n. 69, compresi quelli
derivanti da  atti di  ristrutturazione dei servizi limitatamente
all'inserimento   nel    livello   retributivo    -    funzionale
immediatamente superiore  nei rispettivi  profili  professionali.
Esaurita tale  fase,  al  personale  suddetto  saranno  applicati
esclusivamente i  benefici economici  e  giuridici  derivanti  da
accordi nazionali.

Per il  personale delle IPAB estinte con i decreti del Presidente
della Giunta  regionale emanati  ai sensi della LR 24 maggio 1980
n. 70,  al compimento  dell'attività di cui al precedente comma,
provvede l'Amministrazione  provinciale nell'ambito  territoriale
della quale l'ente disciolto aveva sede legale.

Per il personale dei consorzi estinti ai sensi della LR 24 maggio
1980, n.  70 provvede  l'ente capoconsorzio  a cui  competeva  il
maggior contributo finanziario.

ARTICOLO 3

Il personale da iscrivere nei ruoli nominativi regionali ai sensi
dell'art. 7  del DPR  20 dicembre  1979 n.  761,  fermo  restando
quanto disposto  dal primo  comma del  precedente  articolo,  non
potrà partecipare  ad ulteriori  concorsi interni  banditi dagli
enti di provenienza.

ARTICOLO 4

Agli infermieri professionali, alle vigilatrici di infanzia, agli
infermieri  psichiatrici,  con  2  (due)  anni  di  scuola,  agli
assistenti per  l'infanzia di  cui alla  legge 30 aprile 1976, n.
338 da  iscrivere nel  ruolo sanitario, di cui all'allegato n. 1,
tabella I,  del DPR  20 dicembre  1979, n.  761  quali  operatori
professionali  collaboratori,   si  applicano   esclusivamente  i
benefici economici e giuridici derivanti da contratti nazionali o
da leggi  disciplinanti il  rapporto di  dipendenza del personale
stesso.

ARTICOLO 5

E' abrogato il secondo comma dell'art. 2 della LR 24 maggio 1980,
n. 69.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 15 maggio 1981.

La presente  legge è  stata approvata dal Consiglio Regionale il
24-5-1981 ed  è stata vistata dal Commissario del Governo il 11-
5-1981.



ASSISTENZA SANITARIA

