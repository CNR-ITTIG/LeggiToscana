Costruzione nuovo centro alimentare polivalente di Pistoia.

Il Consiglio Regionale ha approvato il 15-7-1981
Il Commissario del Governo ha apposto il visto il 12-8-1981
Il Presidente  della Giunta  Regionale promulga la seguente legge
regionale:

ARTICOLO UNICO

In attesa  dell'approvazione  del  piano  regionale  dei  mercati
all'ingrosso di cui all'art. 2 della Legge Regionale 25-5-1975 n.
46, il  Consiglio regionale  autorizza l'amministrazione comunale
di Pistoia,  compatibilmente con  la previsione  degli  strumenti
urbanistici, alla costruzione di un centro alimentare polivalente
a  servizio   dell'area  comprendente   i  comuni   di   Agliana,
Cutigliano, Lamporecchio,  Larciano, Marliana,  Massa e  Cozzile,
Monsummano Terme,  Montale, Montecatini  Terme, Pescia,  Pieve  a
Nievole,  Pistoia,   Piteglio,  Ponte  Buggianese,  Quarrata,  S.
Marcello Pistoiese,  Serravalle Pistoiese,  Montemurlo e  Vinci e
con le  caratteristiche strutturali indicate nella tabella qui di
seguito riportata:

Area Pistoia mq coperti:

anno 1976:
ort. mq 7.521, carni mq 712, ittici mq 314,
AA mq 2.494, totale mq 11.041;

anno 1981:
ort. mq 8.422, carni mq 733, ittici mq 322,
AA mq 2.572, totale mq 12.049;

anno 1986:
ort. mq 8.454, carni mq 751, ittici mq 336,
AA mq 2.632, totale mq 12.173.

Alla domanda di autorizzazione dovranno essere allegati:

- progetto  di massima  dell'opera o  relativo bando di appalto -
  concorso comprensivi della indicazione dell'area di ubicazione;
- relazione  illustrativa che  definisce lo  schema funzionale in
  cui si  inserisce  o  realizza  l'intervento,  l'organizzazione
  delle varie attività e dei correlativi servizi.

La presente  legge dichiarata  urgente per  gli effetti  e con le
modalità di  cui al  comma 2  dell'art. 127 della Costituzione e
dell'art. 28  dello Statuto,  entra in  vigore il  giorno  stesso
della sua pubblicazione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 agosto 1981.

La presente  legge è  stata approvata dal Consiglio regionale il
15 luglio  1981 ed  approvata dal  Commissario del  Governo il 12
agosto 1981.



COMMERCIO

