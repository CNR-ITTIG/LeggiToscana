Modifiche  alla   LR  n.   32  del   21-12-1972  concernente   il
finanziamento della attività dei gruppi consiliari.

Il Consiglio Regionale ha approvato il 16-6-1981
Il Commissario del Governo ha apposto il visto il 6-7-1981
Il Presidente  della Giunta  Regionale promulga la seguente legge
regionale:

ARTICOLO 1

L'art. 1  della LR 21-12-72 n. 32 è sostituito dal seguente: "In
attuazione  dell'art.   12  dello   Statuto,  a   ciascun  gruppo
consiliare organizzato  secondo le  prescrizioni del  Regolamento
interno del Consiglio regionale, è assegnato un contributo fisso
di L.  1.000.000 mensili ed un contributo variabile, in relazione
alla consistenza numerica, nella misura di L. 250.000 mensili per
ogni consigliere".

ARTICOLO 2

I contributi  sono corrisposti  a decorrere  dal 1  gennaio  1981
nell'ammontare indicato al precedente articolo 1.

L'Ufficio di  Presidenza del  Consiglio provvederà al conguaglio
tra le  somme dovute  ai gruppi  ai sensi  dell'art. 1  e  quelle
corrisposte in applicazione della LR 21-12-72 n. 32.

ARTICOLO 3

Gli artt. 3 e 4 della LR 21-12-72, n. 32, sono abrogati.

ARTICOLO 4

La maggiore  spesa  derivante  dall'applicazione  della  presente
legge, calcolata  in L. 120.000.000 è imputata al Cap. 01060 del
Bilancio  di   previsione  1981   che  presenta   la   necessaria
disponibilità dopo la variazione di cui al successivo articolo.

Per gli anni successivi sarà provveduto con le relative leggi di
bilancio.

ARTICOLO 5

Agli stati  di previsione  di competenza  e di cassa del bilancio
1981 sono apportate, per analogo importo, le seguenti variazioni:

In diminuzione

Cap. 70180
   Fondo di riserva per spese impreviste          L.  120.000.000

In aumento
Cap. 01060
   Contributo  per   il  finanziamento   della
   attività dei gruppi consiliari                L.  120.000.000

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 9 Luglio 1981.

La presente  legge è  stata approvata dal Consiglio Regionale il
16-6-1981 ed è stata vistata dal Commissario del Governo il 6-7-
1981.



ORGANI

