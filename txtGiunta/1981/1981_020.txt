Norme per  il funzionamento del Comitato Regionale di Controllo e
delle sue Sezioni Decentrate - Modifica LR 6-2-1972, n. 18.

Il Consiglio Regionale ha approvato il 13-1-1981
Il Commissario del Governo ha apposto il visto il 3-2-1981
Il Presidente  della Giunta  Regionale promulga la seguente legge
regionale:

ARTICOLO 1

Alla LR  6 luglio  1972, n. 18 recante norme per il funzionamento
del  Comitato   Regionale  di   Controllo  e  delle  sue  sezioni
decentrate,  sono   apportate  le   modifiche   ed   integrazioni
specificate negli articoli seguenti.

ARTICOLO 2

Il terzo comma dell'art. 2 è sostituito dal seguente:

   "Il comitato  Regionale e  le sue  sezioni decentrate svolgono
   collegialmente  la   funzione  di   controllo  e  la  relativa
   attività organizzativa. In particolare:

   a) eleggono i rispettivi presidenti;
   b) designano,  fra i  membri effettivi  nominati dal Consiglio
      regionale, ed  eventualmente  tra  i  membri  supplenti  di
      analoga nomina,  i componenti  destinati  a  presiedere  le
      sedute in caso di assenza od impedimento dei Presidenti;
   c) stabiliscono i criteri per la designazione dei relatori, il
      calendario dei  lavori  e  le  direttive  generali  per  il
      funzionamento degli uffici.

ARTICOLO 3

Il secondo e il terzo comma dell'art. 3 sono abrogati.

ARTICOLO 4

Il primo comma dell'art. 14 è sostituito dal seguente:

   "Sono soggette  a controllo  di legittimità  le deliberazioni
   degli enti  di cui  all'art. 1 della presente legge eccettuati
   gli  atti   esecutivi  di   provvedimenti  già   adottati   e
   perfezionati ai  sensi  di  legge,  nonchè  quelli  privi  di
   carattere dispositivo.

ARTICOLO 5

L'art. 19 è sostituito dal seguente:

   "Ai fini  della integrazione  degli  indirizzi  seguiti  dalle
   sezioni  decentrate   e  della   interpretazione  delle  norme
   relative alla attività degli Enti, i cui atti sono sottoposti
   al controllo  delle Sezioni  medesime, ed  in ottemperanza  al
   penultimo comma  dell'art. 70 dello Statuto, il Presidente del
   Comitato Regionale,  di intesa  con lo  stesso convoca, almeno
   due volte  l'anno, i membri effettivi e supplenti del Comitato
   e delle  Sezioni decentrate in assemblea plenaria, della quale
   assume la presidenza.

   Sono sottoposte all'esame dell'assemblea plenaria le questioni
   di massima  ritenute di  particolare importanza nonchè quelle
   richieste da una o più sezioni decentrate.

   Nell'assemblea plenaria sono inoltre esaminate le osservazioni
   avanzate da  parte delle  sezioni  o  degli  enti  locali  sul
   funzionamento del comitato e delle singole Sezioni.

   Al fine di assicurare la necessaria continuità dell'azione di
   coordinamento  e  l'opportuna  attività  istruttoria  per  le
   riunioni dell'assemblea  plenaria, il  Presidente del Comitato
   Regionale, convoca,  di norma  una volta al mese la conferenza
   dei Presidenti degli organi di controllo.

   Il Comitato  Regionale  svolge  l'attività  di  coordinamento
   anche promuovendo riunioni con le singole Sezioni."

ARTICOLO 6

Il quinto comma dell'art. 22 è sostituito dai seguenti commi:

   "In  caso   di  contemporanea   assenza  od  insediamento  del
   Segretario  e  del  Funzionario  vicario,  il  Presidente  del
   Comitato Regionale  o della  Sezione  decentrata  interessata,
   chiama,  in  via  eccezionale  e  temporanea,  a  svolgere  le
   funzioni di  Segretario il  Funzionario più anziano, presente
   in servizio,  fra quelli  assegnati al Comitato o alla Sezione
   decentrata stessa.

   I Segretari  redigono i  verbali delle  sedute  e  provvedono,
   tramite l'Ufficio, al ricevimento degli atti provenienti dagli
   enti sottoposti  al controllo  ed al  conseguente  contestuale
   rilascio di ricevuta."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 12 febbraio 1981.

La presente  legge è  stata approvata dal Consiglio Regionale il
13-1-1981 ed è stata vistata dal Commissario del Governo il 3-2-
1981.



ORGANI
CONTROLLI

