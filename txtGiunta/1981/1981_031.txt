Autorizzazione per  spese di  intervento nelle regioni Campania e
Basilicata colpite dal terremoto.

Il Consiglio Regionale ha approvato il 3-2-1981
Il Commissario del Governo ha apposto il visto il 2-3-1981
Il Presidente  della Giunta  Regionale promulga la seguente legge
regionale:

ARTICOLO 1

E' rifinanziata  per l'anno 1981 la LR 13-12-80 n. 90 concernente
"Contributo  alle  Regioni  Campania  e  Basilicata  colpite  dal
terremoto ed autorizzazione per spese dirette d'intervento".

L'integrazione per  L. 150.000.000  è relativa  alle  spese  per
l'organizzazione e  l'allestimento degli interventi della Regione
Toscana nelle zone colpite dal terremoto ed in particolare per la
gestione del Campo base predisposto in Comune di Lioni.

ARTICOLO 2

Alla spesa  di L.  150.000.000 previste  dalla presente  legge è
fatto fronte  con i fondi del bilancio del corrente esercizio che
viene modificato  per analoghi  importi nella  competenza e nella
cassa della parte SPESA come segue:

In diminuzione

Cap. 70180
   Fondo di riserva per spese impreviste          L.  150.000.000

Di nuova istituzione

Cap. 09420
   Spese per l'organizzazione e l'allestimento
   degli  interventi   della  Regione  Toscana
   nelle   zone   della   Campania   e   della
   Basilicata colpite dal terremoto               L.  150.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 11 marzo 1981.

La presente  legge è  stata approvata dal Consiglio Regionale il
3-2-1981 ed  è stata vistata dal Commissario del Governo il 2-3-
1981.



PUBBLICHE CALAMITA'

