Partecipazione  della   Regione  Toscana   alle  attività  della
Fondazione Franco Antonicelli.

Il Consiglio Regionale ha approvato il 17-2-1981
Il Commissario del Governo ha apposto il visto il 23-3-1981
Il Presidente  della Giunta  Regionale promulga la seguente legge
regionale:

ARTICOLO 1

Nell'ambito dell'attività volta alla promozione ed allo sviluppo
dell'iniziativa culturale  in Toscana,  in riferimento all'art. 4
dello Statuto  ed all'art. 49 del DPR 24-7-77, n. 616, la Regione
Toscana promuove  la costituzione e partecipa all'attività della
"Fondazione Franco Antonicelli", con sede in Livorno.

ARTICOLO 2

La Giunta  regionale è  impegnata  a  compiere  tutti  gli  atti
necessari a  perfezionare la  partecipazione della  Regione  alla
costituzione  ed   al  funzionamento   della  "Fondazione  Franco
Antonicelli".

ARTICOLO 3

Per le finalità di cui alla presente legge, la Regione provvede:

a) a  conferire la  somma  di  250.000.000  nella  misura  di  L.
   50.000.000 annui  a partire  dal 1981  e  per  5  anni,  quale
   concorso alla formazione del fondo di dotazione e per le opere
   di primo impianto;
b) ad  erogare un eventuale contributo annuale quale concorso per
   le spese  di funzionamento  della Fondazione, a norma e con le
   modalità di cui alla LR n. 12 del 28-1-1980.

ARTICOLO 4

L'onere di  L.  50.000.000,  per  l'anno  1981,  derivante  dalla
presente legge farà carico al Cap. 09440 che viene istituito con
la successiva  variazione al  bilancio di previsione del corrente
anno finanziario.

L'onere per  gli anni  successivi farà  carico al corrispondente
capitolo dei bilanci interessati.

ARTICOLO 5

Agli stati  di previsione  di competenza  e di  cassa della parte
"spesa" del  bilancio di  previsione per  l'anno finanziario 1981
sono apportate, per analogo importo, le seguenti modificazioni:

In diminuzione

Cap. 70180
   Fondo di riserva per spese impreviste           L.  50.000.000

Di nuova istituzione
Cap. 09440
   Contributo annuale  (dal 1981  al 1985)  al
   fondo di  dotazione e per le opere di primo
   impianto    della     "Fondazione    Franco
   Antonicelli"                                    L.  50.000.000

La presente  legge è  pubblicata sul  Bollettino Ufficiale della
Toscana. E' fatto obbligo a chiunque spetti di osservarla e farla
osservare come legge della Regione Toscana.

Firenze, 28 marzo 1981.

La presente  legge è  stata approvata dal Consiglio Regionale il
17-2-1981 ed  è stata vistata dal Commissario del Governo il 23-
3-1981.



PARTECIPAZIONI
ATTIVITA' ARTISTICHE

