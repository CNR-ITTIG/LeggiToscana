Norme per  l'inquadramento provvisorio  del personale delle Opere
Universitarie della Toscana.

Il Consiglio Regionale ha approvato il 30-7-1981
Il Commissario del Governo ha apposto il visto il 31-8-1981
Il Presidente  della Giunta  Regionale promulga la seguente legge
regionale:

ARTICOLO 1

La   presente    legge    disciplina    provvisoriamente,    fino
all'attuazione del punto 1.21 dell'accordo contrattuale nazionale
22-7-1980 per  il personale  delle Regioni  a statuto  ordinario,
l'inquadramento nel  ruolo unico regionale del personale di ruolo
delle Opere  Universitarie  della  Toscana,  trasferito  a  norma
dell'art. 44  del DPR 24-7-1977 n. 616 e del Decreto Legge 31-10-
1979 n. 536, convertito con legge 22 dicembre 1979, n. 642.

L'inquadramento  è   disposto  con  deliberazione  della  Giunta
regionale, nel  termine di  novanta giorni dall'entrata in vigore
della presente legge.

ARTICOLO 2

Il personale  è inquadrato, in conformità all'unita tabella A),
nel livello  funzionale del  ruolo unico regionale corrispondente
alla declaratoria  professionale ed  alla  posizione  individuale
formalmente  assegnata   ai  dipendenti,  con  deliberazione  dei
rispettivi consigli d' Amministrazione delle Opere Universitarie,
alla data del 31 gennaio 1981.

L'attribuzione  del   livello  di   inquadramento  provvisorio  e
l'applicazione del  relativo ordinamento  giuridico ed  economico
del personale regionale hanno effetto dal 1 febbraio 1981.

Per il  periodo intercorrente  dal 1  novembre 1979 e la predetta
data del 1 febbraio 1981 il trattamento giuridico ed economico è
quello dell'ordinamento di provenienza, deliberato dai competenti
organi delle Opere Universitarie.

Agli  effetti  del  computo  delle  anzianità  richieste  per  i
concorsi o  comunque per  gli istituti  normativi concernenti  la
progressione della  carriera, il  periodo di  servizio di  cui al
precedente comma  si considera come servizio prestato nel livello
d'  inquadramento   regionale   corrispondente   alla   posizione
rivestita nell'ordinamento di provenienza.

ARTICOLO 3

Ai  fini   della  determinazione  della  posizione  economica  di
inquadramento provvisorio, si applicano i seguenti criteri:

a) la  posizione economica  è  determinata  dallo  stipendio  in
   godimento al  31-1-81;   inoltre il personale utilizza, per la
   determinazione  del   maturato  economico,   i   miglioramenti
   economici previsti  al 1  febbraio 1981, dal Decreto attuativo
   dell'accordo    nazionale    1979-81    per    il    personale
   dell'Università;   non  si  applicano  i  benefici  economici
   decorrenti  al   1  febbraio   1981  spettanti  ai  dipendenti
   regionali, previsti  dagli artt.  19 e 20, secondo comma lett.
   c) della LR 19-1-1981 n. 11;
b) la  posizione giuridica  derivante dall'inquadramento, qualora
   non sia  coincidente con  quella economica,  è  quella  della
   classe  o   scatto  immediatamente  inferiore  alla  posizione
   economica predetta;
c) al  dipendente viene  altresì riconosciuto  il  "maturato  in
   itinere" con  le modalità  indicate  dall'art.  48  -  terzo,
   quarto e  quinto comma  -  della  LR  17-8-1979,  n.  38,  con
   riferimento alla data del 1 febbraio 1981.

Dal 1 febbraio 1981, la progressione economica è quella prevista
dall'art. 12 della LR 19-1-1981, n. 11.

ARTICOLO 4

Nell'ambito dei  livelli di  inquadramento provvisorio  nel ruolo
unico regionale  determinato  in  conformità  all'art.  2  della
presente legge,  sono attribuite a ciascun dipendente le mansioni
obiettive risultanti  dall'unita tabella  B), avuto  riguardo  ai
contenuti di professionalità della qualifica di provenienza.

Le mansioni obiettive "ad esaurimento" saranno soppresse all'atto
dell'iscrizione del  personale interessato, di cui al terzo comma
del successivo  articolo 7,  nei ruoli  nominativi regionali  del
Servizio Sanitario Nazionale.

ARTICOLO 5

Ai fini  del trattamento di quiescenza, il personale inquadrato a
norma della presente legge è iscritto alla Cassa per le Pensioni
ai Dipendenti  degli Enti  locali (CPDEL),  con decorrenza  dal 1
febbraio 1981.

Per la  ricongiunzione di  tutti i servizi o periodi assicurativi
connessi con  il servizio prestato presso le opere Universitarie,
con iscrizione  a forme  obbligatorie diverse  da quelle indicate
nel precedente  comma, si fa riferimento alle disposizioni di cui
all'art. 6 della Legge 7 febbraio 1979, n. 29.

Al personale  indicato nel presente articolo o ai loro superstiti
è data  facoltà di  optare per  il mantenimento della posizione
assicurativa  già  costituita  nell'ambito  della  assicurazione
generale obbligatoria.

L'opzione deve  essere esercitata  entro centottanta giorni dalla
data di entrata in vigore della presente legge.

ARTICOLO 6

Ai fini  del trattamento di previdenza, il personale inquadrato a
norma della presente legge è iscritto all'Istituto Nazionale per
l'Assistenza ai Dipendenti degli Enti Locali (INADEL) con effetto
dal 1 febbraio 1981.

ARTICOLO 7

Il  personale   inquadrato  a   norma  della  presente  legge  è
amministrato direttamente dai competenti organi della Regione.

Fino all'entrata  in vigore  della legge  regionale  di  riordino
delle  funzioni   del  diritto   allo  studio  universitario,  il
personale medesimo,  eccettuato quello di cui al successivo comma
3, continua  a prestare servizio alle dipendenze funzionali degli
Organi delle  Opere Universitarie,  che assicurano la continuità
delle prestazioni  erogate in  base alle  vigenti disposizioni  a
favore degli  studenti universitari.  Durante  tale  periodo,  il
rapporto  di   dipendenza  funzionale  è  regolato  dalle  norme
dell'ordinamento  del  personale  regionale  che  disciplinano il
comando.

Nella legge  regionale 26  novembre 1979, n. 59 è inserito, dopo
l'art. 9 il seguente:

   "Art. 9/Bis

   Il personale  regionale trasferito  alle Opere Universitarie a
   norma dell'art.  44, comma  2 del  DPR 24-7-77  n.  616,  già
   addetto ai  presidi sanitari delle Opere medesime ed assegnato
   in servizio presso le Unità Sanitarie Locali, è iscritto con
   deliberazione della  Giunta  regionale  nei  ruoli  nominativi
   regionali del servizio sanitario nazionale.

   Il personale  di cui  al presente  articolo, ad  eccezione  di
   quello che  riveste qualifiche  sanitarie,  può  chiedere  di
   mantenere la  propria posizione  nel ruolo unico del personale
   regionale  in   luogo  dell'iscrizione  nei  ruoli  nominativi
   predetti. La  richiesta, deve essere indirizzata al Presidente
   della Giunta  regionale, a  mezzo di  lettera raccomandata nel
   termine di  trenta giorni  dalla  data  di  comunicazione  del
   provvedimento di  inquadramento nel  ruolo unico del personale
   regionale."

ARTICOLO 8

Il  Personale   inquadrato  ai  sensi  della  presente  legge  è
temporaneamente collocato  in posizione  soprannumeraria rispetto
alla vigente  dotazione organica  nel ruolo  unico del  personale
regionale.

L'ammissione dei corrispondenti posti del ruolo medesimo avverrà
a  seguito  dell'inquadramento  definitivo  ed  a  seguito  della
determinazione delle  esigenze  funzionari  e  delle  conseguenti
variazioni della  dotazione organica,  da attuarsi  con la  legge
regionale di  riordino delle  funzioni del  diritto  allo  studio
universitario.

ARTICOLO 9

Con la  legge regionale di attuazione del punto 1.21 dell'accordo
contrattuale  nazionale   22  luglio   1980  saranno  dettate  le
disposizioni eventualmente  necessarie  per  l'adeguamento  della
disciplina transitoria stabilita dalla presente legge.

ARTICOLO 10

La relativa  spesa prevista  per l'anno 1981 in Lire 5 miliardi e
250 milioni,  è imputata  al Cap.  02000 del bilancio preventivo
del corrente  esercizio finanziario,  che presenta  la necessaria
disponibilità, e,  per gli  anni  successivi  ai  corrispondenti
capitoli di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione toscana.

Firenze, 7 settembre 1981.

La presente  legge è  stata approvata dal Consiglio Regionale il
30-7-1981 ed  è stata vistata dal Commissario del Governo il 31-
8-1981.

ALLEGATO
Tabella A
TABELLA DI  CORRISPONDENZA PER  L'INQUADRAMENTO  PROVVISORIO  DEL
PERSONALE DELLE  OPERE UNIVERSITARIE  DELLA TOSCANA  NEL  LIVELLO
FUNZIONALE  DEL   RUOLO  UNICO   REGIONALE  CORRISPONDENTE   ALLA
DECLARATORIA  PROFESSIONALE  ED  ALLA  POSIZIONE  INDIVIDUALE  DI
PROVENIENZA.

                       Provenienza
----------------------------------------------------------------
Livello regionale II:  Commesso.

Livello regionale III: Operaio qualificato.

Livello regionale IV:  Operaio   specializzato;    Centralinista;
                       Applicato;  Operatore   specializzato   di
                       strutture per la ristorazione collettiva e
                       di complessi ricettivo alberghieri.

Livello regionale V:   Collaboratore amministrativo  - contabile;
                       Operatore  altamente  specializzato  nelle
                       strutture  per   il  diritto  allo  studio
                       universitario; Collaboratore sanitario.

Livello regionale VI:  Istruttore  amministrativo   -  contabile;
                       Responsabile tecnico e-o organizzativo del
                       servizio;   Istruttore    tecnico    delle
                       strutture sanitarie.

Livello regionale  VII: Assistente   amministrativo  - contabile;
                       Responsabile  di  settore  amministrativo;
                       Responsabile di  servizio complesso  nelle
                       strutture  per   il  diritto  allo  studio
                       universitario.

Livello regionale  VIII: Coordinatore di settori o di servizi per
                       il   diritto    allo   studio;   Direttore
                       responsabile.

Tabella B
MANSIONI OBIETTIVE  ATTRIBUITE IN  CONFORMITA'  ALL'INQUADRAMENTO
PROVVISORIO NEL RUOLO UNICO REGIONALE.

II   Livello funzionale COMMESSO
     Svolge le attribuzioni di cui all'art. 5 della LR 38-79, per
     le attività inerenti i servizi del diritto allo studio.

III  Livello funzionale OPERATORE QUALIFICATO
     Svolge le attribuzioni di cui all'art. 6 della LR 38-79, per
     le attività  inerenti i  servizi del  diritto allo  studio,
     eseguendo operazioni prevalentemente manuali.

IV   Livello funzionale OPERATORE SPECIALIZZATO
     Svolge le attribuzioni di cui all'art. 7 della LR 38-79, per
     quanto attiene  le strutture  per la ristorazione collettiva
     ed   i   complessi   ricettivi   -   alberghieri,   mediante
     utilizzazione  di  macchine  automatiche  complesse  di  cui
     garantisce anche la efficiente manutenzione.

     Svolge altresì  le attribuzioni per l'esercizio di impianti
     tele - citofonici complessi e derivati, installati presso le
     Case dello  Studente o  altre strutture  per il diritto allo
     studio   di   cui   garantisce   l'efficiente   manutenzione
     provvedendo  automaticamente   a  quanto   occorre   per   i
     collegamenti richiesti.

     Provvede, secondo  le istruzioni impartite, agli adempimenti
     di legge in materia di attività ricettivo - alberghiere;
     alla  conduzione   di  autoveicoli   di  cui   assicura   la
     riparazione,  il   collaudo  e   l'efficiente  manutenzione,
     nonchè   altri    compiti   assimilabili    per   capacità
     professionali, conoscenze preliminari ed esperienza.

IV   Livello funzionale APPLICATO DATTILOGRAFO
     Nell'ambito delle  attribuzioni di  cui all'art.  7 della LR
     38-79,   svolge    operazioni   di   archivio,   protocollo,
     registrazione e  reperimento,  anche  a  mezzo  di  macchine
     complesse, di atti, documenti e pubblicazioni;
     collabora alla minuta istruzione di natura contabile tecnica
     o amministrativa;  svolge in via non esclusiva, i compiti di
     copia dattilografica  per l'attività dell'ufficio in cui è
     inserito;   è addetto  alle operazioni  di  esecuzione  dei
     programmi di  elaborazione secondo procedure definite ovvero
     alla  perforazione   e  verifica   alfanumerica  di   schede
     meccanografiche;
     nonchè   altri    compiti   assimilabili    per   capacità
     professionali conoscenze preliminari ed esperienza.

V    Livello funzionale COLLABORATORE
     Nell'ambito delle  attribuzioni di  cui all'art.  8 della LR
     38-79,  cura,  nel  campo  delle  attività  amministrative,
     ragioneria, contabilità,  finanze e patrimonio, relative al
     diritto  allo   studio:   la   raccolta,   conservazione   e
     reperimento di  documenti, atti  e norme;    la  ricerca  ed
     elaborazione  semplice   di  atti,   dati  istruttori  anche
     complessi e  documenti, secondo  istruzioni di  massima;  la
     redazione,  su   schemi  definiti,   di  provvedimenti   che
     richiedono procedure anche complesse;
     la minuta  corrispondenza e  le relazioni  esterne  correnti
     collegate anche  ai compiti  di segreteria;    la  redazione
     sintetica di verbali;  la rilevazione statistica;
     la raccolta  stenografica e successivo riordino e stesura di
     verbali,   comunicazioni,    testi   e    documenti;      la
     rendicontazione;
     le attività  economali correnti, altri compiti assimilabili
     per  capacità   professionali,  conoscenze  preliminari  ed
     esperienza.

     L'attività è  svolta  anche  con  l'utilizzo  di  macchine
     semplici  e   complesse  e   comporta  altresì   la   copia
     dattilografica del proprio lavoro minuto e corrente.

V    Livello funzionale OPERATORE ALTAMENTE SPECIALIZZATO
     Svolge le  attribuzioni di cui all'art. 8 della LR 38-79 per
     quanto attiene  i servizi  del diritto allo studio, mediante
     operazioni prevalentemente  tecnico - manuali caratterizzate
     da approfondita  conoscenza delle tecniche specialistiche di
     trasformazione,   confezionamento    e   distribuzione   dei
     prodotti, verificandone  la qualità;   esegue interventi di
     manutenzione   che    comportano   alta    specializzazione;
     sovraintende tecnicamente  alle operazioni  effettuate dagli
     addetti all'area  funzionale cui  è preposto;  controlla lo
     stato degli  impianti  e  macchinari,  predisponendo  idonei
     interventi onde  assicurare adeguati  rendimenti ed  evitare
     rapide usure.

     Le attività  svolte  sono  caratterizzate  da  approfondita
     conoscenza delle  tecniche specialistiche, con aggiornamento
     costante delle tecnologie.

V    Livello funzionale COLLABORATORE PER I SERVIZI SANITARI
     (ad esaurimento)

     Svolge le attribuzioni di cui all'art. 8 della LR 38-79, nel
     campo delle attività sanitarie.

VI   Livello funzionale ORGANIZZATORE
     Svolge le attribuzioni di cui all'art. 9 della LR 38-79, per
     le  funzioni  inerenti  il  diritto  allo  studio,  mediante
     compiti di guida tecnica e coordinamento organizzativo delle
     attività degli addetti per la gestione corrente dei servizi
     di ristorazione  collettiva, nonchè  per  le  attività  di
     elaborazione  grafica,   design  e   composizione   tipo   -
     litografica nei centri stampa.

     In  tale  ambito,  collabora  per  la  programmazione  delle
     attività;    formula  proposte  per  il  miglioramento  del
     servizio;   assicura l'efficiente  e corretto  impiego delle
     risorse;  cura l'applicazione ed il rispetto delle direttive
     impartire  in   materia  di   norme  antinfortunistiche   ed
     igieniche;   segnala tempestivamente le esigenze qualitative
     e quantitative di rifornimento di mezzi e materiali;  svolge
     attività operative  che implicano  esperienza  e  capacità
     professionale correlate  alla declaratoria  di livello,  con
     aggiornamento costante  delle metodologie  di produzione  ed
     erogazione dei servizi.

VI   Livello funzionale ISTRUTTORE
     Nell'ambito delle  attribuzioni di  cui all'art.  9 della LR
     38-79,  svolge,   nel   campo   amministrativo   ragioneria,
     contabilità, finanze e patrimonio, relativamente al diritto
     allo studio:  attività di  ricerca, studio  ed elaborazione
     preliminari alla  formazione ed  attuazione dei programmi di
     lavoro e  di intervento;   redige  provvedimenti e schemi di
     provvedimenti;   definisce procedure  attinenti  ai  compiti
     dell'ufficio cui  è addetto  per i  quali cura  altresì la
     corrispondenza ordinaria e le relazioni esterne;  è addetto
     a controlli  di  gestione,  attività  economali  complesse,
     elaborazioni statistiche  ed altri  compiti assimilabili per
     capacità   professionali,    conoscenze   preliminari    ed
     esperienza.

     Lo svolgimento  dell'attività comporta  anche l'utilizzo di
     macchine semplici o complesse.

VI   Livello funzionale ISTRUTTORE PER I SERVIZI SANITARI
     (ad esaurimento)

     Svolge le attribuzioni di cui all'art. 9 della LR 38-79, con
     riferimento alle  discipline ed  esperienze  in  materia  di
     servizi sanitari.

VII  Livello funzionale ASSISTENTE
     Svolge le  attribuzioni di  cui all'art.  10 della LR 38-79,
     nel campo  delle discipline  amministrative con  particolare
     riferimento al  diritto costituzionale  - amministrativo, ed
     alla  scienza   dell'amministrazione,  alla   scienza  delle
     finanze   e    diritto   finanziario,    alla    ragioneria,
     contabilità, nonchè  nel campo  delle discipline tecniche,
     con particolare  riferimento alla  gestione  del  patrimonio
     immobiliare e mobiliare.

     Dirige i  complessi ricettivo  - alberghieri,  i servizi  di
     ristorazione ed  altri servizi complessi, mediante attività
     di organizzazione,  propulsione e  coordinamento, sulla base
     dei  programmi  e  degli  obiettivi  ricevuti;    impartisce
     tempestive  istruzioni  per  l'osservanza  delle  norme  che
     disciplinano il  corretto funzionamento  del servizio,  e ne
     verifica l'attuazione.

     Svolge  altresì   ogni  altra   attività  correlata   alla
     declaratoria  di   livello  per  assicurare  l'efficienza  e
     l'economicità della  gestione, per  le funzioni del diritto
     allo studio.

VII  Livello funzionale Assistente per i servizi sanitari
     (ad esaurimento)

     Svolge le  attribuzioni di  cui all'art.  10 della LR 38-79,
     con riferimento  alle discipline ed esperienze in materia di
     servizi sanitari.

VIII Livello funzionale FUNZIONARIO
     Svolge le  attribuzioni di  cui all'art.  10 della LR 38-79,
     con riferimento  alle funzioni  del diritto allo studio, con
     prevalenza dei  compiti di propulsione, guida, coordinamento
     e disciplina dell'attività della strutture amministrative e
     operative, per  l'attuazione dei programmi e degli obiettivi
     ricevuti;     cura,  nell'ambito  delle  norme  di  legge  e
     regolamentari, la  corretta applicazione  e  lo  snellimento
     delle procedure  amministrative;   è preposto ai sistemi di
     vigilanza e controllo sul funzionamento delle attività, sia
     per i profili disciplinari che per gli aspetti connessi alla
     funzionalità  ed  efficienza  dei  servizi;    promuove  le
     attività di  formazione, aggiornamento e qualificazione del
     personale;   nonchè le attività di ricerca e progettazione
     per  il   costante  miglioramento  della  funzionalità  dei
     servizi.

ENTE REGIONE
PERSONALE

