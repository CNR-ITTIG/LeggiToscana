Ridelimitazione in  zone omogenee e nuova disciplina degli organi
delle Comunità Montane.

Il Consiglio Regionale ha approvato il 5-5-1981
Il Commissario del Governo ha apposto il visto il 6-6-1981
Il Presidente  della Giunta  Regionale promulga la seguente legge
regionale:

ARTICOLO 1

Ai fini  e per  gli  effetti  di  cui  all'art.  20  della  legge
regionale 17-8-1979,  n. 37,  i territori  montani della  Regione
Toscana, già  delimitati ai  sensi delle disposizioni richiamate
dall'art. 1 della legge regionale 2-1-1973, n. 1, sono nuovamente
ripartiti nelle seguenti zone omogenee:

ZONA A
      Comprendente  i   comuni  di   Aulla,  Bagnone,  Casola  in
      Lunigiana, Comano,  Filattiera, Fivizzano, licciana, Nardi,
      Mulazzo, Pontremoli,  Tresana,  Villafranca  in  Lunigiana,
      Zeri e, parzialmente, il comune di Podenzana.

      Estensione ha. 91.648.

ZONA B
      Comprendente il  comune di  Fosdinovo  e,  parzialmente,  i
      comuni di Carrara, Massa, Montignoso.

      Estensione ha. 14.471.

ZONA C
      Comprendente   i    comuni   di   Camporgiano,   Careggine,
      Castelnuovo     Garfagnana,     Castiglione     Garfagnana,
      Fosciandora, Gallicano, Giuncugnano, Minucciano, Molazzana,
      Piazza al Serchio, Pieve Fosciana, S. Romano in garfagnana,
      Sillano, Vagli di Sotto, Vergemoli, Villa Collemandina.

      Estensione ha. 52.728.

ZONA D
      Comprendente i  comuni di  Bagni di  Lucca, Barga,  Borgo a
      Mozzano, Coreglia Antelminelli, Fabbriche di Vallico.

      Estensione ha. 37.839.

ZONA E
      Comprendente i  comuni di  Barberino di  Mugello, Borgo San
      Lorenzo, Dicomano,  Firenzuola, Londa,  Marradi, Palazzuolo
      sul  Senio,   Rufina,  San  Godenzo,  San  Piero  a  Sieve,
      Scarperia, Vicchio  e, parzialmente,  i comuni  di Pelago e
      Pontassieve.

      Estensione ha. 144.664.

ZONA F
      Comprendente  i   comuni  di  Castelnuovo  Val  di  Cecina,
      Montecatini Val di Cecina, Pomarance, Volterra.

      Estensione ha. 72.455.

ZONA G
      Comprendente i comuni di Bibbiena, Castel Focognano, Castel
      San Niccolò, Chitignano, Chiusi della Verna, Montemignaio,
      Ortignano Raggiolo, Poppi, Pratovecchio, Stia, Talla.

      Estensione ha. 70.109.

ZONA H
      Comprendente i  comuni di  Anghiari, Badia Tedalda, Caprese
      Michelangelo, Monterchi,  Pieve  S.  Stefano,  Sansepolcro,
      Sestino.

      Estensione ha. 67.283.

ZONA I
      Comprendente i  comuni di Abbadia San Salvatore, Arcidosso,
      Castell'Azzara,   Castiglione    d'Orcia,    Piacostagnaio,
      Radicofani, Roccalbegna, Santa Fiora, Seggiano, Semproniano
      e, parzialmente, il comune di Castel del Piano.

      Estensione ha. 89.632.

ZONA L
      Comprendente  i  comuni  di  Campo  nell'Elba,  Capoliveri,
      Capraia Isola,  Marciana, Marciana  Marina, Porto  Azzurro,
      Portoferraio, Rio Marina, Rio nell'Elba.

      Estensione ha. 26.292.

ZONA M
      Comprendente  i   comuni   di   Seravezza,   Stazzena,   e,
      parzialmente, il comune di Camaiore.

      Estensione ha. 14.315.

ZONA N
      Comprendente i  comuni di  Pescaglia,  Villa  Basilica,  e,
      parzialmente, i comuni di Capannori e Lucca.

      Estensione ha. 15.617.

ZONA O
      Comprendente i  comuni di  Abetone,  Cutigliano,  Marliana,
      Piteglio, Sambuca  Pistoiese,  San  Marcello  Pistoiese  e,
      parzialmente, i comuni di Montale e Pistoia.

      Estensione ha. 48.151.

ZONA P
      Comprendente   i    comuni   di   Cantagallo,   Vernio   e,
      parzialmente, i comuni di Montemurlo e Vaiano.

      Estensione ha. 16.928.

ZONA Q
      Comprendente il comune di Loro Ciuffenna e, parzialmente, i
      comuni di Castelfranco di Sopra, Pian di Scò e Reggello.

      Estensione ha. 17.125.

ZONA R
      Comprendente i  comuni  di  Massa  Marittima,  Monterotondo
      Marittimo, Montieri.

      Estensione ha. 49.457.

ZONA S
      Comprendente i comuni di Manciano, Pitigliano e Sorano.

      Estensione ha. 64.953.

ZONA T
      Comprendente  il   comune   di   S.   Casciano   Bagni   e,
      parzialmente,  i   comuni  di   Cetona,  Chianciano  Terme,
      Montepulciano e Sarteano.

      Estensione ha. 20.919.

In attesa  del riesame  delle  delimitazioni  territoriali  delle
associazioni intercomunali e delle comunità montane in relazione
alla nuova legge sulle autonomie locali, e stante la mancanza dei
criteri di  unità  territoriale,  economica  e  sociale  di  cui
all'art. 3,  terzo comma, della legge 3 dicembre 1971, n. 1102, i
territori montani  dei comuni di cui al comma successivo non sono
inseriti nelle  zone omogenee  di cui  al citato  art.  3,  terzo
comma, della legge 1102/ 1971.

Resta ferma  la classificazione  come territori montani, ai sensi
delle disposizioni  richiamate al  primo comma, dei territori dei
comuni di  Vaglia (ha. 5.694), Radicondoli (ha. 13.253), Subbiano
(ha. 7.824),  Monteverdi Marittimo  (ha.  9.836),  Sassetta  (ha.
2.659), M.  Argentario (ha.  6.024), Monticiano  (ha. 10.945), e,
limitatamente ad  una parte  del loro  territorio,  i  comuni  di
Pescia (ha.  5.616), Calenzano (ha. 540), Fiesole (ha. 30), Sesto
Fiorentino (ha.  380), Greve  in Chianti (ha. 11.197), Calci (ha.
925), Buti  (ha. 820),  Cavriglia (ha. 810), Arezzo (ha. 16.553),
Castiglion Fibocchi (ha. 1.270), Capolona (ha. 3.005), Castiglion
F.no (ha.  3.670), Cortona  (ha. 15.860), Civitella Paganico (ha.
10.385), Roccastrada (ha. 9.504), Cinigiano (ha. 2.284), Scansano
(ha. 12.311),  Gaiole in  Chianti (ha.  5.630), Radda  in Chianti
(ha. 4.230), Chiusdino (ha. 2.100), Montalcino (ha. 8.034).

La delimitazione  delle zone  montane suddette è riportata dalla
cartografia in  scala: 1:  400.000 che  costituisce l'allegato  A
della presente legge.

ARTICOLO 2

In ciascuna delle zone omogenee di cui al primo comma dell'art. 1
opera una  comunità  montana,  ente  di  diritto  pubblico,  per
l'esercizio delle  funzioni previste dalla legge 3 dicembre 1971,
n. 1102,  nonchè delle  funzioni comunque  attribuite o delegate
alle comunità dalle vigenti disposizioni.

Le comunità  montane corrispondenti alle zone AB - C - D - E - F
- G  - H  - I  - L, di cui all'art. 1, il cui territorio coincide
con una  delle aree  delimitate ai sensi della legge regionale 17
agosto 1979,  n. 37,  ovvero non coincide unicamente per frazioni
di territorio  di comuni  solo parzialmente classificati montani,
esercitano inoltre  tutte le  funzioni attribuite alle rispettive
associazioni intercomunali, ove esistenti.

ARTICOLO 3

Sono soppresse:

a) le comunità montane costituite ai sensi delle leggi regionali
   1/  12/  1972,  n.  31  e  2/  1/  1973  n.  1,  e  successive
   modificazioni, eccettuate  quelle il  cui territorio  coincide
   con una delle zone di cui all'art. 1;
b) le  associazioni intercomunali  corrispondenti alle  comunità
   montane di cui al secondo comma dell'art. 2.

ARTICOLO 4

A decorrere  dall'entrata in vigore della presente legge, e salvo
quanto previsto  dai successivi  commi, alle comunità montane si
applica la  disciplina prevista per le associazioni intercomunali
di cui  alla legge  regionale 17  agosto 1979,  n. 37, per quanto
riguarda gli  organi, la  composizione ed  i compiti di questi, i
controlli, lo  statuto ed  i tempi  per  la  sua  elaborazione  e
approvazione,  il   regolamento  provvisorio.  Resta  ferma,  per
l'approvazione dello Statuto, la disciplina di cui alla L. 3/ 12/
1971 n. 1102.

La giunta  esecutiva  della  comunità  montana  è  composta  da
rappresentanti della  maggioranza e  della minoranza,  eletti con
voto limitato, secondo le modalità stabilite dallo statuto.

Ai sensi  dell'art. 15, nono comma, della legge 23 dicembre 1978,
n.   833,   la   giunta   esecutiva   delle   comunità   montane
corrispondenti alle  zone A  - B - C - DE - F - G - H - I - L, di
cui al  precedente art.  1, esercita i compiti previsti dall'art.
17 della  legge regionale  19 dicembre  1979, n.  63. Lo  statuto
della comunità  può prevedere  che tali  compiti siano delegati
dalla giunta  esecutiva ad  un  comitato  nominato  dalla  giunta
esecutiva stessa  e composto  nei modi  di cui  all'art. 15 della
citata legge  regionale 19 dicembre 1979, n. 63. Tra i membri del
comitato deve essere prevista la presenza di almeno un componente
la giunta  esecutiva  al  quale  sono  affidate  le  funzioni  di
presidente.

Il comitato  riferisce periodicamente  sull'attività svolta alla
giunta esecutiva,  la quale detta direttive per l'esercizio delle
funzioni delegate  e può  in ogni  tempo avocarle. Ai membri del
comitato competono le indennità di carica nella misura e secondo
la disciplina di cui agli artt. 20, 21 e 22 della legge regionale
19 dicembre 1979, n. 63.

Per le comunità montane corrispondenti alle zone M - N - O - P -
Q -  R -  S  -  T,  il  territorio  delle  quali  è  interamente
ricompreso all'interno  di altrettante  aree delimitate  ai sensi
dell'art. 1 della predetta legge regionale 17 agosto 1979, n. 37:

a) l'assemblea  è composta,  oltre  che  dal  Sindaco  o  da  un
   consigliere comunale  da lui  delegato, da tutti i consiglieri
   eletti nella  assemblea  dell'associazione  intercomunale,  in
   rappresentanza  dei   comuni  facenti  parte  della  comunità
   montana;   lo statuto prevede che la rappresentanza dei comuni
   parzialmente montani in seno all'assemblea della comunità sia
   congruamente ridotta  a quanto  previsto  dalla  citata  legge
   regionale 17 agosto 1979, n. 37;
b) non  si procede  alla costituzione del comitato di gestione di
   cui all'art.  4 secondo  comma della legge regionale 17 agosto
   1979, n.  37 e  i compiti  di  cui  alla  legge  regionale  23
   dicembre  1978,  n.  833  e  successive  leggi  di  attuazione
   continuano   ad    essere   attribuiti    alle    associazioni
   intercomunali  nelle   cui  aree  le  comunità  montane  sono
   ricomprese.

ARTICOLO 5

Nelle zone di cui al primo comma dell'art. 1 le comunità montane
sono costituite,  tra i  comuni interessati, con distinti decreti
del  Presidente   della  Giunta   regionale.   Fatte   salve   le
disposizioni di  cui ai  successivi commi  e dell'art.  4, quarto
comma, lettera  a), trova  applicazione  l'art.  12  della  legge
regionale 17 agosto 1979, n. 37.

Per le  comunità  montane  che  subentrano  alle  corrispondenti
associazioni intercomunali,  con gli  effetti di  cui all'art. 3,
lettera b), si applica la LR 19-4- 1980, n. 32.

Per le  comunità montane corrispondenti alla zona C ed alla zona
L, di  cui all'art.  1, e  individuate  ai  sensi  dell'art.  20,
secondo comma,  della legge  regionale 17 agosto 1979, n. 37, non
si provvede  a nuovo  decreto costitutivo,  e  al  rinnovo  degli
organi si  procede ai sensi della legge regionale 19 aprile 1980,
n. 32.

ARTICOLO 6

I comuni di cui al terzo comma dell'art. 1, per l'esercizio delle
funzioni delegate  dalla legge regionale 7 settembre 1976, n. 64,
in materia di gestione del patrimonio agricolo forestale, nonchè
per l'utilizzo  dei finanziamenti  di cui  al successivo  art. 7,
provvedono, di  regola, mediante convenzione tra di loro o con le
comunità montane.

ARTICOLO 7

I fondi  assegnati alla  Regione ai  sensi della legge 3 dicembre
1971, n. 1102 e delle successive variazioni sono ripartiti fra le
comunità montane  e tra i comuni di cui al terzo comma dell'art.
1:

a) per  sei    decimi  in  proporzione  diretta  alla  superficie
   territoriale;
b) per  quattro decimi  in proporzione  diretta alla  popolazione
   residente  determinata   sulla   base   della   più   recente
   pubblicazione ISTAT  per i  comuni totalmente  montani e sulla
   base dei  dati disponibili  presso i  comuni per  quelli  solo
   parzialmente montani.

Il 10  per cento  dei fondi,  di cui  al primo  comma può essere
destinato dalla  Regione all'integrazione  e al  completamento di
progetti ed opere in corso di realizzazione.

ARTICOLO 8

I presidenti in carica delle comunità montane soppresse ai sensi
dell'art.  3,   lettera  a),  sono  nominati  commissari  per  la
liquidazione dei  rispettivi enti,  a  decorrere  dalla  data  di
entrata in vigore della presente legge.

Essi predispongono:

a) lo  stato di consistenza dei beni di proprietà dell'ente e la
   ricognizione dei rapporti attivi e passivi,
b) l'elenco    del  personale  in  servizio,  con  i  dati  sulle
   qualifiche  possedute,   sul  trattamento   economico,   sulla
   carriera pregressa,
c) un  piano di  successione a  favore delle  comunità  montane,
   costituite ai  sensi della  presente legge, per il subingresso
   nella gestione  delle funzioni  delegate  dalla  Regione,  nel
   patrimonio e  nei rapporti  attivi e passivi e, sulla base dei
   criteri stabiliti  al successivo  art. 9, per il trasferimento
   del personale.

Gli elaborati  di cui  al precedente comma sono predisposti entro
sessanta giorni  dall'entrata in  vigore della  presente legge  e
sono trasmessi,  entro gli stessi termini, alle comunità montane
costituite ai  sensi  della  presente  legge  e  territorialmente
interessate. Copia  del piano  di successione  è trasmessa,  nei
termini suddetti, anche al Consiglio e alla Giunta regionale.

Nel caso di mancato invio degli elaborati nei termini previsti il
Consiglio  regionale   nomina  un   nuovo  commissario   per  gli
adempimenti di cui al secondo comma nei termini fissati dall'atto
di nomina.

Le comunità  montane approvano  il piano  di  successione  entro
trenta giorni  dal ricevimento.  Gli atti  di  approvazione  sono
immediatamente trasmessi al Consiglio e alla Giunta regionale.

Qualora il  piano di  successione non  sia approvato  nei termini
previsti,   all'approvazione   stessa   provvede   il   Consiglio
regionale, sentiti i comuni e le comunità montane interessate.

Fino all'approvazione  del piano  di successione  il  commissario
liquidatore provvede  allo svolgimento  delle funzioni  ordinarie
dell'ente soppresso,  ivi compresa  la  gestione  delle  funzioni
delegate con  legge regionale 4 settembre 1976 n. 64, concernente
il patrimonio agricolo forestale regionale, e con legge regionale
23  dicembre   1977,  n.   83,  concernente   la  bonifica  e  il
miglioramento fondiario.

ARTICOLO 9

Le comunità  montane costituite  ai sensi  della presente  legge
succedono senza  soluzione di  continuità nei rapporti d'impiego
e/ o  di lavoro,  anche  di  diritto  privato,  instaurati  dalle
comunità montane  soppresse in  virtù dell'art.  3, lettera a),
sulla base della corrispondenza di seguito specificata.

- Zona "A": "Lunigiana",
- Zona "E": "Mugello V. di Sieve" e "Alto Mugello",
- Zona "F": "Val di Cecina",
- Zona "G": "Casentino",
- Zona "H": "Alto Tevere - Val Tiberina",
- Zona "I": "Monte Amiata",
- Zona "O": "Alto Appennino Pistoiese" e "Acquerino - Felciana",
- Zona "P": "Valle del Bisenzio",
- Zona "Q": "Pratomagno"
- Zona "R": "Colline metallifere",
- Zona "S": "Colline dell'Albegna e del Fiora".

Le comunità  montane costituite  nelle zone  "D" e  "N", nonchè
nelle zone  "B" e  "M", succedono  senza soluzioni di continuità
dei rapporti di impiego e/ o di lavoro, anche di diritto privato,
instaurati rispettivamente  dalle comunità  montane della "Media
Valle del  Serchio" e  "Apuo -  Versiliese" soppresse  in  virtù
dell'art. 3,  lettera a),  secondo la ripartizione risultante dal
piano di successione di cui al secondo comma dell'art. 8, lettera
c).

Il personale  di ruolo  dipendente dalle  comunità montane della
"Val di  Chiana" del  "Chianti" dei "Monti Pisani" e delle "Valli
del Farma  e del Merse", soppresse in virtù dell'art. 3, lettera
a), è trasferito, con decorrenza dall'inizio del mese successivo
a  quello  di  entrata  in  vigore  della  presente  legge,  alle
dipendenze della  Regione Toscana; con la medesima decorrenza, la
Giunta regionale  provvederà ad  immettere detto  personale  nel
ruolo unico  del personale regionale con i criteri e le modalità
previsti dal  secondo comma  dell'art. 3  della LR  n. 11  del 19
gennaio 1981.

Con effetto  dalla data di inizio del mese successivo a quello di
entrata in  vigore  della  presente  legge,  la  Regione  Toscana
succede nei  rapporti di impiego e/ o di lavoro, anche di diritto
privato,  diversi   da  quelli  previsti  nel  precedente  comma,
instaurati  dalle   comunità  montane   indicate  nello   stesso
precedente comma.

Con   la   medesima   decorrenza   i   giovani   già   impiegati
nell'esecuzione  di   progetti  specifici  per  opere  e  servizi
socialmente  utili  ai  sensi  della  legge  1-6-77,  n.  285,  e
successive    modificazioni     ed    integrazioni,    e    posti
provvisoriamente alle dipendenze delle predette quattro comunità
montane in  base alla  L. 29-2-80,  n. 33 ed alle leggi regionali
nn. 41  e 47  del 7-5-1980, sono trasferiti alle dipendenze della
Regione Toscana presso la quale continueranno a prestare servizio
con rapporto  di lavoro  a tempo  indeterminato  fino  alla  loro
immissione nei ruoli della Regione o degli Enti locali secondo le
procedure stabilite con la legge regionale 16 marzo 1981, n. 33.

ARTICOLO 10

Nei casi  di cui  all'art. 3,  lettera b),  la comunità  montana
costituita ai  sensi della  presente legge  subentra a  tutti gli
effetti nei  beni e  nei rapporti  della  soppressa  associazione
intercomunale. Il  presidente in carica di questa provvede, entro
trenta giorni  dall'entrata in  vigore della presente legge, alla
predisposizione e  alla trasmissione alla comunità montana degli
elaborati di  cui al  secondo comma  del precedente  articolo  8,
lettera a) e b).

ARTICOLO 11

Fino alla  approvazione dello  statuto, per la composizione della
giunta esecutiva delle comunità montane corrispondenti alle zone
di cui  al primo  comma dell'art.  1, si applica l'art. 7, quarto
comma, della legge regionale 1 dicembre 1972, n. 31.

ARTICOLO 12

Fino all'approvazione  dello statuto  la giunta  esecutiva  delle
comunità Montane  corrispondenti alle  zone A, B, C, D, E, F, G,
H, I,  L,  può  delegare  l'esercizio  dei  compiti  in  materia
sanitaria  ad   un  comitato   nominato  e  composto  secondo  la
disciplina di cui al precedente art. 4, terzo comma.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 12 giugno 1981.

La presente  legge è  stata approvata dal Consiglio Regionale il
5-5-1981 ed  è stata vistata dal Commissario del Governo il 6-6-
1981.

ALLEGATO
Cartografia in  scala della  nuova  delimitazione  dei  territori
montani in zone omogenee.

ENTI TERRITORIALI

