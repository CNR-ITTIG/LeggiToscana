Modifiche alla  LR n.  12/1980 recante  " Norme per la promozione
delle attività  culturali ed educative relative a manifestazioni
espositive, convegni e istituzioni culturali".

Il Consiglio Regionale ha approvato il 4-11-1981
Il Commissario del Governo ha apposto il visto il 7-12-1981
Il Presidente  della Giunta  Regionale promulga la seguente legge
regionale:

ARTICOLO UNICO

E' introdotto nella LR 28-1-1980, n. 12 il seguente art. 5 ter:

   "Art. 5 ter
   (Norma transitoria  per i  contributi relativi  al  periodo  1
   gennaio - 31 dicembre 1982)

   Le domande  di contributo  per le  iniziative  di  particolare
   rilevanza regionale e le proposte di finanziamento predisposte
   dalle Associazioni  intercomunali, ai  sensi del  quinto comma
   dell'art. 4,  concernenti le  attività relative  al periodo 1
   gennaio -  31 dicembre  1982, devono  essere  presentate  alla
   Giunta regionale  entro  75  giorni  dalla  pubblicazione  del
   programma di  promozione delle  attività culturali relative a
   manifestazioni espositive,  convegni ed  istituzioni culturali
   per  il   triennio  1982/84  sul  Bollettino  Ufficiale  della
   Regione.

   Entro un  mese da  tale pubblicazione devono essere presentate
   al Comune in cui ha sede l'istituzione o nel cui territorio si
   intende svolgere la iniziativa le domande di contributo per le
   iniziative  diverse   da  quelle   di  particolare   rilevanza
   regionale. Entro i successivi 15 giorni il Comune trasmette le
   domande alla  Associazione intercomunale  di cui  fa parte, ai
   sensi della Legge Regionale 17 aprile 1979, n. 37, con proprio
   parere di  conformità al programma regionale di promozione di
   cui al primo comma.

   Nel  caso   di  Associazioni  Intercomunali  che  non  abbiano
   iniziato l'esercizio  delle proprie funzioni, spetta ai Comuni
   delle aree  corrispondenti trasmettere  alla Giunta  regionale
   entro la  scadenza indicata  nel primo  comma  le  domande  di
   contributo  secondo  le  modalità  di  cui  al  quinto  comma
   dell'art. 4.

   Per il  programma  regionale  di  promozione  delle  attività
   culturali, relative  a manifestazioni  espositive, convegni ed
   istituzioni culturali  nel triennio  1982-84,  mentre  non  è
   richiesto il  parere della  Consulta di  cui all'art. 15 della
   legge regionale  28 gennaio 1980, n. 11, saranno consultati da
   parte del  Consiglio  regionale,  gli  enti  e  organismi  ivi
   indicati a  partecipare o  designare i  membri della  Consulta
   Regionale toscana dei beni e delle attività culturali.

   Entro un  mese dalla  scadenza di cui al primo comma la Giunta
   regionale predispone  il piano  annuale  di  ripartizione  dei
   contributi che propone al Consiglio per l'approvazione."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 14 dicembre 1981.

La presente  legge è  stata approvata dal Consiglio Regionale il
4-11-1981 ed  è stata  vistata dal Commissario del Governo il 7-
12-1981.



ATTIVITA' ARTISTICHE

