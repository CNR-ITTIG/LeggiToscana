Erogazione contributo  all'Università degli studi di Firenze per
acquisto immobile sito in Firenze, Via Palazzo dei Diavoli.

Il Consiglio Regionale ha approvato il 6-10-1981
Il Commissario del Governo ha apposto il visto il 5-11-1981
Il Presidente  della Giunta  Regionale promulga la seguente legge
regionale:

ARTICOLO 1

Nel quadro  delle competenze regionali in materia di diritto allo
studio universitario di cui all'art. 44 del DPR 24-7-1977 e della
Legge 22-12-1979 n. 642, la Regione Toscana concede un contributo
straordinario di  L. 125.000.000  (centoventicinquemilioni)  alla
Università degli  studi  di  Firenze  per  l'acquisto  del  bene
immobile sito  in Firenze  al numero civico 59 di Via Palazzo dei
Diavoli  da   destinarsi   ad   uso   alloggio   degli   studenti
universitari.

ARTICOLO 2

Al finanziamento della spesa indicata nel precedente articolo 1),
prevista in  L. 125.000.000 si farà fronte con i fondi stanziati
sul Cap.  11100 "Interventi  per il  diritto  allo  studio  nelle
Università (Art.  44 DPR  616/77)  spese  di  investimento"  del
bilancio 1981, che presenta la necessaria disponibilità.

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 12 novembre 1981.

La presente  legge è  stata approvata dal Consiglio Regionale il
6-10-1981 ed è stata vistata dal Commissario di Governo il 5-11-
1981.



SISTEMA EDUCATIVO

