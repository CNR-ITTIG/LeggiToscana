Modifica alla  LR 12/80  recante norme  per la  promozione  delle
attività  culturali   ed  educative  relative  a  manifestazioni
espositive, convegni e istituzioni culturali.

Il Consiglio Regionale ha approvato il 29-12-1980
Il Commissario del Governo ha apposto il visto il 2-2-1981
Il Presidente  della Giunta  Regionale promulga la seguente legge
regionale:

ARTICOLO 1

Il terzo,  quarto e  quinto comma  dell'art. 4  (Piano annuale di
ripartizione dei  contributi)  della  LR  28-1-1980  n.  12  sono
sostituiti con i seguenti:

   "Le  domande   di  contributo   relative  alle  iniziative  di
   particolare  rilevanza   regionale,  previste   nel  programma
   regionale di  cui all'art.  3 il  cui svolgimento  è previsto
   nell'anno successivo  devono  essere  presentate  alla  Giunta
   regionale entro il 15 settembre di ogni anno.

   Le domande  di contributo  per le iniziative diverse da quelle
   di cui  al comma  precedente, il  cui svolgimento  è previsto
   nell'anno successivo,  devono essere  presentate al  comune in
   cui ha  sede l'istituzione o nel cui territorio deve svolgersi
   l'iniziativa, entro il 15 giugno di ogni anno.

   Il comune  trasmette le domande all'Associazione intercomunale
   di cui fa parte ai sensi della LR 17 aprile 1979, n. 37, entro
   il 15  luglio di  ogni anno, con proprio parere di conformità
   alle finalità ed al programma regionale di cui agli artt. 1 e
   3.

   L'Associazione intercomunale  predispone una proposta di piano
   di finanziamento  con l'indicazione  dell'ordine di  priorità
   relativo ai  soggetti beneficiari  che trasmette  alla Regione
   per l'approvazione entro il 12 settembre."

ARTICOLO 2

Il sesto comma dell'art. 4 della LR 28-1-1980 n. 12 è sostituito
con il seguente:

   "Il Consiglio  regionale approva  il piano di ripartizione dei
   contributi entro il 31 ottobre di ogni anno".

ARTICOLO 3

E' introdotto il seguente art. 5/bis:

   "Art. 5/bis
   (Norma transitoria  per i  contributi relativi  al  periodo  1
   ottobre 1980 - 31 dicembre 1981):

   "Le domande  di  contributo  per  le  iniziative  relative  al
   periodo 1  ottobre 1980  -  31  dicembre  1981  devono  essere
   presentate alla Giunta regionale entro un mese dall'entrata in
   vigore della presente legge.

   Per tali  domande non  si applicano  gli articoli 3 e 4 tranne
   che per il primo e secondo comma di quest'ultimo.

   Il Consiglio  regionale approva  il programma regionale di cui
   all'art.  3  relativo  al  triennio  1981/83  entro  tre  mesi
   dall'approvazione del programma regionale di sviluppo".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 febbraio 1981.

La presente  legge è  stata approvata dal Consiglio Regionale il
29-12-1980 ed  è stata vistata dal Commissario del Governo il 2-
2-1981.



ATTIVITA' ARTISTICHE

