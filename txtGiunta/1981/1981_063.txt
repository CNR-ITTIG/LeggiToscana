Disciplina delle  agevolazioni finanziarie  regionali nel settore
dell'agricoltura.

Il Consiglio Regionale ha approvato l'1-7-1981
Il Commissario del Governo ha apposto il visto il 31-7-1981
Il Presidente  della Giunta  Regionale promulga la seguente legge
regionale:

TITOLO I
DISPOSIZIONI A CARATTERE GENERALE

ARTICOLO 1
(Finalità)

Con la presente legge la Regione Toscana persegue la finalità di
realizzare  un   organico  sviluppo   dell'agricoltura  regionale
mediante il sistema della programmazione.

A tal  fine dispone  un regime  di interventi  atti a  perseguire
l'obbiettivo indicato mediante:

- l'ammodernamento e il potenziamento delle strutture agricole di
  produzione;
- l'ammodernamento  ed  il    potenziamento  delle  strutture  di
  trasformazione e  commercializzazione nonchè  la promozione di
  tutte  le   iniziative  atte   a  sviluppare  la  presenza  dei
  produttori agricoli sul mercato;
- l'orientamento  ed  il  sostegno  dell'agricoltura  nelle  zone
  svantaggiate;
- la  definizione dei  principi e  delle procedure  degli atti di
  programmazione nonchè  i criteri e le modalità di concessione
  delle agevolazioni  finanziarie in  aggiunta a  quelle previste
  dalla legge  regionale d'  attuazione delle  direttive socio  -
  strutturali della Comunità economica europea.

ARTICOLO 2
(Beneficiari)

Hanno accesso ai benefici disposti dalla presente legge tutti gli
operatori agricoli  pubblici e privati la cui attività si svolge
nella Regione Toscana.

Per operatori agricoli si intendono, ai suddetti effetti, tutti i
soggetti di  diritto pubblico  e privato  che  conducono  imprese
agricole, ricadenti  interamente o prevalentemente nel territorio
regionale, impianti  cooperativi  di  raccolta  trasformazione  e
vendita  di   prodotti  agricoli  e  zootecnici,  nonchè  centri
cooperativi  di   servizio  e   consorzi   di   bonifica   o   di
miglioramento.

Accedono alle  agevolazioni finanziarie  gli interventi  previsti
dai piani  aziendali o  internazionali approvati con le procedure
di cui  all'art. 17  nonchè gli  interventi di  cui  all'art.  6
approvati con  le  procedure  previste  dall'art.  18  in  quanto
rispondenti  alle  disposizioni  della  presente  legge  ed  alle
indicazioni del programma regionale di sviluppo agricolo.

ARTICOLO 3
(Comitato consultivo)

Al fine  di garantire la massima partecipazione degli operatori e
dei  lavoratori   agricoli  alle   scelte   del   settore,   ogni
associazione intercomunale  istituisce entro  il 31  Gennaio 1982
con propria  deliberazione un  comitato consultivo  con i compiti
indicati dalla presente legge.

Il Comitato consultivo è composto da:

a) il  presidente dell'associazione  intercomunale o suo delegato
   con funzioni di presidente;
b) 7 rappresentanti delle organizzazioni dei coltivatori diretti;
c) 3 rappresentanti delle organizzazioni dei mezzadri e coloni;
d) 2  rappresentanti   delle    organizzazioni    dei  lavoratori
   dipendenti;
e) 2 rappresentanti delle organizzazioni cooperative agricole;
f) 2 rappresentanti degli imprenditori agricoli non coltivatori.

Funge   da    segretario   un   dipendente   della   Associazione
intercomunale.

Il comitato ha sede presso l'Associazione intercomunale.

I componenti di cui alle lettere b), c), d), e), f) sono nominati
su   designazione    delle   rispettive    organizzazioni    più
rappresentative sul  piano nazionale. Nell'ambito delle direttive
di  attuazione  della  presente  legge,  il  consiglio  regionale
stabilisce anche  i parametri  oggettivi in  base ai  quali viene
determinata la rappresentanza delle citate organizzazioni.

Il comitato  esprime il  parere a  maggioranza  semplice  con  la
presenza della maggioranza dei membri; in caso di parità prevale
il voto del presidente.

ARTICOLO 3

Al fine  di garantire la massima partecipazione degli operatori e
dei  lavoratori   agricoli  alle   scelte   del   settore,   ogni
associazione intercomunale  istituisce entro  il 31  Gennaio 1982
con propria  deliberazione un  comitato consultivo  con i compiti
indicati dalla presente legge.

Il Comitato consultivo è composto da:

a) il  presidente dell'associazione  intercomunale o suo delegato
   con funzioni di presidente;
b) 7 rappresentanti delle organizzazioni dei coltivatori diretti;
c) 3 rappresentanti delle organizzazioni dei mezzadri e coloni;
d) 2  rappresentanti delle    organizzazioni    dei    lavoratori
   dipendenti;
e) 2 rappresentanti delle organizzazioni cooperative agricole;
f) 2 rappresentanti degli imprenditori agricoli non coltivatori.

Funge   da    segretario   un   dipendente   della   Associazione
intercomunale.

Il comitato ha sede presso l'Associazione intercomunale.

I componenti di cui alle lettere b), c), d), e), f) sono nominati
su   designazione    delle   rispettive    organizzazioni    più
rappresentative sul  piano nazionale. Nell'ambito delle direttive
di  attuazione  della  presente  legge,  il  consiglio  regionale
stabilisce anche  i parametri  oggettivi in  base ai  quali viene
determinata la rappresentanza delle citate organizzazioni.

Il comitato  esprime il  parere a  maggioranza  semplice  con  la
presenza della maggioranza dei membri; in caso di parità prevale
il voto del presidente.

L'art. 4  della LR  7-9-1977  n.  71  è  abrogato,  le  funzioni
spettanti al  Comitato consultivo  ivi previste  ai  sensi  della
predetta legge  sono attribuite  ai comitati consultivi istituiti
ai sensi della presente legge.

Il terzo  comma dell'art.  2 della  LR 19  febbraio 1979,  n. 10,
concernente "Norme  urbanistiche transitorie  relative alle  zone
agricole" è così sostituito:

   "al fine  di dimostrare  la necessità di nuove costruzione ed
   il  numero   di  abitazioni  da  realizzare  per  gli  addetti
   all'agricoltura,  alla   domanda   di   concessione   edilizia
   presentata al  Comune è  allegato il piano di sviluppo di cui
   al precedente comma o quello previsto dall'art. 17 della legge
   regionale  di   disciplina  delle   agevolazioni   finanziarie
   regionali nel settore dell'agricoltura o, in mancanza il piano
   di utilizzazione  di cui  al primo  comma corredato dal parere
   dell'Associazione   intercomunale,    sentito   il    Comitato
   consultivo di  cui all'art.  3  della  Legge  Regionale  sopra
   menzionata. Successivamente  al 31-12-1981 mantengono valore i
   pareri espressi  anteriormente a tale data dal Comitato di cui
   all'art. 4 della legge regionale 7-9-77, n. 71.

Il sesto  comma dell'art.  2 della  LR 18  Ottobre 1977,  n.  72,
concernente "Istituzione  dell'ente toscano  di sviluppo agricolo
forestale (ETSAF) è così sostituito:

   "Al fine  di  assicurare  una  maggiore  partecipazione  delle
   categorie  agricole,  i  comitati  consultivi  competenti  per
   territorio  (istituiti  ai  sensi  della  legge  regionale  di
   disciplina delle agevolazioni finanziari regionali nel settore
   dell'agricoltura),  esprimono   un  parere   sui  programmi  e
   progetti di  interesse comune  elaborati a  livello comunale e
   sovracomunale dall'Ente su committenza regionale".

La lettera c) del secondo comma dell'art. 2 della LR 9 febbraio '
81, n.  15 concernente  "Norme  per  l'esercizio  delle  funzioni
amministrative   in    materia   di    agricoltura,   foreste   e
alimentazione" è così sostituita:

c) gli  interventi di  cui alla  LR 7-9-1977 n. 71 ivi compresi i
   piani aziendali,  previo parere dei comitati consultivi di cui
   all'art.  3   della  legge   regionale  di   disciplina  delle
   agevolazioni finanziarie nel settore dell'agricoltura.

La lettera  f) dell'art.  3  della  LR  9  febbraio  1981  n.  15
concernente ' Norme per l'esercizio delle funzioni amministrative
in materia di agricoltura, foreste e alimentazione" è abrogata.

Il secondo  comma dell'art.  5 della  LR 9  Febbraio 1981,  n. 15
concernente ' Norme per l'esercizio delle funzioni amministrative
in materia  di agricoltura,  foreste  e  alimentazione  è  così
sostituito:

   "Gli enti  di cui  all'art. 2  della  presente  legge  nonchè
   quelli di cui al comma  2 dell'art. 2 della legge regionale n.
   52  del   12-6-1981  garantiscono   la  partecipazione   delle
   categorie  agricole   avvalendosi  dei   comitati   consultivi
   istituiti ai  sensi della  legge regionale di disciplina delle
   agevolazioni     finanziarie     regionali     nel     settore
   dell'agricoltura, analogamente  gli altri enti di cui all'art.
   3 garantiscono  la partecipazione  costituendo appositi organi
   consultivi".

TITOLO II
AMMODERNAMENTO E POTENZIAMENTO DELLE STRUTTURE AGRICOLE

ARTICOLO 4
(Regime di intervento)

Al fine  di promuovere l'ammodernamento ed il potenziamento delle
strutture  agricole   è  istituito   un  regime   di  interventi
prevalentemente  rivolto   alle  imprese  la  cui  organizzazione
produttiva non  è tale da permettere alle Unità Lavorative Uomo
(ULU) in  esse occupate  un reddito da lavoro comparabile con gli
addetti ai  settori extragricoli  della zona  in cui l'impresa si
trova.

Il regime di interventi è finalizzato al raggiungimento da parte
di  dette   unità  lavorative  uomo  di  un  reddito  da  lavoro
comparabile con  quello  realizzato  dai  lavoratori  addetti  ai
settori extragricoli della zona in cui ricade l'impresa.

Le provvidenze  economiche sono altresì rivolte a quelle imprese
che, pur  avendo già  raggiunto un reddito da lavoro comparabile
per le  unità lavorative  uomo impiegate,  hanno  necessità  di
ammodernare le strutture per mantenerlo. In questo caso il regime
di incentivazione dovrà prevedere condizioni meno vantaggiose di
quelle determinate  per le imprese di cui al comma 1 del presente
articolo.

Il  perseguimento  degli  obiettivi  deve  avvenire  mediante  la
realizzazione nei  tempi definiti  dal programma regionale di cui
al successivo  art. 14  di  un  piano  di  sviluppo  aziendale  o
interaziendale che  permetta  la  razionalizzazione  dei  fattori
della produzione,  nonchè uno sviluppo di produttività conformi
alle indicazioni  degli atti  di  programma  regionale  e  sub  -
regionale.

La definizione  di unità  lavorativa uomo, nonchè di reddito di
lavoro e  reddito di  lavoro comparabile  è quella indicata agli
articoli  10  e  11  della  LR  7-9-1977  n.  71,  nonchè  dalle
modificazioni  ed   integrazioni   successive   derivanti   dalla
disciplina comunitaria.

ARTICOLO 5
(Tipologia degli interventi)

Gli interventi  previsti dai  piani aziendali  od  interaziendali
possono riguardare:

- miglioramenti fondiari;
- miglioramento e potenziamento delle dotazioni;
- capitale di conduzione.

Sono classificati  miglioramenti fondiari  tutti  gli  interventi
volti alla  realizzazione di opere ed impianti in grado di recare
alle imprese  singole  ed  associate  ed  alle  loro  cooperative
benefici stabili e duraturi.

Sono assimilati  ai miglioramenti  fondiari l'acquisto di terreni
per  la   formazione  e   il  consolidamento   della   proprietà
coltivatrice individuale e cooperativa, l'acquisto di aree per la
realizzazione di  impianti collettivi,  stalle sociali  e  centri
interaziendali di  allevamento; la  costruzione e  lo acquisto di
impianti collettivi,  stalle sociali  e centri  interaziendali di
allevamento, la  realizzazione di  infrastrutture al  servizio di
una pluralità  di aziende;  la dimissione e la trasformazione di
passività onerose dovute a debiti fondiari.

Sono classificati  interventi  per  il  miglioramento  e  per  il
potenziamento delle  dotazioni aziendali gli acquisti di bestiame
di pregio,  ivi compreso  quello  destinato  all'ingrasso;    gli
acquisti  di   attrezzature,  macchine  ed  apparecchiature,  per
l'attività agricola  e zootecnica  e per  le attività  ad  esse
connesse.

Per capitali di conduzione si intendono le necessità finanziarie
occorrenti per  la gestione  delle  imprese  agrarie  singole  od
associate e  per l'utilizzazione,  trattamento, trasformazione  e
vendita anche  in forma  collettiva dei loro prodotti, nonchè le
necessità finanziarie  occorrenti per  le anticipazioni  ai soci
conferenti nel  caso di utilizzazione, trattamento trasformazione
e vendita collettiva delle loro produzioni.

Il programma  regionale di  cui al  successivo art.  14 indica  i
criteri di  intervento e  le quote degli stanziamenti di bilancio
che  possono   essere  utilizzate   per  la   concessione   delle
agevolazioni relative agli interventi di cui al primo comma.

ARTICOLO 6
(Interventi speciali  per il  miglioramento ed  il  potenziamento
delle dotazioni e per l'acquisizione di capitali di conduzione).

Limitatamente agli  interventi relativi  al  miglioramento  e  la
potenziamento delle  dotazioni aziendali  ed all'acquisizione  di
capitale di  conduzione, il  programma regionale degli interventi
in agricoltura  può disciplinare  la concessione di agevolazioni
finanziarie  agli   imprenditori  singoli   e  associati  e  loro
cooperative, quando  i richiedenti  non siano  ancora in grado di
raggiungere per  intero gli  obiettivi  del  programma  regionale
mediante   la   predisposizione   di   un   piano   aziendale   o
interaziendale. In  tal caso,  gli interventi, per essere ammessi
alle  agevolazioni   previste,  dovranno   comunque  tendere   al
miglioramento della produttività aziendale.

Il  programma   regionale  provvede   alla  individuazione  degli
interventi di  cui al  comma precedente e determina i criteri per
la concessione delle relative agevolazioni.

Il programma fissa inoltre le quote massime degli stanziamenti di
bilancio che possono essere utilizzate ai fini della applicazione
del presente articolo.

ARTICOLO 7
(Investimenti collettivi)

Le associazioni  di produttori agricoli costituite anche in forma
semplice riferibile  all'agricoltura di  gruppo,  nonchè  quelle
costituite  in   forma  cooperativa,   che  presentino  un  piano
interaziendale per lo sviluppo zootecnico, possono beneficiare di
un particolare  regime di  interventi qualora  realizzino opere a
carattere collettivo,  volte alla  migliore utilizzazione  ed  al
miglioramento delle terre e dei pascoli.

I benefici  di cui  al comma  precedente possono  essere concessi
anche a  quei soggetti  che realizzano  centri  interaziendali  o
cooperativi  di  meccanizzazione  o  organiche  opere  irrigue  a
carattere interaziendale che permettano la migliore utilizzazione
delle acque e del suolo.

Per le  opere di  cui ai commi precedenti possono essere concessi
contributi in  conto capitale fino al 30% della spesa ammissibile
elevabile al  50% nelle  zone  montane  o  svantaggiate  e  mutui
integrativi a  tasso agevolato  fino alla concorrenza della spesa
ammessa.

ARTICOLO 8
(Premi)

Al fine di indirizzare le produzioni agricole e zootecniche verso
gli obiettivi  del programma  regionale possono  essere  concessi
premi di orientamento.

Premi possono anche essere finalizzati a favorire l'avviamento di
cooperative di  conduzione costituite in prevalenza da giovani di
età compresa  fra i  18 ed  i 35  anni, che  abbiano in corso di
realizzazione un piano per lo sviluppo dell'attività agricola. I
premi possono  essere concessi,  per ogni socio, di età compresa
tra i 18 e i 35 anni, per non più di tre anni;
l'importo annuale  non  potrà  essere  superiore  al  50%  della
retribuzione annuale  dei salariati agricoli vigente al I gennaio
dell'anno cui si riferisce.

Al fine  di favorire  la permanenza  ed il  ritorno all'attività
agricola  delle   forze  giovanili,  i  premi  di  cui  al  comma
precedente possono  essere concessi  anche ai coltivatori diretti
ed ai  mezzadri  ed  ai  loro  coadiuvanti  in  forma  stabile  e
permanente di  età compresa  fra i  18 e  35 anni la cui azienda
abbia avuto  approvato un  piano per  lo sviluppo  dell'attività
agricola e  che si pongono gli obiettivi per i quali il programma
regionale prevede premi di orientamento di cui al comma 1.

I premi  di  cui  al  presente  articolo  sono  disciplinati  dal
programma  regionale   e   sono   concessi   dalle   Associazioni
Intercomunali previo  parere del  Comitato Consultivo  di cui  al
precedente articolo 3.

ARTICOLO 9
(Regime di incentivazione)

Le imprese i cui piani di sviluppo siano stati approvati ai sensi
del presente titolo possono beneficiare dei seguenti interventi:

- concorso  nel pagamento degli interessi sui mutui contratti per
  gli interventi globalmente necessari per l'attuazione del piano
  di sviluppo,  ovvero contributi  in conto capitale computati in
  base  all'attualizzazione  del  concorso  sugli  interessi  dei
  mutui;
- contributi  in conto capitale qualora il programma regionale di
  sviluppo   preveda   questa   forma   di   incentivazione   per
  l'orientamento specifico dell'impresa;
- concorso  nel pagamento  degli  interessi  per  i  prestiti  di
  dotazione e conduzione.

Il regime d' incentivazione è disposta, relativamente ai livelli
massimi di intervento, dalle disposizioni comunitarie in materia.

Resta fermo  il principio  di operare  con i  livelli massimi  di
incentivazione nei  confronti degli  operatori che  dimostrino di
raggiungere;   nell'arco di  operatività del  piano, l'obiettivo
della perequazione dei redditi dei lavoratori addetti, con quelli
del lavoratori extraagricoli della zona.

ARTICOLO 10
(Priorità)

I benefici  previsti dal  presente titolo  vengono  concessi  con
priorità alle imprese diretto coltivatrici singole ed associate,
alle  cooperative,   alle  imprese  che  assicurano  l'immissione
nell'attività agricola  di giovani di età compresa tra i 18 e i
35 anni,  nonchè alle  imprese  che  comunque  garantiscono  uno
stabile aumento dell'occupazione aziendale.

Il  programma   regionale  di   sviluppo  rende  esplicita  detta
priorità assegnando  quote di  finanziamento  per  tipologia  di
impresa e  graduando i  benefici  a  cui  dette  imprese  possono
accedere.

TITOLO III
POTENZIAMENTO    DELLE     STRUTTURE    DI    TRASFORMAZIONE    E
COMMERCIALIZZAZIONE DEI PRODOTTI AGRICOLI E ZOOTECNICI

ARTICOLO 11
(Regime di intervento)

Per  facilitare  l'accesso  al  mercato  dei  prodotti  agricoli,
nonchè per  agevolare l'acquisizione  da  parte  dei  produttori
agricoli del valore aggiunto che si forma nel trasferimento delle
produzioni al  mercato, è  istituito  un  regime  di  interventi
destinati a  sviluppare ed  a razionalizzare  le imprese  che  si
occupano  del   trattamento,   della   trasformazione   e   della
commercializzazione dei prodotti agricoli.

A tal fine sono ammessi al finanziamento progetti di investimenti
pubblici  e   privati  relativi   ad  attrezzature  destinate  in
particolare:

a) alla  razionalizzazione  e  sviluppo  del  magazzinaggio,  del
   condizionamento e della trasformazione dei prodotti agricoli e
   zootecnici;
b) al miglioramento dei circuiti di commercializzazione;
c) ad una migliore conoscenza dei dati relativi ai prezzi ed alla
   loro  formazione   sui  mercati   dei  prodotti   agricoli   e
   zootecnici.

La domanda di finanziamento del progetto deve essere corredata da
un piano  di sviluppo che permetta tra l'altro di verificare, per
il comparto cui si riferisce:

- la reale e permanente partecipazione dei produttori agricoli ai
  benefici economici  prodotti dall'iniziativa  progettuale anche
  tramite impegni di conferimento o contratti a lungo termine;
- l'ambito territoriale interessato al progetto;
- le prospettive di consolidamento o espansione del comparto;
- gli   eventuali   effetti  di   razionalizzazione  del  sistema
  distributivo.

Il piano  di sviluppo  dovrà altresì  uniformarsi per gli altri
aspetti a quanto previsto all'art. 16.

ARTICOLO 12
(Regime di incentivazione)

Le iniziative  ammesse ai  benefici del  presente titolo  possono
godere delle seguenti agevolazioni finanziarie:

- concorso negli interessi sui mutui contratti per gli interventi
  globalmente necessari per la realizzazione dei progetti;
- contributi  in conto  capitale in  alternativa o integrazione a
  precedente intervento  in misura  pari alla attualizzazione del
  concorso massimo ammissibile sugli interessi.

Possono essere  ammessi  a  contributi  anche  i  maggiori  oneri
incontrati  nella  realizzazione  delle  opere  per  effetto  del
documentato aumento dei costi.

Il programma  regionale di  sviluppo definisce  il limite massimo
dei benefici  concedibili per comparto di tipologia di iniziativa
e ne  gradua l'ammontare  in rapporto  al tipo  d' impresa tenute
presenti le priorità di cui al successivo articolo 14.

Il limite  massimo dell'erogazione  finanziaria non può comunque
superare  quanto  previsto  dalle  disposizioni  comunitarie  per
iniziative analoghe.

ARTICOLO 13
(Integrazione particolare per le cooperative)

Al fine  di favorire  un più ampio ricorso all'autofinanziamento
delle  iniziative   cooperative  tramite   una  più  consistente
partecipazione dei  soci al  capitale  sociale,  è  disposto  un
intervento eccezionale e transitorio.

Detto  intervento   si  applica   alle  cooperative  che  per  la
realizzazione dei  progetti di  cui al presente titolo dimostrino
un ricorso  all'autofinanziamento tramite  l'aumento del capitale
sociale sottoscritto e versato.

L'intervento   consiste  in  un  contributo  in  conto   capitale
d'importo pari all'aumento del  capitale  sociale  e  comune  non
superiore al  50% della  differenza tra la spesa di realizzazione
di opera e l'importo massimo del contributo.

Detto  intervento,  graduabile  dal  programma  regionale  per  i
diversi  comparti,   si  applica   per  un   periodo  di  5  anni
dall'entrata in vigore della presente legge.

TITOLO IV
PROGRAMMAZIONE

ARTICOLO 14
(Programma regionale degli interventi in agricoltura contenuti)

Il programma  regionale degli interventi in agricoltura attua gli
indirizzi del  programma regionale  di sviluppo  economico di cui
all'art. 48 dello Statuto, e tiene inoltre conto degli atti della
programmazione nazionale,  regionale e  locale, in armonia con le
norme di  cui all'art. 11 del DPR 24-7-1977, n. 616, con le altre
disposizioni delle  leggi statali  e  regionali  concernenti  gli
strumenti e  le procedure della programmazione. In questo quadro,
anche con  riguardo alla  situazione ambientale socio - economica
del territorio, nonchè ai sistemi infrastrutturali esistenti, il
programma regionale  degli interventi  in agricoltura  fissa  gli
obiettivi  di   sviluppo  rispetto   ai  quali   la  verifica  di
conformità è  condizione per l'approvazione dei danni aziendali
ed interaziendali.

A questi  effetti, il  programma regionale  degli  interventi  in
agricoltura, con  disposizioni anche differenziate per le diverse
aree del territorio regionale, determina:

a) gli obiettivi globali di sviluppo alla realizzazione dei quali
   devono rivolgersi  i  piani  aziendali  e  interaziendali,  le
   relative priorità e criteri di valutazione;
b) i    tipi  di    intervento  che    possono  essere  agevolati
   finanziariamente ai sensi della presente legge;  i criteri per
   la valutazione  di congruità  degli interventi  rispetto agli
   obiettivi di cui al punto a);
c) la   natura   e  la   misura   delle  agevolazioni finanziarie
   concedibili per  ognuno degli  interventi di  cui al punto a);
   modalità e termini per la liquidazione delle agevolazioni;
d) l'ammontare  minimo o  massimo degli  interventi per  i  quali
   possono   essere    concesse   le   agevolazioni   anche   con
   differenziazioni  per   categorie  di   imprese  ed  obiettivi
   progettuali;
e) i   criteri  per la    formazione  dei    piani  aziendali  ed
   interaziendali;   la documentazione  da presentare  a  corredo
   delle domande  per lo  svolgimento dell'istruttoria  dei piani
   aziendali e interaziendali, nonchè degli interventi di cui al
   precedente articolo 6;
f) i  criteri per  la vigilanza  sull'attuazione dei  piani e sui
   singoli interventi  da essi  previsti, nel  quadro determinato
   dalle disposizioni di cui al successivo art. 19.

g) i  criteri e  le modalità  per gli  interventi di  assistenza
   tecnica agli  operatori agricoli, nonchè la misura e le forme
   degli eventuali finanziamenti a riguardo.

ARTICOLO 15
(Programma   regionale    degli   intervenuti    in   agricoltura
collegamenti con il bilancio regionale e procedure)

Il programma  regionale degli  interventi in  agricoltura dispone
per un arco di tempo pari a quello del bilancio pluriennale della
Regione e  assume come  riferimento finanziario le disponibilità
recate da  tale bilancio.  Di queste disponibilità provvede alla
ripartizione per  aree intercomunali  in relazione agli obiettivi
di sviluppo prestabiliti.

In attesa  della disciplina  regionale generale delle procedure e
degli organi  della programmazione,  il programma  è predisposto
con la  collaborazione delle  Province, previa  consultazione con
gli altri  enti  locali,  con  le  organizzazioni  sindacali  dei
lavoratori agricoli, con le organizzazioni professionali agricole
dei coltivatori diretti e degli agricoltori e con le associazioni
cooperative.

Il  programma  è  approvato,  con  deliberazione  del  Consiglio
regionale su  proposta della Giunta, entro il 31 Dicembre di ogni
anno.

In sede  di approvazione  annuale;  è data facoltà di apportare
modifiche alle  disposizioni approvate con il programma dell'anno
precedente.

Il  programma   regionale  degli  interventi  in  agricoltura  è
pubblicato sul Bollettino Ufficiale della Regione Toscana a norma
della LR n. 12 del 23 gennaio 1981.

ARTICOLO 16
(Piani aziendali ed interaziendali - contenuti)

Ferma restando  ogni più  dettagliata indicazione  del programma
regionale degli  interventi in  agricoltura ai  sensi del secondo
comma dell'art.  14, i  piani aziendali  ed interaziendali devono
basarsi su  una impostazione  tecnico -  economica che,  muovendo
dalla  descrizione   della  situazione  in  atto,  individui  gli
obiettivi di sviluppo che potranno essere raggiunti alla scadenza
del piano la cui durata è espressamente stabilita.

Per i  piani la cui realizzazione richiede un periodo superiore a
quello del  programma regionale  degli interventi in agricoltura,
l'applicazione  della   presente  legge  è  conseguita  ai  fini
dell'attuazione di  obiettivi  intermedi  individuati  dai  piani
stessi, in  tempi non  superiori  al  periodo  di  validità  del
predetto programma regionale.

Il piano  prevede  inoltre  distintamente  i  singoli  interventi
necessari per la sua attuazione, con i relativi dati progettuali,
i tempi  di acquisizione dei beni e di realizzazione delle opere,
dei lavori  e delle  operazioni, le modalità del finanziamento e
la misura delle agevolazioni finanziarie richieste in conformità
delle indicazioni del programma regionale degli interventi.

TITOLO V
PROCEDURE

ARTICOLO 17
(Approvazione dei piani)

La domanda  con  la  quale  si  fa  richiesta  di  accedere  alle
agevolazioni finanziarie  ed il  piano sono presentati in duplice
copia,  al   Comune  nel   cui  territorio   vengono   effettuati
integralmente  o   prevalentemente  gli  interventi  programmati.
Qualora il  piano preveda  in tutto  od  in  parte  richieste  di
agevolazioni creditizie,  la domanda  ed  il  piano  stesso  sono
presentati  anche   all'Istituto  di  Credito  prescelto  per  il
finanziamento, che  provvede, entro  30 giorni,  ad inviare  alla
competente  Associazione   Intercomunale  il  parere  di  cui  al
successivo comma 4.

La domanda  è corredata  di una  dichiarazione, sottoscritta  ed
autenticata nei  modi di  legge,  attestante  sotto  la  espressa
responsabilità dei  dichiaranti  che  ogni  dato  corrisponde  a
verità e  può essere  accertato. La  domanda ed  il piano  sono
inviati mediante  raccomandata con  avviso di ricevimento, ovvero
presentati direttamente al Comune che ne rilascia ricevuta.

Entro 30  giorni dalla  presentazione  della  domanda  il  Comune
esprime il  proprio parere sul piano aziendale od interaziendale,
con riferimento  agli aspetti  urbanistici, ambientali,  igienico
sanitari e  comunque connessi con l'utilizzazione del territorio,
e lo trasmette all'Assessorato insieme ad una copia della domanda
e del piano.

L'associazione intercomunale  accerta la  rispondenza  dei  piani
ricevuti con  il programma  regionale di cui all'art. 14, e con i
programmi e  piani  zonali,  valuta  la  congruità  delle  spese
preventivate in relazione ai singoli interventi ed agli obiettivi
del piano,  può richiedere  agli operatori interessati ulteriori
notizie,  elementi   e  dati   integrativi  nonchè  modifiche  e
rettifiche del  piano. Per  i piani  che contengono  richieste di
agevolazioni creditizie, è acquisito in via preventiva un parere
sugli aspetti  economico -  finanziari dell'Istituto  di  credito
prescelto per gli effetti di cui al primo comma.

Qualora  nella   fase  istruttoria   si  provveda  ad  effettuare
modifiche sostanziali  al piano,  l'Associazione Intercomunale ne
dà notizia  al Comune  ed all'Istituto  di Credito eventualmente
interessato, che  hanno facoltà,  per quanto  di competenza,  di
apportare modifiche  od  integrazioni  ai  pareri  in  precedenza
espressi.

Entro 30 giorni dal ricevimento della domanda o dal completamento
della  documentazione,   l'Associazione  Intercomunale  invia  le
risultanze  istruttorie  al  Comitato  Consultivo,  che  entro  i
successivi 30 giorni esprime ed invia il parere prescritto.

L'Associazione Intercomunale delibera con un unico atto per tutti
i piani  aziendali ed interaziendali, per i quali si sia espresso
il Comitato  Consultivo, che  risultino istruiti alle date del 28
Febbraio, 30 Giugno e 31 Ottobre. Il provvedimento è preso entro
30 giorni  dalle date  prescritte;   si prescinde  dal parere del
Comitato Consultivo  che non  sia stato  inviato entro il termine
previsto.  L'Associazione   Intercomunale  può  disattendere  il
parere  espresso   dal  Comune   esclusivamente  con  motivazioni
riferite  alla   presente  legge,   al  programma  regionale,  ai
programmi e  piani zonali,  in atto alla data di approvazione dei
piani e  dei  programmi  di  investimento,  ed  ai  limiti  delle
disponibilità finanziarie  ripartite ai sensi dell'art. 15 primo
comma.

Per i piani approvati, l'associazione intercomunale provvede alla
contestuale concessione  delle agevolazioni  finanziarie relative
ai singoli  interventi  previsti  dai  piani  stessi  ed  a  dare
immediata comunicazione dei provvedimenti adottati agli operatori
interessati ed ai Comuni e, ove occorra, agli Istituti di Credito
prescelti per il finanziamento.

Varianti sostanziali  ai piani approvati e per i quali sono state
concesse le  agevolazioni finanziarie possono essere ammesse solo
eccezionalmente e  per giustificati motivi. Esse sono autorizzate
dalla Associazione Intercomunale sentito il Comitato consultivo e
il Comune  interessato, e  devono comunque  risultare compatibili
con gli  obiettivi del  piano aziendale  già approvato,  con  il
programma  regionale  degli  interventi  in  agricoltura,  con  i
programmi e  piani zonali  e con  il tipo delle agevolazioni già
concesse.

I piani meritevoli che per mancanza di disponibilità finanziaria
non siano stati approvati entro le scadenze previste sono ripresi
in esame entro e non oltre i tre successivi quadrimestri.

Ogni anno,  entro il  31 ottobre,  le Associazioni  intercomunali
approvano e  inviano alla  Giunta regionale  una relazione  sullo
stato di  attuazione del  programma regionale degli interventi in
agricoltura per le aree di rispettiva competenza.

ARTICOLO 18
(Richieste di agevolazioni per gli interventi di cui all'articolo
6).

Le domande  per ottenere le agevolazioni relative agli interventi
di cui al precedente articolo 6 sono presentate direttamente alle
Associazioni intercomunali  le quali,  per  quanto  attiene  alle
richieste di agevolazioni contributive, procedono a deliberare le
concessioni entro 40 giorni, sentito il Comitato Consultivo.

Per la  richiesta di  agevolazioni  creditizie  le  domande  sono
presentate  anche   all'Istituto  di  Credito  prescelto  per  il
finanziamento che  potrà procedere alla concessione dei prestiti
previo nulla  - osta da rilasciare entro 40 giorni da parte della
Associazione intercomunale, sentito il Comitato Consultivo.

Il programma  regionale degli  interventi in  agricoltura di  cui
all'articolo 14  della presente  legge fisserà  gli importi ed i
soggetti beneficiari  per i  quali le  agevolazioni creditizie di
cui  al  presente  articolo  possono  essere  erogate  anche  con
emissione diretta dagli istituti di credito.

ARTICOLO 19
(Controlli e decadenze)

L'Associazione    intercomunale     esercita     la     vigilanza
sull'attuazione dei  piani per  i quali  sono state  concesse  le
agevolazioni finanziarie  e provvede in particolare alla verifica
del raggiungimento  degli obiettivi  in forza  dei quali  i piani
sono stati approvati.

A tali  effetti, è  fatto obbligo  agli operatori interessati di
presentare,  secondo  le  modalità  stabilite  dall'associazione
intercomunale:

a) resoconti  annuali sullo  stato di  attuazione del  piano, per
   tutta la durata del medesimo;
b) una  relazione conclusiva  sui risultati complessivi raggiunti
   entro sei  mesi dalla  scadenza dei  termini previsti  per  la
   realizzazione dei piani.

L'Associazione intercomunale  sentito l'interessato, pronuncia la
decadenza  da   tutte  le   agevolazioni  finanziarie,   concesse
ancorchè in tutto o in parte già liquidate, qualora:

a) le  agevolazioni    finanziarie  siano  state  distolte  dalle
   finalità per le quali furono concesse;
b) siano  state fornite indicazioni non veritiere tali da indurre
   in errore l'amministrazione;
c) gli  interventi previsti  siano rimasti  inattuati  nei  tempi
   stabiliti senza giustificato motivo;
d) non siano stati adempiuti gli obblighi di cui al secondo comma
   nonostante apposita  diffida  a  provvedere  entro  i  termini
   all'uopo assegnati;
e) non  siano stati  raggiunti gli  obiettivi del piano per causa
   imputabile all'operatore  agricolo o  ad altri  da lui  aventi
   causa.

In caso  di decadenza  delle agevolazioni  l'operatore agricolo o
altri da  lui aventi  causa sono  tenuti alla  restituzione delle
somme ricevute  in prestito  o in  contributo  comprensive  degli
interessi.

ARTICOLO 20
(Coordinamento  con   la  normativa   statale  e   comunitaria  -
Interventi diretti della Regione)

Gli interventi  in agricoltura previsti dalla normativa statale e
comunitaria sono  coordinati con  gli interventi  e gli obiettivi
della  programmazione  regionale,  nei  limiti  delle  competenze
legislative regionali.

Per  il  perseguimento  degli  obiettivi  del  programma  di  cui
all'art. 14,  la Regione  ha inoltre  facoltà di  provvedere  ad
effettuare interventi diretti secondo le norme vigenti.

ARTICOLO 21
(Abrogazione)

La presente legge entra in vigore il 1 gennaio 1982.

Con la  suddetta data  cessa di  avere  applicazione  ogni  altra
disposizione legislativa  concernente interventi finanziari della
Regione a  favore di  soggetti pubblici  e privati per interventi
rivolti allo sviluppo e al potenziamento dell'agricoltura e delle
attività connesse.

Restano comunque  in vigore  le disposizioni legislative relative
al fondo  regionale per  le fideiussioni,  al fondo  regionale di
garanzia;   agli interventi straordinari per calamità naturali e
avversità atmosferiche  a carattere eccezionale;  all'assistenza
tecnica;   alla difesa  fitosanitaria;   alla legge 1-6-77 n. 285
per l'occupazione  giovanile;   alla LR 3-11-1979 n. 53 e alla LR
16-4-1980 n.  29 per  la rimessa a coltura dei terreni incolti od
insufficientemente  coltivati;     alle   leggi  ed   agli   atti
amministrativi   espressamente    attuativi    di    disposizioni
comunitarie.

Mantengono comunque efficacia, anche successivamente al 1 gennaio
1982, ai  fini dell'erogazione,  le obbligazioni  e gli  atti  di
concessione  di   agevolazioni  finanziarie   già   emessi   dai
competenti organi regionali ai sensi delle vigenti disposizioni o
dai  coordinatori  degli  Uffici  Provinciali  della  Agricoltura
Foreste e Alimentazione delegati ai sensi della LR 22 agosto 1977
n. 56.

Sono abrogate  inoltre le  norme di  cui all'art.  7 della  LR  5
giugno 1975, n. 67.

ARTICOLO 22
(Finanziamento e imputazione della spesa)

La presente  legge di spesa a carattere ricorrente fa rinvio alle
leggi di bilancio per la relativa copertura finanziaria.

Essa autorizza:

a) la  iscrizione nel  bilancio pluriennale,  per il  complessivo
   periodo considerato  da tale  bilancio, di previsione di spesa
   inerenti l'attuazione del programma regionale degli interventi
   di cui  all'art. 14,  secondo le  specificazioni a  tal titolo
   previste dagli  atti della  programmazione  regionale,  ovvero
   secondo  le  quantificazioni  di  carattere  programmatico  da
   prendersi dal  Consiglio regionale  in  sede  di  approvazione
   dello stesso bilancio pluriennale;
b) l'iscrizione di previsioni di spesa nel bilancio annuale e per
   le singole  annualità del  bilancio pluriennale  tenuto conto
   delle   relative    indicazioni   dei    piani   aziendali   o
   interaziendali, così  come approvati  ai sensi  dell'articolo
   17, nonchè  degli interventi  di  cui  all'articolo  6  della
   presente legge.

<TITOLO FINALE>
(Norma finale)

Il Consiglio  Regionale, entro  il 1  gennaio  1982,  approva  le
direttive di attuazione della presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 1 agosto 1981.

La presente  legge è  stata approvata dal Consiglio Regionale il
1-7-1981 ed è stata vistata dal Commissario del Governo il 31-7-
1981.



AGRICOLTURA

