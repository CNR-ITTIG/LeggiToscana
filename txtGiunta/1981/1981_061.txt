Modifiche ed integrazioni alla LR n. 17/80.

Il Consiglio Regionale ha approvato il 15-7-1981
Il Commissario del Governo ha apposto il visto il 28-7-1981
Il Presidente  della Giunta  Regionale promulga la seguente legge
regionale:

ARTICOLO 1

Il comma  6 dell'art.  10 della LR 15-3-1980 n. 27 è soppresso e
così sostituito:

La superficie  complessiva delle  aziende faunistico  - venatorie
non può  superare il  5% del  territorio agro  - forestale della
Provincia. E'  data facoltà  alle Amministrazioni Provinciali di
proporre alla  Regione la  deroga a tale limite in considerazione
di  particolari   esigenze  di   ordine  produttivo  connesse  al
mantenimento e  miglioramento degli  ambienti a  fini faunistici,
ovvero per fatti di rilevante interesse naturalistico.

Limitatamente alla  stagione venatoria  1981-82, la deroga di cui
al precedente  comma è  concessa con  deliberazione della Giunta
regionale.

ARTICOLO 2

Il comma  7 dell'art.  10 della  LR 15-3-80  n. 17 è soppresso e
così sostituito:

La superficie  di un'azienda  faunistico  -  venatoria  non  può
essere inferiore  a 400 ha. Le aziende faunistico - venatorie non
possono essere contigue: fra loro deve intercorrere, di norma, la
distanza di  mt. 1000;  tale distanza  non può  comunque  essere
inferiore a mt. 500. Uguale distanza deve essere rispettata con i
confini di  strutture faunistiche  pubbliche e private in atto al
momento della costituzione dell'azienda faunistico - venatoria.

Le aziende  faunistico -  venatorie che  abbiano, nei  loro piani
faunistici, incluse  alcune delle  principali specie della grossa
selvaggina europea  (capriolo,  cervo,  daino,  muflone)  possono
essere contigue ad altre strutture faunistiche pubbliche.

ARTICOLO 3

Al termine della lett. c) del comma 1 dell'art. 38 della LR 15-3-
80 n. 17 aggiungere:

Analoga sanzione si applica per chi esercita senza autorizzazione
la caccia  nelle aziende  faunistico -  venatorie o  nelle aree a
regolamento specifico.

ARTICOLO 4

L'articolo 41  della LR 15-3-80 n. 17 modificato dalla LR 15-5-80
n. 54 è soppresso e così sostituito:

   "I numeri  d' ordine  15 e  16 del  titolo  II  della  tariffa
   annessa alla LR 15-5-80 n. 54, sono così modificati:

   numero d' ordine 15
   (Licenza di appostamento di caccia)

   a) fisso                                            L.  20.000
   b) fisso ai colombacci                              L.  40.000
   c) fisso ai palmipedi                               L. 180.000
   d) aree allagate  artificialmente per
      appostamenti fissi ai palmipedi, per ogni ha.    L.  10.000

   Nota:  gli   appostamenti  fissi   di  caccia   devono  essere
   autorizzati ogni  anno prima  dell'uso, previo pagamento della
   sopra indicata tassa. Sono appostamenti fissi di caccia quelli
   che presentano  le  caratteristiche  previste  dalla  presente
   legge.

   numero d' ordine 16
   (Concessione di  costituzione azienda  faunistico - venatoria,
   per ogni ha.)

   Tassa di rilascio                                   L.   8.000
   Tassa annuale                                       L.   2.000

   Nota: la  concessione e  il rinnovo  di azienda  faunistico  -
   venatoria sono  disciplinati dalla  legge 27-12-77,  n. 968  e
   dalla presente  legge. Le  tasse sono  ridotte alla  misura di
   1/10 di  quelle dovute  quando i  territori delle  concessioni
   suddette sono  ubicati  in  ambiti  territoriali  classificati
   montani, disagiati o depressi ai sensi della LR 7-9-77 n. 71.

   Le  tasse  devono  essere  corrisposte  entro  il  31  gennaio
   dell'anno cui si riferiscono."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità di  cui al  comma 2  dell'art. 127 della Costituzione e
dell'art. 28  dello Statuto,  entra in  vigore il  giorno  stesso
della sua pubblicazione.

Firenze, 29 luglio 1981.

La presente  legge è  stata approvata dal Consiglio Regionale il
15-7-1981 ed  è stata vistata dal Commissario del Governo il 28-
7-1981.



CACCIA

