Modifica della  LR 4-12-1978, n. 73. Disciplina delle aperture di
credito per il pagamento delle spese regionali.

Il Consiglio Regionale ha approvato il 4-11-1981
Il Commissario del Governo ha apposto il visto il 7-12-1981
Il Presidente  della Giunta  Regionale promulga la seguente legge
regionale:

ARTICOLO 1

L'art. 4  della LR  4 dicembre  1978,  n.  73,  è  integralmente
sostituito dal presente articolo:

   "Le aperture  di credito  sono disposte  a nome dei funzionari
   delegati mediante ordini di accreditamento presso il tesoriere
   regionale. Detti ordini vengono emessi a cura del Dipartimento
   Finanze e  Bilancio con  le modalità  previsti dall'art.  114
   della LR 6-5-1977, n. 28.

   L'ordine di accreditamento contiene i seguenti elementi:

   a) numero del mandato di pagamento;
   b) esercizio al quale si riferisce l'ordine;
   c) numero del capitolo di bilancio;
   d) imputazione ai residui od alla competenza;
   e) nominativo del funzionario delegato;
   f) piazza di pagamento;
   g) oggetto della spesa;
   h) ammontare dell'accreditamento;
   i) estremi della deliberazione di cui al precedente Art. 3.

   L'ordine  di   accreditamento  costituisce  autorizzazione  al
   funzionario delegato per l'emissione sulla tesoreria regionale
   di ordinativi  di pagamento  ovvero di  buoni di prelevamento,
   previsti  dal   successivo  art.   5,  fino  alla  concorrenza
   dell'importo dell'ordine di accreditamento.

   Gli ordinativi  di pagamento  nonchè i  buoni di prelevamento
   emessi   dal    funzionario,   debitamente   quietanzati   dai
   beneficiari, vanno  ad estinguere  progressivamente l'apertura
   di  credito   e  costituiscono  quietanza  dell'ordinativo  di
   pagamento relativo alla apertura di credito stessa.

   Gli  ordinativi  di  accredito  di  cui  ai  commi  precedenti
   impegnano provvisoriamente  il bilancio  regionale per il loro
   totale ammontare  e, a  fine esercizio,  vi fanno  imputazione
   definitiva solo  per le  somme impegnate  a norma  di legge, e
   pagate mediante  gli ordinativi di pagamento ovvero mediante i
   buoni  di  prelevamento  previsti  al  successivo  art.  5,  o
   comunque rimaste da pagare.

   In sede di chiusura dell'esercizio finanziario in cui è stato
   emesso l'ordine  di accreditamento,  ovvero alla presentazione
   del rendiconto,  il tesoriere  comunica, per ciascun ordine di
   accreditamento,  le   somme  pagate   nell'esercizio   ed   il
   Dipartimento Finanze  e Bilancio  dispone per  la  conseguente
   modifica all'ammontare dell'ordine.

   L'ordine di  accreditamento,  nei  limiti  temporali  previsti
   dall'art. 124  della LR  6-5-1977, n.  28 per la sopravvivenza
   dell'impegno di  spesa che  ne ha  provocato l'emissione, può
   essere riproposto  nell'esercizio con  una nuova numerazione e
   per   la    somma    rimasta    inutilizzata    nell'esercizio
   immediatamente precedente.

   In tal  caso il  mandato relativo all'ordine di accreditamento
   è assunto  con le  modalità di  cui  all'art.  115,  secondo
   comma, della citata LR n. 28."

ARTICOLO 2

Al punto  A del primo comma dell'art. 5 della LR 4 dicembre 1978,
n. 73 è aggiunto:

   "Le somme eventualmente residue alla fine dell'esercizio od in
   fase di rendiconto debbono essere riversate alla Tesoreria con
   conseguente modifica del buono di prelevamento".

ARTICOLO 3

Il punto e) di cui al comma 3 dell'art. 5 è soppresso.

ARTICOLO 4

Il secondo e il terzo comma dell'art. 7 sono soppressi.

ARTICOLO 5

All'art.  8   la  parola   "accreditamento"  è   sostituita  con
l'espressione "apertura di credito".

ARTICOLO 6

Nel comma 3 dell'art. 11 la parola "accreditamento" è sostituita
da "la  conseguente apertura  di  credito"  ed  è  soppressa  la
successiva espressione  "delle  somme  di  loro  pertinenza".  Il
successivo ultimo comma dello stesso articolo è soppresso.

ARTICOLO 7

All'art. 13 l'espressione "di ciascun semestre" è sostituita con
"dell'esercizio finanziario".

ARTICOLO 8

L'art. 14 ai punti b), c) è modificato come segue:

  "b) gli estremi dell'ordine di accreditamento;
   c) l'entità  dei fondi  amministrati, costituiti  anche dalle
   somme residuali risultanti dal precedente rendiconto".

L'ultimo comma del medesimo articolo è modificato come segue:

   "Ai rendiconti  sono  allegati  il  secondo  originale  (copia
   conforme) dei  buoni di  prelevamento e  degli  ordinativi  di
   pagamento  previsti   all'art.  5,  con  l'attestazione  della
   rilasciata quietanza e corredati dalla relativa documentazione
   giustificativa."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
4-11-1981 ed  è stata  vistata dal Commissario del Governo il 7-
12-1981.



ENTE REGIONE
CREDITO

