Prime disposizioni  concernenti il  coordinamento  dell'attività
delle farmacie  aperte al pubblico (ex ospedaliere) con i servizi
dell'unità sanitaria locale.

Il Consiglio Regionale ha approvato il 24-2-1981
Il Commissario del Governo ha apposto il visto il 27-3-1981
Il Presidente  della Giunta  Regionale promulga la seguente legge
regionale:

ARTICOLO 1

Il personale addetto alle farmacie aperte al pubblico dei cessati
Enti  Ospedalieri  la  cui  gestione  è  stata  trasferita  alle
Amministrazioni comunali  ai sensi  delle vigenti disposizioni di
legge, è  distaccato  dai  Comitati  di  gestione  delle  Unità
Sanitarie Locali  presso i Comuni nel cui territorio sono ubicati
i servizi  farmaceutici per  essere utilizzato  ad assicurare  la
continuità dei servizi medesimi.

I provvedimenti  di distacco,  disposti su  richiesta dei Comuni,
possono essere  adottati fino  all'entrata in vigore delle piante
organiche di cui all'art. 6 del DPR 20 dicembre 1979, n. 761.

La posizione  di distacco  non pregiudica la iscrizione nei ruoli
nominativi regionali  del servizio  sanitario di  cui alla  LR 26
novembre 1979,  n. 59 e successive modificazioni nè prefigura un
assetto giuridico  di vantaggio per gli operatori interessati nè
comporta  l'attribuzione   di  alcuna  indennità,  emolumento  o
compenso aggiuntivo.

ARTICOLO 2

Al personale  indicato al  precedente articolo,  in servizio alla
data del  17 settembre  1980,  è  fatta  salva  la  facoltà  di
formulare apposita  istanza,  entro  90  giorni  dall'entrata  in
vigore della  presente legge,  per essere  trasferito  ai  Comuni
nell'ambito del  servizio farmaceutico  presso cui è attivata la
posizione di distacco.

L'inquadramento del  personale medesimo  nei ruoli  organici  dei
comuni  di   cui  al   precedente  comma   sarà  effettuato  con
riferimento alle tabelle di equiparazione - colonna Enti Locali -
previste dal  DPR 20  dicembre 1979,  n. 761 con l'osservanza dei
principi del  riconoscimento dell'anzianità di servizio  e fermo
restando l'eventuale  mantenimento  ad  personam  di  trattamenti
economici superiori in godimento.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 aprile 1981.

La presente  legge è  stata approvata dal Consiglio Regionale il
24-2-1981 ed  è stata vistata dal Commissario del Governo il 27-
3-1981.



FARMACI

