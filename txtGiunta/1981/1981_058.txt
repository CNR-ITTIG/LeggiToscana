Contributo della  Regione Toscana  per  le  iniziative  del  CRAL
dipendenti della Regione Toscana.

Il Consiglio Regionale ha approvato il 16-6-1981
Il Commissario del Governo ha apposto il visto il 20-7-1981
Il Presidente  della Giunta  Regionale promulga la seguente legge
regionale:

ARTICOLO 1

La Regione Toscana, in attuazione dei principi espressi nell'art.
4 dello  Statuto e nel quadro delle finalità rivolte alla tutela
ed allo sviluppo delle attività culturali, sportive, turistiche,
ricreative e  dei servizi  sociali, concede  un contributo  di L.
20.000.000 al  CRAL  (Circolo  Ricreativo  Aziendale  Lavoratori)
Dipendenti della  Regione Toscana, quale concorso nelle spese per
la realizzazione di iniziative assunte nell'ambito delle suddette
attività.

ARTICOLO 2

Il  contributo  di  cui  al  precedente  articolo  sarà  erogato
annualmente, con delibera della Giunta regionale e con vincolo di
destinazione, su  un conto  corrente fruttifero a favore del CRAL
Dipendenti della  Regione Toscana  presso una  delle  Aziende  di
Credito che gestiscono il servizio di tesoreria regionale.

Il CRAL  Dipendenti della  Regione Toscana  è responsabile della
utilizzazione del contributo per le finalità di cui è destinato
ed in ordine a tale utilizzazione il Presidente del suddetto CRAL
presenterà apposita relazione, al fine di ogni anno, alla Giunta
regionale.

ARTICOLO 3

All'onere derivante  dall'applicazione della  presente legge  per
l'anno 1981  è fatto  fronte con  lo stanziamento  iscritto  nel
bilancio del  corrente esercizio  in apposito  capitolo che viene
istituito con la variazione di cui al successivo art. 4.

La spesa  per gli  anni successivi  è determinata con le singole
leggi di bilancio.

ARTICOLO 4

Agli stati di previsione di competenza e di cassa della spesa del
bilancio  corrente   sono  apportate,  per  analogo  importo,  le
seguenti modificazioni:

In diminuzione

Cap. 70180
   Fondo di riserva per spese impreviste          L.   20.000.000

Di nuova istituzione

Cap. 09600
   Contributo al CRAL dipendenti della Regione
   Toscana                                        L.   20.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 luglio 1981.

La presente  legge è  stata approvata dal Consiglio Regionale il
16-6-1981 ed  è stata vistata dal Commissario del Governo il 20-
7-1981.



ENTE REGIONE
PERSONALE

