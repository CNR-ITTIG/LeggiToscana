Attuazione regolamento  CEE 2992/78 - Intervento regionale per la
concessione  dei  mutui  integrativi  per  la  realizzazione  dei
progetti ammessi ai benefici FEOGA.

Il Consiglio Regionale ha approvato il 14-4-1981
Il Commissario del Governo ha apposto il visto il 18-5-1981
Il Presidente  della Giunta  Regionale promulga la seguente legge
regionale:

ARTICOLO 1

Per la  realizzazione dei  progetti ammessi ai benefici FEOGA, di
cui al  Regolamento (CEE)  n. 2992/78  - XV  tranche  Regolamento
(CEE) n.  17/64 -  può essere  concesso, in sede di liquidazione
finale a  fronte delle  maggiori  spese  sostenute,  un  concorso
regionale negli  interessi su  un mutuo  integrativo,  di  durata
massima ventennale  oltre al  periodo  di  preammortamento  della
durata massima di sei mesi.

Il  concorso   regionale  negli  interessi  è  commisurato  alla
differenza tra  le rate  di ammortamento,  calcolate al  tasso di
riferimento  e  le  rate  di  ammortamento,  calcolate  al  tasso
agevolato del  7,30% di  un mutuo,  il cui importo, rispetto alla
maggiore spesa ed ai soggetti beneficiari, non può superare il:

- 75% per le imprese cooperative e loro consorzi;
- 60% per i consorzi fra privati;
- 45% per gli altri soggetti beneficiari.

Le quote  sopraindicate sono elevabili del 20% qualora i progetti
siano  realizzati   nei  territori   delimitati  ai  sensi  della
Direttiva 75/268/CEE.

Le maggiori spese sostenute nei confronti della spesa autorizzata
con l'atto  di concessione  regionale, dovranno essere dimostrate
mediante presentazione  degli atti  relativi agli appalti ed alle
eventuali revisioni  dei prezzi  in corso  d'opera, nonchè delle
fatture comprovanti l'effettiva spesa sostenuta.

Le maggiori  spese dovranno essere sostenute nel periodo indicato
nell'atto di  concessione e  tenuto conto  di eventuali  proroghe
concesse.

La Giunta  informa il  Consiglio regionale sulla attuazione della
presente legge.

ARTICOLO 2

Ai  mutui,   di  cui   alla  presente   legge,  si  applicano  le
disposizioni per l'assistenza del Fondo Interbancario di garanzia
ed in  particolare quelle  contenute nell'articolo 36 della Legge
2-6-61 n. 454 e successive modificazioni ed integrazioni.

ARTICOLO 3

Alla spesa  necessaria per  la concessione del concorso regionale
negli interessi,  di cui  alla presente  legge e prevista per gli
esercizi 1982/1983  in lire 70 milioni, viene fatto fronte con le
disponibilità di  cui al  Programma 3.7.1.  " Programma  per  il
potenziamento delle  strutture produttive  agricole  forestali  e
della pesca"  del bilancio  Pluriennale 1981-83  che presenta  la
necessaria disponibilità.

Per le  successive annualità  sarà fatto  fronte  con  i  fondi
recati dalle leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come  legge della  Regione Toscana.

Firenze, 23 maggio 1981.

La presente  legge è  stata approvata dal Consiglio Regionale il
14-4-1981 ed  è stata vistata dal Commissario del Governo il 18-
5-1981.



AGRICOLTURA
CREDITO

