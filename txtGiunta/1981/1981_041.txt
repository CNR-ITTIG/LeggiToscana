Proroga dei  termini di  cui alla  LR 24/80  -  Disciplina  delle
agevolazioni finanziarie regionali per le attività di cava.

Il Consiglio Regionale ha approvato il 24-3-1981
Il Commissario del Governo ha apposto il visto il 23-4-1981
Il Presidente  della Giunta  Regionale promulga la seguente legge
regionale:

ARTICOLO 1

Per il  primo anno di applicazione della LR 27-3-80 n. 24 recante
norme per  la disciplina delle agevolazioni finanziarie regionali
per le  attività di cava, i termini indicati agli artt. 3, comma
3 e  7, comma 7 vengono prorogati rispettivamente dal 31 dicembre
1980 al  30 aprile 1981 e dal 30 marzo 1981 al 30 luglio 1981. Le
Associazioni intercomunali  deliberano con unico atto per tutti i
piani aziendali  ed interaziendali  o programmi  di  investimento
pervenuti al  loro esame  entro il predetto termine del 31 luglio
1981 con  provvedimento preso  nei 60  giorni da tale data. Piani
aziendali ed interaziendali o programmi di investimento pervenuti
successivamente al  31 luglio  1981 saranno  esaminati  nell'anno
successivo alle scadenze ordinariamente previste dalla LR 27-3-80
n. 24.

ARTICOLO 2

In sede  di approvazione  dei piani aziendali ed interaziendali o
programmi di  investimento pervenuti all'esame delle associazioni
intercomunali competenti entro il 31 luglio 1981, le Associazioni
intercomunali   stesse   potranno   concedere   le   agevolazioni
finanziarie anche per interventi previsti da piani e da programmi
di  investimento,  rispondenti  al  programma  regionale  di  cui
all'art. 2  della LR 27-3-80 n. 24 in relazione ai quali si siano
avviate  attività   di  realizzazione  delle  opere,  lavori  ed
operazioni, purchè  tali attività  abbiano avuto inizio in data
successiva all'1-1-81.

A tal fine gli operatori interessati sono tenuti ad allegare alla
domanda di  cui al  comma 1  dell'art. 7  della LR 27-3-80 n. 24,
un'attestazione rilasciata  dal comune competente per territorio,
nella quale sia indicata la data effettiva di inizio delle opere,
lavori ed  operazioni e  sia precisato  lo stato  di  avanzamento
delle stesse.

ARTICOLO 3

Per il  primo anno  di applicazione  della LR  27-3-80 n.  24  le
domande di  contributo regionale,  presentate nell'anno  1980  in
conformità alle  LLRR 5-8-74 n. 46, 11-1-75, n. 2, 18-5-76 n. 20
e non  finanziate possono  essere ripresentate ai sensi e per gli
effetti della  citata LR  27-3-80  n.  24  e  dovranno  pervenire
all'esame delle  Associazioni intercomunali  competenti entro  il
predetto termine del 31 luglio 1981.

Le agevolazioni  finanziarie per  gli interventi,  riproposti  in
piani e  programmi  di  investimento,  rispondenti  al  programma
regionale di  cui all'art.  2 della  LR 27-3-80,  n. 24  potranno
essere concesse  anche ove  si siano avviate, posteriormente alla
data  di  presentazione  dell'originaria  domanda,  attività  di
realizzazione delle opere, lavori ed operazioni non concluse alla
data del 31-12-80.

A tal fine gli operatori interessati sono tenuti ad allegare alla
domanda di  cui al  comma 1  dell'art. 7  della LR 27-3-80, n. 24
l'attestazione di cui al comma 2 del precedente articolo 2.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 30 aprile 1981.

La presente  legge è  stata approvata dal Consiglio Regionale il
24-3-1981 ed  è stata vistata dal Commissario del Governo il 23-
4-1981.



ATTIVITA' ESTRATTIVE

