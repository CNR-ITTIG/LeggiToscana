Nuove norme concernenti la consulta regionale della emigrazione e
dell'immigrazione.

Il Consiglio Regionale ha approvato il 25-11-1980
Il Commissario del Governo ha apposto il visto il 29-12-1980
Il Presidente  della Giunta  Regionale promulga la seguente legge
regionale:

ARTICOLO 1

La  Regione,   nell'ambito   delle   proprie   attribuzioni,   in
collaborazione con  i competenti  organi  dello  Stato,  promuove
iniziative a favore dei lavoratori emigrati e delle loro famiglie
ed attua  forme di solidarietà volte a rinsaldare i rapporti tra
i lavoratori  emigrati e  la Regione  Toscana. La Regione assume,
inoltre, iniziative  a favore  dei lavoratori  immigrati e  delle
loro famiglie.

Per l'assolvimento  dei compiti  di cui  al comma  precedente, la
Regione si  avvale della  Consulta regionale,  istituita ai sensi
del successivo articolo 2.

ARTICOLO 2

La Consulta  regionale dell'emigrazione  e  dell'immigrazione  è
costituita con  atto deliberativo  del Consiglio  regionale ed è
composta da:

a) il  componente della  Giunta regionale incaricato dei problemi
   del lavoro e dell'occupazione, o suo delegato;
b) cinque   rappresentanti    delle  comunità  montane  e  delle
   associazioni  intercomunali  della  Regione,  designati  dalla
   sezione  regionale   dell'Associazione  Nazionale  dei  Comuni
   d'Italia, tra le zone di maggiore emigrazione;
c) tre  rappresentanti delle  amministrazioni  provinciali  della
   Regione, designati  dalla sezione  regionale dell'Unione delle
   Province d'Italia;
d) venti  rappresentanti   designati  dalle    organizzazioni  ed
   associazioni democratiche  più  rappresentative  operanti  in
   Italia ed  all'estero a favore degli emigrati, degli immigrati
   e delle  loro  famiglie,  dei  quali  almeno  dodici  emigrati
   residenti all'estero;
e) tre  rappresentanti  designati  a  livello    regionale  dalle
   organizzazioni   sindacali    dei   lavoratori    maggiormente
   rappresentative;
f) tre rappresentanti degli istituti di patronato e di assistenza
   sociale operanti  a livello  nazionale per  l'assistenza  agli
   emigrati, agli immigrati e alle loro famiglie;
g) cinque  rappresentanti designati  a livello  regionale,  dalle
   organizzazioni  degli   artigiani,  dei   commercianti  e  dei
   coltivatori diretti;
h) un rappresentante dell'ufficio regionale del lavoro;
i) tre   esperti   nelle    materie    dell'emigrazione  e  della
   immigrazione;
l) due    rappresentanti    delle  associazioni  regionali  degli
   industriali e degli agricoltori;
m) un rappresentante designato dall'Unione regionale delle Camere
   di Commercio.

Il Consiglio  regionale provvede  alla nomina  dei  membri  della
Consulta sulla  base delle  designazioni necessarie, che dovranno
pervenire dagli enti, organizzazioni, associazioni.

Il componente  della Giunta  o suo delegato svolge le funzioni di
Presidente della Consulta.

Il Vice  Presidente è  eletto dalla Consulta nel suo seno, tra i
rappresentanti di cui alle lett. b), c), d), i).

Ogni  qualvolta  sia  ritenuto  utile,  il  Presidente  può  far
partecipare  ai   lavori   della   Consulta   rappresentanti   di
amministrazioni ed enti interessati ai problemi del settore.

I  membri   della  Consulta   decadono  con   la  scadenza  della
legislatura regionale.  Il Consiglio regionale procede al rinnovo
della Consulta,  con  le  modalità  previste  dal  comma  2  del
presente articolo,  entro  novanta  giorni  dalla  data  del  suo
insediamento.

La Consulta  costituisce nel  suo  seno  un  comitato  esecutivo,
secondo modalità da stabilirsi con apposito regolamento interno,
soggetto all'approvazione  del Consiglio  regionale. La Consulta,
inoltre, può  costituire commissioni  e  gruppi  di  lavoro  per
l'esame di specifici problemi.

ARTICOLO 3

La Consulta  regionale dell'emigrazione  e dell'immigrazione ha i
seguenti compiti:

A) studiare   le    cause    del    fenomeno  dell'emigrazione  e
   dell'immigrazione,  e   gli  effetti   che  esse   determinano
   nell'economia e  nella vita  sociale della  Regione;  studiare
   altresì le  condizioni di vita e di lavoro ed il valore della
   presenza  degli  emigrati  e  degli  immigrati  e  delle  loro
   famiglie all'estero e in Toscana;
B) esprimere  pareri sugli  atti della  programmazione regionale,
   formulando proposte in materia di piena occupazione nel quadro
   di un armonico sviluppo territoriale, esprimere inoltre pareri
   sugli atti e le direttive degli organi regionali per i profili
   riguardanti la emigrazione e la immigrazione;
C) proporre  iniziative ed attività tendenti al collegamento dei
   legami socio  - culturali dei lavoratori emigrati con il paese
   d'origine,  anche   attraverso   le   attività   promozionali
   all'estero programmate dalla Regione nell'ambito delle proprie
   competenze;
D) promuovere e partecipare ad incontri ed iniziative riguardanti
   la emigrazione  e l'immigrazione,  anche in collaborazione con
   gli organismi  degli emigrati e degli immigrati per il miglior
   adempimento dei compiti di cui ai punti precedenti;
E) curare  e promuovere  iniziative ed  attività di informazione
   nell'ambito delle proprie competenze;
F) proporre la convocazione di conferenze regionali e di zona sui
   problemi   dell'emigrazione   e   dell'immigrazione   con   la
   partecipazione di  rappresentanti dei  lavoratori emigrati  ed
   immigrati e  delle forze  politiche,  economiche  e  sindacali
   interessate, dei  Comuni e  degli Enti che hanno competenze in
   materie di emigrazione e immigrazione;
G) formulare alla Giunta regionale proposte per la partecipazione
   alle conferenze e per la designazione dei rappresentanti degli
   emigrati all'estero  e degli immigrati negli enti ed organismi
   con   funzioni    o   competenze    relative    ai    problemi
   dell'emigrazione e dell'immigrazione;
H) promuovere e segnalare alla Giunta regionale l'opportunità di
   proposte al  Parlamento italiano, ai sensi dell'art. 121 della
   Costituzione, per  provvedimenti ed  iniziative  da  adottare,
   anche  nell'ambito  comunitario,  e  tendenti  a  garantire  i
   diritti e  a valorizzare  il lavoro  degli  emigrati  e  degli
   immigrati e delle loro famiglie;
I) segnalare  alla Giunta  regionale iniziative per provvedimenti
   tendenti  ad  assicurare  l'effettivo  esercizio  dei  diritti
   civili  e   politici  da  parte  dei  lavoratori  emigrati  ed
   immigrati.
L) agire  in collegamento  con le  Consulte di  altre  Regioni  e
   promuovere  gli   opportuni  collegamenti  e  accordi  con  il
   Governo.

La Consulta, tramite il Comitato esecutivo, qualora se ne ravvisi
l'opportunità, può  collaborare con  la  Regione  Toscana,  per
quanto attiene  al rapporto  con gli emigrati e le loro famiglie,
alla  realizzazione   del   programma   promozionale   all'estero
predisposto dalla  stessa, nel  rispetto  delle  norme  contenute
nell'art. 4 del DPR 24 luglio 1977, n. 616.

Per l'espletamento  dei propri compiti, la Consulta presenta alla
Giunta regionale un programma annuale di attività.

L'Amministrazione regionale  cura che i dipartimenti e gli uffici
interessati favoriscano  l'espletamento, da parte della Consulta,
dei  compiti   di  cui   ai  punti   precedenti,  disponendo   in
particolare, nell'ambito  della struttura operativa regionale, di
adeguati strumenti che operino in collaborazione con la Consulta.

ARTICOLO 4

Ai lavoratori  emigrati ed  alle  loro  famiglie,  si  applicano,
nell'ambito del  territorio regionale,  le disposizioni  previste
dalle leggi  regionali ed  in particolare  quelle in  materia  di
assistenza sociale e formazione professionale.

Per le  attività e le iniziative promozionali che interessano le
comunità toscane  residenti all'estero,  si fa  riferimento,  in
armonia con  quanto previsto  dall'art. 4 del DPR 24 luglio 1977,
n. 616, alle disposizioni delle leggi regionali in materia.

La Regione  Toscana  tiene  conto,  nella  propria  legislazione,
previo  parere   della  Consulta,  nonchè  nell'esercizio  delle
funzioni  amministrative   anche  attuative   di  regolamenti   e
direttive CEE,  delle esigenze  degli emigrati  e loro famiglie e
cura la  conseguente attività  di  informazione,  nello  spirito
della presente legge.

Per gli  interventi in  favore degli  emigrati  e  loro  famiglie
previsti  dalle  leggi  regionali,  gli  enti  locali  che  hanno
competenze  proprie  o  delegate  dalla  Regione  sono  tenuti  a
trasmettere, tramite la Giunta regionale, alla Consulta regionale
dell'emigrazione e  della  immigrazione,  una  relazione  annuale
contenente tutti  gli elementi  utili  ad  individuare  il  tipo,
l'entità e la frequenza degli interventi.

E' in facoltà della Giunta regionale, su proposta della Consulta
regionale  dell'emigrazione   e  della   immigrazione,  concedere
contributi a favore delle associazioni degli emigrati toscani per
favorire lo svolgimento dell'attività associativa.

ARTICOLO 5

Al Presidente  delegato ai  sensi del  precedente articolo 2 e al
Vice Presidente  della Consulta  regionale  della  emigrazione  e
della immigrazione,  viene corrisposta  una indennità  di carica
mensile lorda  commisurata rispettivamente al 32% ed al 16% della
indennità dei  consiglieri regionali stabilita all'art. 2, comma
1, della LR n. 4 del 4-2-1972 e successive modificazioni.

Ai componenti la Consulta, per spostarsi dalla loro sede a quella
della Consulta  stessa e  per  partecipare  ai  lavori  dei  suoi
organi, viene  corrisposto un  trattamento economico  di missione
come disciplinato  dalla LR  19 gennaio  1979, n.  3,  in  quanto
applicabile.

ARTICOLO 6

Agli oneri  derivanti dall'applicazione dell'art. 4, si fa fronte
con gli stanziamenti di bilancio che finanziano le relative leggi
regionali.

ARTICOLO 7

Per l'assolvimento  dei compiti di cui all'art. 3 e per gli oneri
derivanti  dall'applicazione   dell'art.  5,   è  disposto   una
stanziamento annuo  di L.  70.000.000 che  fa carico,  per l'anno
corrente al  cap. 11750  che viene istituito con la variazione di
cui al successivo art. 8.

Per gli  anni successivi sarà provveduto con le rispettive leggi
di bilancio.

La Giunta  regionale  provvede  ai  relativi  pagamenti  mediante
apertura di credito ai sensi della LR 4-12-1978, n. 73 sulla base
di un preventivo di spesa presentato dalla Giunta in relazione al
programma di attività di cui all'art. 3.

Per i  contributi previsti  dall'ultimo comma  dell'art. 4  sarà
provveduto, a  decorrere dal  1981, con  le rispettive  leggi  di
bilancio.

ARTICOLO 8

Agli stati  di previsione  di competenza  e di  cassa della parte
spesa  del   bilancio  per  l'esercizio  finanziario  1980,  sono
apportate, per analogo importo, le seguenti variazioni:

In diminuzione:

Cap. 11700
   spese  per   il  funzionamento  della  Consulta
   regionale    della    emigrazione    e    della
   immigrazione, nonchè degli interventi previsti
   dall'art. 4,  comma 3, della LR 4-3-1977, n. 46
   modificata con LR 17-8-1979, n. 40             L.   20.000.000

Cap. 11800
   Fondo regionale a favore degli emigrati e degli
   immigrati e delle loro famiglie, LLRR 4-3-1977,
   n. 46;  17-8-1979, n. 40)                      L.   50.000.000

totale                                            L.   70.000.000

Di nuova istituzione:

Cap. 11750
   Spese per  gli interventi di cui agli artt. 3 e
   5  della  LR  n.  36/80  (atti  del  Consiglio)
   recante   norme    sulla   Consulta   regionale
   dell'emigrazione e della immigrazione.         L.   70.000.000

Sono  trasferiti  al  cap.  11750  gli  impegni  ed  i  pagamenti
effettuati sui capitoli 11700 e 11800.

ARTICOLO 9

La legge regionale 4 agosto 1977 n. 46 è abrogata.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
25-11-1980 ed è stata vistata dal Commissario del Governo il 29-
12-1980.



ORGANI
EMIGRAZIONE
IMMIGRAZIONE

