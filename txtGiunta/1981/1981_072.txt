Estensione dei  benefici di  cui alla  LR n.  51/78  ai  soggetti
pubblici che  subentrano ad  imprese  private  concessionarie  di
autoservizi di linea extraurbani per viaggiatori.

Il Consiglio Regionale ha approvato il 29-7-1981
Il Commissario del Governo ha apposto il visto il 31-8-1981
Il Presidente  della Giunta  Regionale promulga la seguente legge
regionale:

ARTICOLO 1

I sussidi  diretti ad assicurare la regolarità ed efficienza dei
servizi di  trasporto, di  cui all'art.  1 della LR 26-7-78 n. 51
possono  essere   accordati  anche   ai  soggetti   pubblici  che
subentrino  alle   imprese  private  concessionarie  dei  servizi
stessi, con  delibera del  consiglio regionale,  che verifichi la
congruità dell'operazione  con i criteri fissati dalla legge sul
Fondo nazionale dei trasporti, e con le esigenze di miglioramento
del servizio nelle aree interessate dalla pubblicizzazione, sulla
base di  una proposta  di adeguamento  dei servizi avanzata dagli
enti interessati,  e che assumano a proprio totale carico l'onere
del rilevamento.

ARTICOLO 2

L'ammontare dei sussidi da concedersi ai soggetti pubblici di cui
all'articolo precedente è determinato, per il periodo successivo
alla data di subentro nella concessione del servizio di trasporto
e fino  alla emanazione di nuova normativa regionale nel settore,
in misura  fissa ed  invariabile uguale  al sussidio  accordato a
favore delle  imprese private  che cessano dal servizio stesso in
rapporto  al   periodo  dell'anno   in  corso,  antecedente  alla
cessazione.

ARTICOLO 3

All'onere derivante  dall'applicazione della presente legge si fa
fronte nell'ambito  dei fondi già stanziati in bilancio 1981, al
Cap. 42220,  per l'applicazione  della Legge regionale 26-7-1978,
n. 51.

Per gli  anni successivi sarà provveduto con i fondi disponibili
al corrispondente capitolo del bilancio di competenza.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 settembre 1981.

La presente  legge è  stata approvata dal Consiglio Regionale il
29-7-1981 ed  è stata vistata dal Commissario del Governo il 31-
8-1981.



TRASPORTI

