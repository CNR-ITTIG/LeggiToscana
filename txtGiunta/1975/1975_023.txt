Modifiche ed  integrazioni alla legge 12-1-1974, n. 3 concernente
i contributi ai Comuni per l'ammodernamento e la ristrutturazione
dei mercati  all'ingrosso dei prodotti ortofrutticoli, floricoli,
ittici e delle carni.

Il Consiglio Regionale ha approvato il 24-2-1975
Il Commissario del Governo ha apposto il visto il 27-4-1975
Il Presidente  della Giunta  Regionale promulga la seguente legge
regionale:

ARTICOLO 1

I commi  4 e 5 dell'art. 2 della legge regionale 12 gennaio 1974,
n. 3 sono sostituiti dai seguenti:

   "I progetti  dei lavori di cui all'art. 1 non sono soggetti ad
   alcun parere  tecnico da  parte di organi dell'Amministrazione
   regionale.

   E' altresì soppressa ogni approvazione dei progetti stessi da
   parte degli  organi  della  Regione,  prevista  dalle  vigenti
   disposizioni statali e regionali.

   Ai fini  dell'approvazione dei  progetti da  parte degli  enti
   interessati e  del controllo  sulle relative  deliberazioni, i
   progetti medesimi  sono corredati  dei pareri  dei  rispettivi
   uffici tecnici.

   Per le  opere igienico  - sanitarie i progetti dovranno essere
   inoltre, corredati del parere degli uffici sanitari.

   Il provvedimento della Giunta di concessione dei contributi di
   cui alla  presente legge comporta la dichiarazione di pubblica
   utilità,  indifferibilità  ed  urgenza  delle  opere  cui  i
   contributi stessi  si riferiscono,  a  tutti  gli  effetti  di
   legge."

ARTICOLO 2

L'art. 3 della legge regionale 12-1-1974, n. 3, è sostituito dal
seguente:

   "La   Giunta    Regionale   provvede   alla   concessione   ed
   all'accreditamento  a   favore   dell'Ente   interessato   del
   contributo regionale  per l'intero  ammontare  o  quota  dello
   stesso, non  inferiore comunque  al cinquanta  per cento,  non
   appena approvato  il programma  di ripartizione  da parte  del
   Consiglio regionale.

   I  fondi   sono  depositati   su  appositi  conti  correnti  a
   disposizione  degli   Enti  interessati   presso  i   relativi
   Tesorieri  al   tasso  d'interesse   previsto  dalle   singole
   convenzioni di tesoreria.

   Gli enti  beneficiari assumono  ogni responsabilità in ordine
   al vincolo di destinazione dei fondi stessi.

   L'Istituto  di  credito  presso  il  quale  è  effettuato  il
   deposito dei  fondi, di  cui al  comma precedente, provvede ai
   pagamenti su ordini emessi dall'Ente competente.

   E' fatto  obbligo agli  Enti interessati  di  presentare  alla
   Regione apposito rendiconto finale per i lavori eseguiti o per
   le attrezzature  ed i  mezzi acquisiti,  ai sensi dell'art. 1,
   lett. a), b) e c) della presente legge."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 5 aprile 1975.

La presente  legge è  stata approvata dal Consiglio Regionale il
24-2-1975 ed  è stata vistata dal Commissario del Governo il 27-
4-1975.



COMMERCIO
OPERE PUBBLICHE
ATTRIBUZIONI DELEGHE

