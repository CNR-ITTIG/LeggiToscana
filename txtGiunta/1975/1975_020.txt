Anticipazione per  conto  dello  Stato  per  l'erogazione  di  un
acconto al  personale dipendente  da  imprese  concessionarie  di
autolinee che  applicano il  contratto  collettivo  nazionale  di
lavoro ANAC.

Il Consiglio Regionale ha approvato il 10-2-1975
Il Commissario del Governo ha apposto il visto il 17-3-1975
Il Presidente  della Giunta  Regionale promulga la seguente legge
regionale:

ARTICOLO 1

In  attesa   della  nuova   disciplina  contrattuale   nazionale,
retributiva e  normativa, del  personale  dipendente  da  imprese
concessionarie di autoservizi di linea che applicano il contratto
collettivo nazionale  di lavoro ANAC, la Regione Toscana concede,
in nome  e per  conto dello Stato, alle dette imprese aventi sede
legale d'esercizio  in Toscana,  un contributo  di  lire  100.000
(centomila) per ciascun dipendente, da corrispondere al personale
quale anticipazione  sulle spettanze  che deriveranno al medesimo
per il  periodo 1 gennaio - 28 febbraio 1975, in applicazione del
nuovo contratto collettivo nazionale di lavoro. La suddetta somma
sarà maggiorata degli oneri riflessi a carico delle imprese.

I contributi  concessi a  norma  del  precedente  comma,  nonchè
quelli già  erogati dalla  Regione allo  stesso  titolo  per  il
periodo 1  luglio  -  31  dicembre  1974,  saranno  computati  in
detrazione da  ogni eventuale  contributo che  la Regione  stessa
possa disporre  per la  copertura dei  maggiori  oneri  derivanti
dall'applicazione del  nuovo contratto  collettivo  nazionale  di
lavoro.

ARTICOLO 2

Alla erogazione  dei contributi è data esecuzione da parte della
Giunta Regionale, a norma dell'articolo 46 dello Statuto.

Gli importi  da corrispondere  sono determinati  sulla scorta  di
appositi elenchi  degli agenti  in servizio forniti dalle imprese
interessate.

ARTICOLO 3

L'anticipazione  prevista   dalla  presente   legge,  determinata
nell'importo  massimo  di  L.  400.000.000  (quattrocentomilioni)
farà carico  al cap.  28050 "Anticipazione per conto dello Stato
per l'erogazione di un acconto al personale dipendente da imprese
concessionarie di autolinee che applicano il contratto collettivo
nazionale di  lavoro ANAC"  che viene istituito con il successivo
art. 4.

Il rimborso  da parte  dello Stato dell'anticipazione di cui alla
presente legge,  sarà introitato  al  cap.  06950  "Recupero  di
anticipazione per  conto  dello  Stato  per  l'erogazione  di  un
acconto al  personale dipendente  da  Imprese  concessionarie  di
autolinee che  applicano il  contratto  collettivo  nazionale  di
lavoro ANAC" che viene istituito con il successivo art. 4.

ARTICOLO 4

Negli stati di previsione dell'entrata e della spesa del Bilancio
finanziario regionale  per l'esercizio  1975, sono  istituite  le
seguenti variazioni: Capitoli di nuova istituzione:

                        Parte I - Entrata

Tit. VI - CONTABILITA' SPECIALI
Parte 1a - Partite di giro

Cap. 06950
   Recupero dallo Stato dell'anticipazione per
   l'erogazione di  un  acconto  al  personale
   dipendente  da  Imprese  concessionarie  di
   autolinee  che   applicano   il   contratto
   collettivo nazionale di lavoro ANAC         L.     400.000.000

                        Parte II - Spesa

Tit. - CONTABILITA' SPECIALI
Parte 1a - Partite di giro

Cap. 28050
   Anticipazione per  conto  dello  Stato  per
   l'erogazione di  un  acconto  al  personale
   dipendente  da  Imprese  concessionarie  di
   autolinee  che   applicano   il   contratto
   collettivo nazionale di lavoro ANAC         L.     400.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e per le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 18 marzo 1975.

La presente  legge è  stata approvata dal Consiglio Regionale il
10-2-1975 ed  è stata vistata dal Commissario del Governo il 17-
3-1975.



TRASPORTI
PERSONALE

