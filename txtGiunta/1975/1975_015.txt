Integrazione finanziamento legge regionale 9 novembre 1974, n. 66
- Provvedimenti straordinari a favore dell'agricoltura.

Il Consiglio Regionale ha approvato il 30-12-1974
Il Commissario del Governo ha apposto il visto il 31-1-1975
Il Presidente  della Giunta  Regionale promulga la seguente legge
regionale:

ARTICOLO UNICO

Lo stanziamento  previsto al  Cap.  29450  "Contributi  in  conto
interessi su  prestiti di  conduzione a  favore  di  imprenditori
agricoli, singoli  od associati,  e di  cooperative agricole, con
preferenza ai  coltivatori diretti  che  gestiscono  impianti  di
conservazione, trasformazione  e vendita  di prodotti  agricoli e
zootecnici"  del   bilancio   di   previsione   per   l'esercizio
finanziario 1974, istituito con LR 9-11-1974, n. 66, è aumentato
di L. 300.000.000.

Agli oneri derivanti dall'applicazione della presente legge si fa
fronte con  i fondi  disponibili al  capitolo 26000 "Fondo per il
finanziamento dei provvedimenti legislativi in corso di adozione"
del bilancio di previsione per l'esercizio finanziario 1974.

La competenza  della spesa  è posta a carico dell'esercizio 1975
ai sensi dell'art. 1 della legge 27 febbraio 1955, n. 64.

Le necessarie  variazioni al  bilancio 1975 saranno apportate con
successivo provvedimento.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 8 febbraio 1975.

La presente  legge è  stata approvata dal Consiglio regionale il
30-12-1974 ed è stata vistata dal Commissario del Governo il 31-
1-1975.



AGRICOLTURA

