Intervento regionale  per il  finanziamento di lavori riguardanti
la   costruzione,    il    completamento,    l'ampliamento,    la
trasformazione e la sistemazione di edifici ospedalieri.

Il Consiglio Regionale ha approvato il 17-3-1975
Il Commissario del Governo ha apposto il visto il 21-4-1975
Il Presidente  della Giunta  Regionale promulga la seguente legge
regionale:

ARTICOLO 1

La  Regione   interviene  nel   finanziamento   dei   lavori   di
costruzione,   completamento,   ampliamento,   trasformazione   e
sistemazione degli  edifici ospedalieri  e  strutture  sanitarie,
nonchè nel  finanziamento di  eventuali  oneri  derivanti  dalla
revisione di prezzi contrattuali o delle maggiori spese, comunque
incontrate  nella   realizzazione  di  dette  opere  di  edilizia
ospedaliera e  di strutture  sanitarie e  per le  quali gli  Enti
ospedalieri interessati  dimostrino la  totale o parziale carenza
delle occorrenti disponibilità finanziarie.

L'intervento ha luogo mediante la concessione a favore degli Enti
interessati di  un contributo in conto capitale nella misura fino
al 100%  della spesa  riconosciuta necessaria  perchè  le  opere
siano  attuate   nella  loro   integralità  o   perchè  possano
realizzarsi.

ARTICOLO 2

Nel progetto  sarà computata  una somma ammessa a contributo per
rilievi geognostici  da determinarsi  in relazione  a  specifiche
esigenze.

Qualora  gli  Enti  interessati  non  abbiano  proprio  personale
tecnico  qualificato   o  non  siano  dotati  di  uffici  tecnici
adeguatamente attrezzati,  possono includere  in ciascun progetto
anche  una   somma  per  competenze  e  spese  di  progettazione,
direzione e  sorveglianza, contabilità  dei lavori e collaudo da
determinarsi  in   base  alle   vigenti   tariffe   professionali
sull'ammontare dei lavori e delle espropriazioni risultanti dallo
stesso progetto.

Nel caso  in cui  gli Enti  suddetti debbano  far ricorso, per la
realizzazione delle  opere contemplate nella presente legge, alle
prestazioni di  liberi professionisti,  per la liquidazione delle
relative competenze si applicano le vigenti tariffe professionali
per gli ingegneri ed architetti e per geometri e periti.

ARTICOLO 3

Nell'importo complessivo  della spesa riconosciuta necessaria per
ciascuna opera  ospedaliera ed  ammessa al  contributo di  cui al
precedente articolo, possono essere compresi per un ammontare non
superiore  al   20%  di   tale  importo,  gli  arredamenti  e  le
attrezzature tecnico  - sanitarie occorrenti per il funzionamento
dei servizi istituzionali dell'opera.

Nel caso  di progettazione degli arredamenti e delle attrezzature
di cui  al precedente  comma, il  relativo ammontare  si somma  a
quello dei  lavori delle  espropriazioni agli effetti del secondo
comma dell'art. 2.

ARTICOLO 4

I programmi  di intervento  e  di  ripartizione  dei  fondi  sono
approvati dal Consiglio Regionale, su proposta della Giunta.

Per quanto riguarda la presentazione delle domande di contributo,
l'approvazione dei  progetti, la  concessione e la erogazione dei
contributi ed  il collaudo  dei lavori  valgono e si osservano le
disposizioni di  cui alla legge regionale 17 gennaio 1973, n. 8 e
successive modifiche  ed integrazioni  e  le  altre  disposizioni
regionali in materia di lavori pubblici.

ARTICOLO 5

Agli oneri  derivanti dall'applicazione  della presente legge per
l'esercizio finanziario 1975, si farà fronte con lo stanziamento
di L.  2.148.000.000 previsto nel capitolo n. 24900 del bilancio,
gestione residui,  e di  L. 2.148.000.000  in gestione competenza
del predetto capitolo.

Per  gli   anni  successivi   si  provvederà   annualmente   con
stanziamenti negli  stati di  previsione della  spesa dei bilanci
regionali.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 aprile 1975.

La presente legge è stata vistata dal Consiglio Regionale il 17-
3-1975 ed  è stata  vistata dal Commissario del Governo il 21-4-
1975.



EDILIZIA
ENTI SANITARI

