Modifiche ed  integrazioni alla  legge regionale  1-8-1973, n. 43
"Agevolazioni a favore di nuovi insediamenti artigiani".

Il Consiglio Regionale ha approvato il 24-3-1975
Il Commissario del Governo ha apposto il visto il 24-4-1975
Il Presidente  della Giunta  Regionale promulga la seguente legge
regionale:

ARTICOLO 1

Dopo il  primo comma  dell'articolo 1  della  legge  regionale  1
agosto 1973, n. 43 è aggiunto il seguente comma:

   "Il contributo  di cui  al comma 1 dell'articolo 1 della legge
   regionale 1  agosto 1973,  n.  43  è  concesso  nella  misura
   massima del  60% della  spesa per gli interventi da realizzare
   nel territorio delle comunità montane."

ARTICOLO 2

Il terzo  comma dell'articolo  2 della  legge regionale  1 agosto
1973, n. 43 è soppresso.

ARTICOLO 3

Dopo il  primo comma  dell'articolo 3  della  legge  regionale  1
agosto 1973, n. 43 è aggiunto il seguente comma:

   "Il programma  di ripartizione di cui al primo comma dell'art.
   3 della  legge regionale 1 agosto 1973, n. 43 indica i criteri
   di priorità seguiti nella formulazione del programma."

ARTICOLO 4

L'articolo 4  della legge  regionale  1  agosto  1973  n.  43  è
sostituito dal seguente:

   "A seguito  dell'approvazione del progetto esecutivo la Giunta
   regionale  provvede   all'erogazione  del  contributo  con  le
   seguenti modalità:

   - 90%  previa  produzione,  da  parte  dell'ente  interessato,
     dell'atto formale di consegna dei lavori appaltati;
   - il  rimanente   10%  a  collaudo    approvato  dalla  giunta
     regionale in base agli atti di contabilità finale.

ARTICOLO 5

L'articolo 6  della legge  regionale 1  agosto  1973,  n.  43  è
sostituito dal seguente:

   "Qualora le  zone, o parte di esse, al cui servizio sono state
   apprestate le opere di urbanizzazione assistite dal contributo
   regionale, non  siano destinate  ad  insediamenti  di  aziende
   artigiane o  loro consorzi,  iscritte nei  rispettivi albi, le
   somme ottenute  dal Comune  e dai consorzi, dei quali i Comuni
   facciano  parte,   a  titolo   di  contributo,  devono  essere
   restituite  all'amministrazione   regionale  concedente.  Tali
   somme,  una  volta  restituite,  sono  iscritte  nel  bilancio
   regionale dell'anno successivo per un reimpiego ai sensi della
   presente legge.

   Agli  effetti   del  precedente   comma,  le   amministrazioni
   interessate trasmettono  alla Giunta  regionale, entro  il  31
   gennaio di  ogni anno,  copia degli  atti e  delle convenzioni
   stipulati nell'anno precedente per gli insediamenti produttivi
   al cui  servizio  sono  rivolte  le  opere  di  urbanizzazione
   assistite dal contributo regionale, evidenziando altresì, con
   una relazione  il totale  delle aree  oggetto di  tali atti  e
   convenzioni, le aree ancora libere e quelle per le quali dagli
   atti e dalle convenzioni citate non risulti la destinazione ad
   insediamenti di aziende artigiane e loro consorzi iscritte nei
   rispettivi  albi.   Per  le  aree  da  ultimo  menzionate,  la
   restituzione  del   contributo  ottenuto   dal  Comune  e  dei
   Consorzi, dei  quali i  Comuni  facciano  parte,  deve  essere
   effettuata nei successivi 60 giorni."

ARTICOLO 6

All'articolo 7  della legge  regionale 1  agosto 1973,  n. 43  è
aggiunto il seguente comma:

   "Le somme  stanziate ai  sensi della  legge regionale 1 agosto
   1973, n.  43 ed  eventualmente non impegnate nell'esercizio di
   riferimento   possono   essere   utilizzate   negli   esercizi
   successivi;  in ogni caso non oltre il secondo anno successivo
   a quello in cui fu iscritto lo stanziamento."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 3 maggio 1975.

La presente  legge è  stata approvata dal Consiglio regionale il
24-3-1975 ed  è stata vistata dal Commissario del Governo il 24-
4-1975.



ARTIGIANATO
URBANISTICA

