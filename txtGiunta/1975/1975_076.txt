Contributo della Regione Toscana per iniziative relative all'anno
internazionale della donna.

Il Consiglio Regionale ha approvato il 28-10-1975
Il Commissario del Governo ha apposto il visto il 29-11-1975
Il Presidente  della Giunta  Regionale promulga la seguente legge
regionale:

ARTICOLO UNICO

La Regione  Toscana, nel  quadro delle finalità principali dello
Statuto, di  promozione delle condizioni che rendono effettiva la
parità giuridica  e sociale  della donna e di tutela del lavoro,
nonchè in  attuazione delle  finalità raccomandate dall'ONU per
la celebrazione  dell'anno internazionale  della donna  nel 1975,
concede contributi  a favore di iniziative sorte o da realizzarsi
nel  territorio  regionale  e  promosse  dal  Comitato  regionale
toscano per le celebrazioni dell'anno internazionale della donna,
costituitosi in Firenze l'8 marzo 1975.

Per le  iniziative di  cui al  comma  precedente  la  domanda  di
contributi, corredata  da un dettagliato programma di attività e
da un  preventivo di  spesa, è  inoltrata  al  presidente  della
Giunta regionale.  L'erogazione dei  contributi è deliberata dal
Consiglio regionale, su proposta della Giunta.

L'onere derivante dall'attuazione della presente legge per l'anno
1975 di  L. 25  milioni, farà  carico al  Cap. 05460  che  viene
istituito con la variazione di cui al comma seguente.

La medesima  spesa,  relativa  all'anno  1976,  farà  carico  al
corrispondente capitolo  dello stato  di previsione  del relativo
bilancio.

Nello stato  di previsione  della spesa  per l'anno  1975 vengono
introdotte le seguenti variazioni:

In diminuzione:

TITOLO I - SPESE CORRENTI
Sez. 5a - ONERI NON RIPARTIBILI
Rubr. 6a - Fondo spese impreviste

Cap. 17300
   Fondo spese  impreviste (art. 42 RD n. 2440
   del 18  novembre  1923  sulla  contabilità
   dello Stato)                                L.      25.000.000

Di nuova istituzione:

TITOLO I - SPESE CORRENTI
Sez. 1a - AMMINISTRAZIONE GENERALE
Rubr. 3a - Servizi generali

Cap. 05460
   Contributo  della   Regione   Toscana   per
   iniziative relative all'anno internazionale
   della donna                                 L.      25.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 dicembre 1975.

La presente  legge è  stata approvata dal Consiglio regionale il
28-10-1975 ed è stata vistata dal Commissario del Governo il 29-
11-1975.



DONNA
CELEBRAZIONI

