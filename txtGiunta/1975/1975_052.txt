Contributi straordinari  alle imprese  private concessionarie  di
pubblici servizi  di  linea  per  l'attuazione  contrattuale  del
protocollo d'intesa  convenuto tra  il Ministro  del lavoro  e le
organizzazioni sindacali  dei dipendenti  da imprese  private che
gestiscono autolinee in concessione.

Il Consiglio Regionale ha approvato il 28-4-1975
Il Commissario del Governo ha apposto il visto il 26-5-1975
Il Presidente  della Giunta  Regionale promulga la seguente legge
regionale:

ARTICOLO 1

Ai fini di permettere l'attuazione contrattuale in sede regionale
del protocollo  d'intesa convenuto  tra il Ministero del lavoro e
le organizzazioni sindacali dei dipendenti da imprese private che
gestiscono autolinee  in concessione  e  al  fine,  altresì,  di
garantire l'efficienza  e la  continuità dei pubblici servizi di
linea automobilistici  soggetti  alla  sorveglianza  regionale  e
ancora gestiti  da imprese  private, la Regione Toscana concede a
dette imprese:

A) un contributo annuo pari a L. 2.050.000 per ciascun dipendente
   in servizio  presso l'impresa  o sede  di impresa  operante in
   Toscana;
B) un  contributo"  una  tantum"  pari  a  L.  288.000  per  ogni
   dipendente in  servizio presso l'impresa o sede di impresa per
   l'intero periodo  1-7 -  31-12-1974, salvo  quanto disposto al
   successivo articolo 3. Detto contributo nel caso di dipendenti
   che abbiano  prestato servizio  per  un  periodo  inferiore  a
   quello indicato,  è ridotto  a tanti  sesti  quanti  sono  le
   mensilità intere del servizio prestato.

ARTICOLO 2

Per la  determinazione del  contributo di  cui al  punto  A)  del
precedente articolo, per l'anno 1975 sarà preso a base il numero
medio  dei   dipendenti  -  mese  iscritti  nel  libro  matricola
dell'impresa o della sede di impresa nel periodo 1-4-1974 - 31-3-
1975;   per l'anno  1976 sarà  preso a  base il numero medio dei
dipendenti mese  iscritti nel  libro matricola  della  impresa  o
della sede di impresa nell'intero anno 1975.

Agli effetti  del calcolo  del numero  medio di cui al precedente
comma non  si terrà  conto del  personale  trasferito  ad  altra
impresa per cessione di linee o gruppi di linee.

La Giunta Regionale, qualora il numero medio calcolato a norma di
quanto stabilito  dal primo  comma risulti eccessivo in relazione
alle effettive  esigenze di  personale per il normale svolgimento
dei  servizi   in  concessione   alla  impresa,   potrà  ridurlo
adeguandolo alle predette esigenze.

ARTICOLO 3

Alle  imprese   di  cui  all'articolo  1  sono  inoltre  concessi
contributi da  corrispondere a ciascun agente che abbia cessato o
cessi dal  servizio per pensionamento dall'1-7-1974 e fino il 31-
12-1975.

Tali contributi, per i dipendenti che abbiano cessato il servizio
nel periodo 1-7-1974 - 31-12-1974, saranno calcolati in base alla
differenza di  trattamento economico e di buonuscita previsti dal
nuovo contratto di lavoro e dal precedente contratto ANAC.

Per detti dipendenti, tali contributi sostituiscono quelli di cui
al punto B) dell'articolo 1.

Per i  dipendenti che  hanno cessato  o  cesseranno  il  servizio
nell'anno 1975  il contributo  sarà calcolato  soltanto in  base
alla differenza  di trattamento  di buonuscita prevista dal nuovo
contratto di lavoro e dal precedente contratto ANAC.

ARTICOLO 4

I contributi  di cui  alla  presente  legge  sono  concessi  alle
imprese di cui all'articolo 1:

- che  assicurino la  normale efficienza dei servizi e rispettino
  le clausole  concessionali, i  contratti di  lavoro e  le leggi
  sociali;
- che  applichino il  nuovo contratto di lavoro stipulato in sede
  regionale  in   data  10-4-1975  in  attuazione  al  protocollo
  d'intesa di cui all'articolo 1;
- il   cui   conto   economico   di   esercizio    del  complesso
  dell'attività  aziendale   dei  trasporti,  relativo  all'anno
  precedente a  quello cui  il contributo  si riferisce,  risulti
  passivo.

Sono escluse  dai predetti  contributi le  imprese che gestiscano
soltanto autolinee di gran turismo o servizi a contratto.

ARTICOLO 5

Le imprese  che intendono  beneficiare  dei  contributi  previsti
dall'articolo 1  per l'anno  1975, devono inoltrare al presidente
della Giunta  Regionale, entro il termine di 10 giorni dalla data
di entrata  in vigore  della presente  legge,  domanda  in  bollo
corredata della seguente documentazione:

1) dichiarazione  del legale  rappresentante dell'impresa o della
   sede di  impresa  che  nei  confronti  dei  dipendenti  verrà
   applicato il nuovo contratto di lavoro di cui all'articolo 1;
2) prospetto  riepilogativo del  numero dei  dipendenti, distinti
   per qualifica,  iscritti nei  libri matricola  dell'impresa  o
   della sede  di impresa  nei singoli  mesi compresi fra il 1-4-
   1974 ed il 31-3-1975;
3) elenco  nominativo del personale in servizio alla data del 31-
   3-1975 con  l'indicazione per ciascun dipendente del numero di
   matricola,  della   data  di  assunzione  in  servizio,  della
   qualifica nonchè  della residenza  di lavoro per il personale
   viaggiante dell'impianto o ufficio per il rimanente personale.

Per l'anno  1976 la documentazione di cui ai precedenti punti 1),
2)  e   3)  dovrà  essere  riferita  all'anno  1975  e  l'elenco
nominativo del  personale dovrà  fare riferimento agli agenti in
servizio al 31-12-1975.

Le imprese  che  intendono  beneficiare  del  contributo  di  cui
all'articolo 3,  devono  inoltrare  al  presidente  della  Giunta
Regionale entro  60 giorni  dalla data di entrata in vigore della
presente legge, domanda in bollo corredata dell'elenco nominativo
dei dipendenti  che  abbiano  cessato  il  servizio  nel  periodo
compreso fra  l'1-7-1974 e  la data  di entrata  in vigore  della
presente legge.

Per ciascun  dipendente, in  relazione alla  posizione personale,
dovrà essere  indicato l'importo  delle  spettanze  allo  stesso
liquidate in  base ai criteri di calcolo del contributo di cui al
precedente articolo 3.

Per il  personale che  cesserà dal  servizio dopo  l'entrata  in
vigore della  presente legge,  le domande  di contributo ai sensi
del precedente  articolo 3, corredate della documentazione di cui
ai  precedenti  comma,  dovranno  essere  presentate  a  scadenza
trimestrale.

ARTICOLO 6

All'erogazione dei  contributi  stabiliti  dalla  presente  legge
sarà data  esecuzione da  parte della  Giunta Regionale  a norma
dell'art. 46 dello Statuto.

I contributi  di cui al punto A) dell'articolo 1, saranno erogati
in sei rate bimestrali anticipate.

Le  bimestralità  maturate  fino  all'entrata  in  vigore  della
presente legge, saranno corrisposte in unica soluzione unitamente
ai contributi di cui al punto B) del medesimo articolo 1.

I contributi di cui all'articolo 1 punto A) della presente legge,
saranno ridotti  per ciascuna  impresa di  una  somma  pari  alle
anticipazioni  alla   medesima  erogate   a  norma  del  comma  1
dell'articolo 1 della legge regionale 18-3-1975, n. 20.

In caso  di trasferimento  di personale  per cessione  di linee o
gruppi di  autolinee,  successivo  all'entrata  in  vigore  della
presente legge,  la Giunta  Regionale con  proprio provvedimento,
provvederà a ridurre il contributo pro- capite assegnato per gli
agenti trasferiti,  di tanti dodicesimi quante sono le mensilità
di servizio non prestate presso l'impresa cedente.

ARTICOLO 7

Gli oneri  derivanti dall'applicazione  della presente  legge per
l'anno  1975,  ammontanti  complessivamente  a  L.  4.500.000.000
faranno carico  al  cap.  14760  "contributo  straordinario  alle
imprese private  concessionarie di pubblici servizi di linea, per
l'attuazione  contrattuale   del  protocollo   d'intesa  tra   il
Ministero del lavoro e le organizzazioni sindacali dei dipendenti
delle autolinee"  che viene  istituito con la seguente variazione
di bilancio.

In diminuzione

TITOLO I - SPESE CORRENTI
Sezione 4a - Azione ed interventi in campo economico.
Rubrica 12a - Trasporti

Cap. 14700
   Contributi straordinari  per l'esercizio di
   autoservizi di  linea  per  viaggiatori  in
   concessione   e   per   l'applicazione   di
   revisioni  e  riforme  tariffarie  e  negli
   autoservizi stessi                          L.   3.700.000.000

Sezione 5a - Oneri non ripartibili
Rubrica 7a - Fondo globale

Cap. 17400
   Fondo per il finanziamento di provvedimenti
   in corso di adozione (lett. d)              L.     800.000.000

TOTALE                                         L.   4.500.000.000

Di nuova istituzione

Rubrica 12a - Trasporti

Cap. 14760
   Contributo   straordinario   alle   imprese
   private concessionarie  di pubblici servizi
   di linea  per l'attuazione contrattuale del
   protocollo d'intesa  tra il  Ministero  del
   lavoro e  le organizzazioni  sindacali  dei
   dipendenti delle autolinee                  L.   4.500.000.000

Per l'anno  finanziario 1976  la spesa,  nell'importo previsto al
primo comma  del presente  articolo sarà  prevista nell'apposito
capitolo del relativo bilancio.

ARTICOLO 8

La spesa  prevista dalla  legge regionale 18-3-1975, n. 20 per il
periodo 1  gennaio  -  28  febbraio  1975  è  riassorbita  dalle
disponibilità della presente legge.

Gli oneri  sostenuti dalla  Regione allo  stesso  titolo  per  il
periodo 1  luglio -  31 dicembre  1974 già  imputati al capitolo
37500 - pagamenti in conto sospeso provvisoriamente imputati alle
partite di  giro -  delle partite  di  giro  del  bilancio  1974,
verranno regolarizzate con successivo provvedimento legislativo.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 26 maggio 1975.

La presente  legge è  stata approvata dal Consiglio Regionale il
28-4-1975 ed  è stata vistata dal Commissario del Governo il 26-
5-1975.



TRASPORTI
PERSONALE

