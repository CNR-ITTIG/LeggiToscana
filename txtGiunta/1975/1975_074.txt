Interventi straordinari  per l'acquisizione  dei pubblici servizi
di trasporto di linea extraurbani per viaggiatori.

Il Consiglio Regionale ha approvato il 21-10-1975
Il Commissario del Governo ha apposto il visto il 21-11-1975
Il Presidente  della Giunta  Regionale promulga la seguente legge
regionale:

ARTICOLO 1

Al fine  di permettere  la pubblicizzazione  degli autoservizi di
linea per  viaggiatori  gestiti  dalla  SpA  Compagnia  Autolinee
Tiberine - CAT - con sede in Firenze, la Regione Toscana concede,
in  deroga   al  disposto   del  punto   2)  del   secondo  comma
dell'articolo 1 della legge regionale 28 maggio 1974, n. 25, alla
SpA Società Autoservizi Tiberini - SAT - con sede in Sansepolcro
e con capitale sociale interamente sottoscritto da enti pubblici,
un  contributo  in  conto  capitale  di  L.  850.000.000  per  il
rilevamento  della   CAT  mediante   acquisizione  del   capitale
azionario, del  materiale rotabile e delle attrezzature impiegati
dalla stessa  nell'esercizio degli  autoservizi costituenti  beni
strumentali dell'impresa.

Detto contributo  è ritenuto congruo per l'acquisizione dei beni
da rilevarsi,  sulla base  del  loro  valore  estimativo  che  è
riconosciuto in L. 850.000.000.

ARTICOLO 2

Il presidente  della giunta  regionale  provvederà  con  proprio
decreto alla  liquidazione di  detto contributo,  salva  verifica
degli atti  che intercorreranno  tra la  SpA Società Autoservizi
Tiberini e  i titolari delle azioni della SpA Compagnia Autolinee
Tiberine, in  ordine al rilevamento del capitale azionario di cui
all'articolo 1.

ARTICOLO 3

Gli  oneri   derivanti  dall'applicazione  della  presente  legge
ammontanti a  L. 850.000.000  faranno carico  al Cap.  23100  del
bilancio del  corrente esercizio finanziario (impegno n. 1261 sub
2) la  cui disponibilità  deriva dalla  contrazione del mutuo di
cui alla legge regionale n. 69/75.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 28 novembre 1975.

La presente  legge è  stata approvata dal Consiglio Regionale il
21-10-1975 ed è stata vistata dal Commissario del Governo il 21-
11-1975.



TRASPORTI

