Norme transitorie  e integrative  alla legge regionale 24-2-1975,
n. 16, modificata con legge regionale 24-2-1975, n. 17.

Il Consiglio Regionale ha approvato il 21-4-1975
Il Commissario del Governo ha apposto il visto il 17-5-1975
Il Presidente  della Giunta  Regionale promulga la seguente legge
regionale:

ARTICOLO UNICO

Nelle zone agricole di cui all'art. 4 della legge regionale 24-2-
1975, n.  16, non assoggettate ai vincoli stabiliti dal RD 30-12-
1923, n. 3267 o dalla legge 29-6-1939, n. 1497 e ove non esistano
misure  più  restrittive  dettate  dagli  strumenti  urbanistici
adottati o  approvati, è  possibile rilasciare  licenze edilizie
sino ad un massimo di mc. 600 per ogni fabbricato da destinare ad
alloggio unifamiliare, o di mc. 1.200 per fabbricati comprendenti
due alloggi  da  utilizzarsi  da  famiglie  diverse,  qualora  le
relative domande di licenza edilizia - sulle quali la commissione
edilizia o  la  commissione  urbanistica  abbia  espresso  parere
favorevole entro  il 15-3-1975 - siano state presentate prima del
3-12-1974.

Le licenze  suddette devono  essere rilasciate  entro  30  giorni
dall'entrata in  vigore della presente legge ed i relativi lavori
devono terminare  entro due anni dalla data del rilascio, pena la
decadenza.

Nelle zone  di cui  al primo  comma, le  licenze edilizie  per le
quali alla  data di entrata in vigore della legge regionale 24-2-
1975,  n.  16,  non  siano  stati  iniziati  i  relativi  lavori,
rimangono efficaci,  purchè i  lavori stessi  vengano completati
entro il termine di due anni dalla data del rilascio, semprechè,
gli edifici  licenziati non  superino i limiti di volume previsti
al predetto primo comma.

Al terzo  comma dell'art.  5 della  legge regionale 24-2-1975, n.
16, così come sostituito dall'articolo unico della legge in pari
data  n.  17,  le  parole  "di  cui  al  comma  precedente"  sono
sostituite "di cui ai commi precedenti".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 23 maggio 1975.

La presente  legge è  stata approvata dal Consiglio regionale il
21-4-1975 ed  è stata vistata dal Commissario del Governo il 17-
5-1975.



EDILIZIA
AGRICOLTURA

