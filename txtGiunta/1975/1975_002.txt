Modificazioni ed  integrazioni della  LR 5  agosto  1974,  n.  46
"Provvedimenti  per   lo  sviluppo   delle  cave   di  marmo,  di
travertino, di onice e di alabastro in Toscana".

Il Consiglio Regionale ha approvato il 2-12-1974
Il Commissario del Governo ha apposto il visto il 5-1-1975
Il Presidente  della Giunta  Regionale promulga la seguente legge
regionale:

ARTICOLO 1

L'art. 8  della legge regionale 5-8-1974, n. 46 è sostituito con
il seguente:

   "La spesa  globale per  la concessione  di contributi  per  la
   costruzione di  opere infrastrutturali  di cui  all'art. 2 non
   può essere  inferiore al  60% dello stanziamento iscritto nel
   capitolo 31200, semprechè le domande presentate consentano la
   completa utilizzazione della percentuale riservata.

   L'ammontare complessivo  dei contributi in conto interesse non
   può  essere   inferiore  al   20%  dell'intero  stanziamento,
   semprechè  le   domande  presentate  consentano  la  completa
   utilizzazione della percentuale riservata."

ARTICOLO 2

L'art. 9  della legge regionale 5-8-1974, n. 46 è sostituito con
il seguente:

   "Agli oneri  derivanti dall'applicazione della presente legge,
   previsti in L. 638 milioni, si fa fronte, per l'anno 1974, con
   i fondi  stanziati al  cap. 31200: "Contributi per lo sviluppo
   delle cave  di marmo,  di travertino, di onice e di alabastro"
   che si  istituisce  con  la  variazione  di  bilancio  di  cui
   all'articolo seguente.

   La spesa  relativa agli  anni successivi nell'importo previsto
   al comma  precedente, sarà  prevista negli  appositi capitoli
   dei bilanci dei relativi esercizi.

   Le  somme   stanziate  ai   sensi  della   presente  legge  ed
   eventualmente non  impegnate  nell'esercizio  di  riferimento,
   possono essere utilizzate negli esercizi successivi."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 11 gennaio 1975.

La presente  legge è  stata approvata dal Consiglio Regionale il
2-12-1974 ed è stata vistata dal Commissario del Governo il 5-1-
1975.



ATTIVITA' ESTRATTIVE

