Provvedimenti in  materia di  profilassi,  polizia,  vigilanza  e
ispezioni veterinarie.

Il Consiglio Regionale ha approvato il 8-4-1975
Il Commissario del Governo ha apposto il visto il 10-5-1975
Il Presidente  della Giunta  Regionale promulga la seguente legge
regionale:

ARTICOLO UNICO

Fino a quando non sarà provveduto - con apposita legge regionale
- al  riordino ed alla delega agli Enti locali territoriali delle
funzioni amministrative  di competenza  regionale, le funzioni di
cui all'art. 13, punti 17), 18) e 20) del DPR 14 gennaio 1972, n.
4 sono  esercitate  avvalendosi,  ai  sensi  dell'art.  67  dello
Statuto  regionale,   degli  uffici   di  polizia,  vigilanza  ed
ispezione veterinaria dei Comuni o loro Consorzi.

Sono esercitate  dalla Giunta Regionale, avvalendosi degli uffici
di cui  al precedente  comma, le  funzioni amministrative  che, a
norma delle  disposizioni legislative statali erano affidate alla
competenza  dei   veterinari  provinciali   o  dei  loro  uffici,
concernenti, in particolare:

a) il  rilascio di  autorizzazione, approvazione,  nulla  osta  e
   pareri, su richiesta di privati;
b) i provvedimenti in materia di profilassi e polizia veterinaria
   nonchè in  materia di  ispezione e  vigilanza sanitaria delle
   carni e  sulla produzione  degli  altri  alimenti  di  origine
   animale;
c) la  vigilanza sulla  produzione, il commercio e la vendita dei
   mangimi, integrativi ed additivi;
d) i  provvedimenti e la vigilanza sulla fecondazione artificiale
   degli animali e sulla riproduzione animale.

Il presidente  della Giunta  Regionale provvede  a trasmettere le
direttive impartite  dal Ministero  della Sanità, alle quali gli
uffici di  polizia, vigilanza ed ispezione veterinaria dei Comuni
o loro Consorzi, dovranno attenersi.

La Giunta  Regionale assume  gli opportuni  accordi con  gli Enti
locali interessati, ai sensi e per gli effetti di cui all'art. 67
dello Statuto regionale.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16-5-1975.

La presente  legge è  stata approvata dal Consiglio regionale il
l'8 aprile  1975 ed  è stata vistata dal Commissario del Governo
il 10 maggio 1975.



ZOOTECNIA
CONTROLLI

