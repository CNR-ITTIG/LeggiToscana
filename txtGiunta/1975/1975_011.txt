Finanziamento per  la formazione  del capitale  della Società di
diritto privato  a prevalente  partecipazione  regionale  -  FIDI
Toscana SpA  - Istituita  ai sensi della legge regionale 5 giugno
1974, n. 32.

Il Consiglio Regionale ha approvato il 23-12-1974
Il Commissario del Governo ha apposto il visto il 25-1-1975
Il Presidente  della Giunta  Regionale promulga la seguente legge
regionale:

ARTICOLO 1

Il contributo  regionale per  la formazione  del capitale sociale
della "FIDI  Toscana SpA" di cui all'art. 3 della legge regionale
5-6-1974, n. 32 è determinato in L. 200.000.000.

La  Giunta   regionale  adotta  provvedimenti  necessari  per  la
sottoscrizione della  quota di partecipazione al capitale sociale
e per  il versamento  presso l'Istituto  di Credito designato dei
3/10 del conferimento ai sensi dell'art. 2329 CC.

ARTICOLO 2

La spesa  di cui  all'articolo precedente  farà carico  al  cap.
36310  del  bilancio  del  corrente  esercizio  che  presenta  la
necessaria disponibilità.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 3 febbraio 1975.

La presente  legge è  stata approvata dal Consiglio regionale il
23-12-1974 ed è stata vistata dal Commissario del Governo il 25-
1-1975.



ORGANIZZAZIONI
CREDITO
PARTECIPAZIONI

