Rifinanziamento della  legge regionale  n. 63  del  26-10-1974  -
Norme per  la concessione  di assegni di mantenimento a favore di
operatori socio  - sanitari  già diplomati  dipendenti  da  enti
locali  ed  enti  ospedalieri  che  intendono  seguire  corsi  di
ulteriore qualificazione in Italia o all'estero.

Il Consiglio Regionale ha approvato il 17-3-1975
Il Commissario del Governo ha apposto il visto il 16-4-1975
Il Presidente  della Giunta  Regionale promulga la seguente legge
regionale:

ARTICOLO UNICO

Agli oneri  derivanti dall'applicazione  della legge regionale n.
63 del  26 ottobre  1974 concernente "Norme per la concessione di
assegni di  mantenimento a  favore di  operatori socio - sanitari
già diplomati  dipendenti da Enti locali ed Enti ospedalieri che
intendono seguire  corsi di ulteriore qualificazione in Italia od
all'estero", valutati  per l'anno  1975 in  lire  50.000.000,  si
farà fronte  con le somme previste al cap. 07700 che si finanzia
con la seguente variazione di bilancio:

In diminuzione:

Tit. I - SPESE CORRENTI.
Sez. 3a - Azione ed interventi in campo sociale.
Rubr. 2a  -  Educazione  e  propaganda  igienico  -  sanitaria  -
Prevenzione e profilassi.

Cap. 09000
   Spese  per   la  profilassi   di   malattie
   infettive   e   sociali   comprese   quelle
   inerenti    l'acquisto     di     materiale
   profilattico,    di    esami    ed    altri
   accertamenti,  nonchè   la  fornitura   di
   medicinali specifici  Art. 20 - Acquisto di
   vaccini ed altro materiale profilattico     L.      50.000.000

In aumento:

Tit. I - SPESE CORRENTI.
Sez. 2a  - Azione  ed  interventi  nel  campo  dell'istruzione  e
cultura.
Rubr. 2a - Formazione.

Cap. 07700
   Fondo  per   la  formazione  professionale,
   riqualificazione      aggiornamento      ed
   educazione  permanente  del  personale  dei
   servizi sanitario  e sociale nonchè per la
   formazione e  l'aggiornamento del  relativo
   personale insegnante                        L.      50.000.000

La spesa  per gli  anni successivi farà carico ai corrispondenti
capitoli dei relativi bilanci.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 21 aprile 1975

La presente  legge è  stata approvata dal Consiglio Regionale il
17-3-1975 ed  è stata vistata dal Commissario del Governo il 16-
4-1975.



ASSISTENZA SANITARIA
PERSONALE
FORMAZIONE

