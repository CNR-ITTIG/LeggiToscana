Provvidenze  nel  settore  dei  trasporti  pubblici  di  linea  -
Contributi intesi  a garantire  l'efficienza dei pubblici servizi
di linea automobilistici e filoviari.

Il Consiglio Regionale ha approvato il 30-12-1974
Il Commissario del Governo ha apposto il visto il 27-1-1975
Il Presidente  della Giunta  Regionale promulga la seguente legge
regionale:

ARTICOLO 1

L'efficacia della  legge regionale 22-1-1974, n. 10, con la quale
sono stati  concessi  contributi  straordinari  per  l'anno  1973
intesi a  garantire l'efficienza  dei pubblici  servizi di  linea
automobilistici e filoviari, è estesa all'anno 1974.

Per  l'applicazione   della  stessa   saranno  prese  a  base  le
risultanze dell'esercizio svolto nel 1973.

ARTICOLO 2

Il punto 1) del primo comma dell'art. 2 della legge 22-1-1974, n.
10 è così modificato:

  "1) agli  introiti relativi    agli  abbonamenti  nella  misura
      massima del 50 per cento."

ARTICOLO 3

Per l'attuazione  della presente  legge è  autorizzata la  spesa
complessiva di  L. 3.050.000.000  a carico del capitolo 23500 del
bilancio di previsione per l'esercizio finanziario 1974.

Le somme  eventualmente non impegnate nel corrente anno, potranno
essere utilizzate nel prossimo esercizio finanziario.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 3 febbraio 1975.

La presente  legge è  stata approvata dal Consiglio regionale il
30-12-1974 ed è stata vistata dal Commissario del Governo il 27-
1-1975.



TRASPORTI

