Unificazione   tariffaria    sulle   autolinee   extraurbane   di
concessione regionale.

Il Consiglio Regionale ha approvato il 10-2-1975
Il Commissario del Governo ha apposto il visto il 17-3-1975
Il Presidente  della Giunta  Regionale promulga la seguente legge
regionale:

Capo I

ARTICOLO 1

Dall'entrata in  vigore della presente legge nell'esercizio delle
autolinee extraurbane  di concessione  regionale, si  applica  la
tariffa indicata nella tabella allegato A).

La stessa  tariffa si  applica anche alle autolinee di competenza
regionale sostitutive di ferrovie e di tramvie.

ARTICOLO 2

Il prezzo dei biglietti ordinari viaggiatori è calcolato in base
alle distanze  risultanti dalla tabella polimetrica approvata per
ciascuna autolinea ed è determinato secondo i seguenti criteri e
modalità:

1) i  biglietti di  viaggio vengono  rilasciati soltanto  per  le
   relazioni  tra   fermate  per   le  quali  è  autorizzato  il
   frazionamento di tariffa;
2) per  ogni relazione,  il prezzo  è  calcolato  in  base  alle
   distanze risultanti dal percorso diretto, con esclusione delle
   eventuali diramazioni;
3) per le relazioni comuni a più autolinee su uguale percorso si
   applica prezzo uguale;
4) per  relazioni comuni  a uno  o  più  autolinee  su  percorsi
   diversi, il  prezzo è  calcolato sulla  media delle lunghezze
   degli stessi;
5) per  le relazioni che iniziano e/o terminano in corrispondenza
   ad una fermata facoltativa, si applica il prezzo relativo alla
   fermata per la quale è previsto il frazionamento di tariffa e
   che rispettivamente precede o segue quella facoltativa;
6) qualora  in un  centro abitato  esista una  sola  fermata  con
   frazionamento di  tariffa, il  prezzo relativo a detta fermata
   si applica  a tutte  quelle facoltative  comprese nello stesso
   centro.

Non è ammessa alcuna riduzione sul prezzo dei biglietti ordinari
e di andata e ritorno.

ARTICOLO 3

Ai  viaggiatori   che  ne  facciano  richiesta,  sono  rilasciati
biglietti di  abbonamento nominali,  non cedibili  e  validi  per
determinate relazioni.

I tipi di abbonamento ammessi sono i seguenti:

1) validi  per effettuare  10 o  12 corse,  usufruibili entro  10
   giorni dalla data del rilascio;
2) validi  per effettuare  44, 52 e 60 corse usufruibili entro 30
   giorni dalla data del rilascio;
3) validi   per  effettuare un  numero   illimitato  di    corse,
   usufruibili rispettivamente entro 7 e 30 giorni dalla data del
   rilascio.

Il  prezzo   degli  abbonamenti  è  calcolato  moltiplicando  il
relativo prezzo  del biglietto  di corsa semplice ridotto del 60%
per il  numero delle  corse previste  per il  tipo di abbonamento
richiesto.

Per gli  abbonamenti di  cui al  punto 3)  il numero  di corse da
prendere  a   base  per   la  determinazione   del   prezzo   è,
rispettivamente, di  15 per  quello usufruibile in 7 giorni, e di
65 per quello usufruibile in 30 giorni.

Su richiesta  delle imprese  concessionarie e  purchè sussistano
motivate esigenze  sociali, la  Giunta Regionale  può consentire
per tempi  determinati che si continuino a rilasciare abbonamenti
validi per  effettuare un  numero  di  corse  diverso  da  quelli
soprastabiliti.

La Giunta  Regionale assumerà  le iniziative  necessarie perchè
gli abbonamenti  rilasciati da  una impresa  concessionaria siano
resi validi  anche per  autolinee gestite  da altra impresa sulla
medesima  tratta  e,  su  richiesta  delle  imprese  interessate,
rilascerà le relative autorizzazioni.

I prezzi  degli abbonamenti con frazione inferiore a lire 25 sono
arrotondati alle  50 lire inferiori, quelli non inferiori a L. 25
alle 50 lire superiori.

ARTICOLO 4

Ciascun viaggiatore  ha diritto  di portare con sè gratuitamente
un solo  collo purchè  di peso  non superiore  a  Kg.  10  e  di
dimensioni non superiori a cm. 50 x 30 x 25.

Per ogni bagaglio appresso e per quelli che eccedono il peso o le
dimensioni di cui al comma precedente, il prezzo del biglietto è
calcolato in base alla tariffa indicata nella tabella allegata B.

Per i  bagagli di  peso superiore  ai 10  Kg. la  tassazione deve
essere fatta al netto dei primi 10, trasportati in franchigia.

Capo II
NORME TRANSITORIE E FINALI

ARTICOLO 5

La Giunta Regionale per periodi di tempo determinati, su proposta
anche delle  imprese concessionarie,  può  stabilire  prezzi  di
biglietti e  di abbonamenti  diversi ma  non superiori  a  quelli
risultanti dall'applicazione  della tariffa unica di cui all'art.
2 della presente legge, nei seguenti casi:

a) per  le autolinee  sostitutive di  ferrovie e di tramvie sulle
   quali, a  causa del  differente sistema  tariffario  in  atto,
   l'applicazione della  nuova  disciplina  comporti  un  aumento
   medio del prezzo dei biglietti superiori al 30%;
b) per  le autolinee sulle quali fino all'entrata in vigore della
   presente legge  venga praticata  una  tariffa  base  uguale  o
   inferiore alla  C/1 del  tariffario adottato dal Ministero dei
   Trasporti;
c) per  tratti comuni  con autolinee  urbane, ove  si verifichino
   sperequazioni tariffarie;
d) nei  casi in  cui  si    renda  necessaria  una    gradualità
   nell'adeguamento dei  prezzi alla  disciplina  prevista  dalla
   presente legge;
e) nei  casi particolari  per i quali si ravvisi l'esigenza di un
   coordinamento  tariffario   con  altri   servizi  pubblici  di
   trasporto della zona.

In sede  di prima  applicazione della  legge i  nuovi prezzi  dei
biglietti e  degli abbonamenti  determinati a  norma del presente
articolo, non  potranno superare,  quale aumento  medio  su  ogni
singola autolinea,  rispettivamente il 30% ed il 15% di quelli in
atto.

I prezzi  degli abbonamenti  e dei  biglietti di  viaggio in atto
praticati,  che   eventualmente  risultino   superiori  a  quelli
calcolati in  base alla  tariffa di  cui all'allegata tabella non
subiranno variazioni.

ARTICOLO 6

Le  imprese   concessionarie  dovranno   presentare  alla  Giunta
Regionale  -   direzione   compartimentale   dei   trasporti   in
concessione -  entro trenta  giorni dall'entrata  in vigore della
presente legge, le nuove tabelle polimetriche e delle tariffe.

Entro lo  stesso termine  dovranno altresì  essere presentate le
eventuali proposte ai sensi ed agli effetti di cui all'art. 5.

ARTICOLO 7

La Giunta  Regionale è  autorizzata a  provvedere,  con  propria
deliberazione, alla  unificazione dei  documenti di viaggio e dei
relativi sistemi di rilascio.

ARTICOLO 8

La disciplina  prevista dalla  presente legge non si applica alle
autolinee di gran turismo.

Per quanto  non previsto  dalla presente  legge restano valide le
disposizioni in vigore.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 20 marzo 1975.

La presente  legge è  stata approvata dal Consiglio Regionale il
10-2-1975 ed  è stata vistata dal Commissario del Governo il 17-
3-1975.

ALLEGATO
Tabella A - Tariffa unica regionale per le autolinee extraurbane.

Prezzi,   comprensivi   dell'IVA,   praticati   dalle   autolinee
extraurbane in relazione ai chilometri di percorrenza:

L.   100   da km.     0  a     3;
L.   150   da km.   3,1  a     7;
L.   200   da km.   7,1  a    11;
L.   250   da km.  11,1  a    16;
L.   300   da km.  16,1  a    21;
L.   350   da km.  21,1  a    26;
L.   400   da km.  26,1  a    30;
L.   450   da km.  30,1  a    35;
L.   500   da km.  35,1  a    39;
L.   550   da km.  39,1  a    44;
L.   600   da km.  44,1  a    48;
L.   650   da km.  48,1  a    53;
L.   700   da km.  53,1  a    57;
L.   750   da km.  57,1  a    62;
L.   800   da km.  62,1  a    66;
L.   850   da km.  66,1  a    71;
L.   900   da km.  71,1  a    75;
L.   950   da km.  75,1  a    80;
L. 1.000   da km.  80,1  a    84;
L. 1.050   da km.  84,1  a    89;
L. 1.100   da km.  89,1  a    93;
L. 1.150   da km.  93,1  a    98;
L. 1.200   da km.  98,1  a   103;
L. 1.250   da km. 103,1  a   109;
L. 1.300   da km. 109,1  a   115;
L. 1.350   da km. 115,1  a   121;
L. 1.400   da km. 121,1  a   127;
L. 1.450   da km. 127,1  a   133;
L. 1.500   da km. 133,1  a   139;
L. 1.600   da km. 139,1  a   149;
L. 1.700   da km. 149,1  a   159;
L. 1.800   da km. 159,1  a   169;
L. 1.900   da km. 169,1  a   179;
L. 2.000   da km. 179,1  a   189.

Il prezzo minimo tassabile è di L. 100.

Prezzi praticati  per bagagli di peso variabile da kg. 10 a 20 in
relazione ai chilometri di percorrenza:

L.   100   da km.     1  a    20;
L.   150   da km.    21  a    40;
L.   200   da km.    41  a    60;
L.   250   da km.    61  a    80;
L.   300   da km.    81  a   100;
L.   350   da km.   101  a   120;
L.   400 oltre 120.

Prezzi praticati  per bagagli di peso variabile da kg. 21 a 30 in
relazione ai chilometri di percorrenza:

L.   150   da km.     1  a    20;
L.   200   da km.    21  a    40;
L.   250   da km.    41  a    60;
L.   300   da km.    61  a    80;
L.   350   da km.    81  a   100;
L.   400   da km.   101  a   120;
L.   500 oltre 120

Prezzi praticati per bagagli di peso variabile da kg. 31 a 40, in
relazione ai chilometri di percorrenza:

L.   200   da km.     1  a    20;
L.   300   da km.    21  a    40;
L.   350   da km.    41  a    60;
L.   400   da km.    61  a    80;
L.   450   da km.    81  a   100;
L.   500   da km.   101  a   120;
L.   600 oltre 120.

Prezzi praticati per bagagli di peso variabile da kg. 41 a 50, in
relazione ai chilometri di percorrenza:

L.   300   da km.     1  a    20;
L.   350   da km.    21  a    40;
L.   400   da km.    41  a    60;
L.   450   da km.    61  a    80;
L.   500   da km.    81  a   100;
L.   600   da km.   101  a   120;
L.   700 oltre 120.

TRASPORTI

