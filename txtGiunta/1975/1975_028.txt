Finanziamento della legge regionale n. 13 del 5-2-1975 avente per
oggetto "Provvidenze  nel settore dei trasporti pubblici di linea
-  Contributi   intesi  ad  incentivare  l'ammodernamento  ed  il
potenziamento  del   parco  rotabile   -   Piano   autobus"   con
modificazioni alla legge regionale 4-5-1974, n. 16 recante "Norme
per l'autorizzazione a mutui per investimenti in servizi pubblici
di trasporto di linea extraurbani per viaggiatori".

Il Consiglio Regionale ha approvato l'11-3-1975
Il Commissario del Governo ha apposto il visto il 12-4-1975
Il Presidente  della Giunta  Regionale promulga la seguente legge
regionale:

ARTICOLO 1

Il primo  comma dell'art.  1 della legge regionale 4 maggio 1974,
n. 16 è sostituito dal seguente:

   "Allo scopo  di provvedere  a spese  di investimento  in  beni
   mobili  e  materiali  rotabili,  impianti  fissi  ed  immobili
   necessari  per   assicurare  la   gestione  pubblica   ed   il
   potenziamento dei  servizi pubblici  di autotrasporto di linea
   extraurbani per  viaggiatori, anche  con acquisto  da  imprese
   private che attualmente gestiscono tali servizi, ed al fine di
   finanziare i  contributi straordinari,  previsti  dalla  legge
   regionale 5-2-1975, n. 13, per favorire l'ammodernamento ed il
   potenziamento del  parco rotabile  delle autolinee,  la Giunta
   Regionale è  autorizzata a  contrarre con le Sezioni Autonome
   per il  finanziamento di  opere pubbliche  e  di  impianti  di
   pubblica utilità della Banca Nazionale del Lavoro e del Monte
   dei Paschi  di Siena,  tesorieri regionali,  mutuo di  lire  5
   miliardi di  cui lire  1 miliardo per investimenti nei servizi
   pubblici di  trasporto di  linea extraurbani e lire 4 miliardi
   per provvidenze,  per ammodernamento e potenziamento del parco
   rotabile delle autolinee pubbliche.

Il capoverso 3 dell'art. 8 della suddetta legge è sostituito dal
seguente:

   "Di nuova istituzione:

   Tit. II - SPESE IN CONTO CAPITALE
   Sez. 4a - Azione ed interventi in campo economico.
   Rubr. 10a - Trasporti.

   Cap. 33500
       Spese  per   investimenti  in   servizi
       pubblici   di    trasporto   di   linea
       extraurbani per viaggiatori             L.   1.000.000.000

   Cap. 33560
       Spese     per      provvidenze,     per
       ammodernamento  e   potenziamento   del
       parco    rotabile    delle    autolinee
       pubbliche                               L.   4.000.000.000

ARTICOLO 2

L'art. 10 della legge regionale 5-2-1975, n. 13 è sostituito dal
seguente:

   "Per l'attuazione della presente legge è autorizzata la spesa
   complessiva  di  L.  4.000.000.000  al  cui  finanziamento  si
   provvede con  i fondi  previsti dalla legge regionale 4 maggio
   1974, n. 16, e successive modificazioni."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 18 aprile 1975.

La presente  legge è  stata approvata  dal  Consiglio  Regionale
l'11-3-1975 ed  è stata  vistata dal  Commissario del Governo il
12-4-1975.



TRASPORTI

