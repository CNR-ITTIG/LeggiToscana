Collaborazione con  l'organizzazione mondiale  della sanità  per
studi, ricerche,  programmi di  qualificazione  e  di  educazione
permanente per il settore degli operatori socio - sanitari.

Il Consiglio Regionale ha approvato il 18-11-1975
Il Commissario del Governo ha apposto il visto il 19-12-1975
Il Presidente  della Giunta  Regionale promulga la seguente legge
regionale:

ARTICOLO 1

Al fine  di dar  corso, sul  piano  regionale,  al  programma  di
collaborazione concordato fra Ministero della Sanità e l'Ufficio
europeo dell'Organizzazione  mondiale della  Sanità  per  studi,
ricerche e programmi di qualificazione e di educazione permanente
per  il  personale  dei  servizi  socio  -  sanitari,  la  Giunta
Regionale è  autorizzata,  previa  deliberazione  del  Consiglio
Regionale, a  regolare, tramite  il Ministero  della  Sanità,  i
contenuti di  tale collaborazione  nonchè  i  relativi  rapporti
finanziari.

ARTICOLO 2

L'onere  derivante   dall'applicazione  della   presente   legge,
valutato in L. 80.000.000, sarà fronteggiato per l'anno 1975 con
le disponibilità  previste al capitolo 08650 "Spese e contributi
per la collaborazione con l'Organizzazione mondiale della Sanità
per studi, ricerche e programmi di qualificazione e di educazione
permanente per  il personale dei servizi socio - sanitari" che si
istituisce con la seguente variazione di bilancio:

In diminuzione:

TIT. I - SPESE CORRENTI
Sez. 3a - AZIONE ED INTERVENTI IN CAMPO SOCIALE
Rubr. 2a  -  Educazione  e  propaganda  igienico  -  sanitaria  -
prevenzione e profilassi

Cap. 09000
   Spese  per  la  profilassi  delle  malattie
   infettive   e   sociali   comprese   quelle
   inerenti    l'acquisto     di     materiale
   profilattico,    di    esami    ed    altri
   accertamenti,  nonchè   la  fornitura   di
   medicinali specifici.
 - Art. 10 - Profilassi della carie dentaria   L.      30.000.000
 - Art.  30  -  Esami  sierologici  e    altri
   accertamenti  inerenti   agli  affetti   da
   malattie veneree,  compresa la fornitura di
   materiale   profilattico    e    medicinali
   specifici                                   L.      50.000.000

Totale in diminuzione                          L.      80.000.000

Di nuova istituzione:

TIT. I - SPESE CORRENTI
Sez. 3a - AZIONE ED INTERVENTI IN CAMPO SOCIALE
Rubr. 1a - Servizi generali

Cap. 08650
   Spese e  contributi per  la  collaborazione
   con l'Organizzazione mondiale della Sanità
   in   studi,   ricerche   e   programmi   di
   qualificazione e  di educazione  permanente
   nel  settore   degli  operatori   socio   -
   sanitari                                    L.      80.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 dicembre 1975.

La presente  legge è  stata approvata dal Consiglio Regionale il
18-11-1975 ed è stata vistata dal Commissario del Governo il 19-
12-1975.



ASSISTENZA SANITARIA
FORMAZIONE
PERSONALE

