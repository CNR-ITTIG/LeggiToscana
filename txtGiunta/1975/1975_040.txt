Interventi finanziari  in favore  dei comuni  e loro consorzi per
l'attuazione della guardia medica notturna e festiva.

Il Consiglio Regionale ha approvato il 1-4-1975
Il Commissario del Governo ha apposto il visto il 2-5-1975
Il Presidente  della Giunta  Regionale promulga la seguente legge
regionale:

ARTICOLO UNICO

Fino al  riordinamento delle  funzioni in  materia di  assistenza
sanitaria, la  Regione attua  interventi finanziari  a favore dei
Comuni o dei Consorzi di cui alla legge regionale 20 agosto 1974,
n. 50,  che provvedano  alla organizzazione  della guardia medica
notturna e festiva.

Ai fini  di cui al precedente comma è autorizzata la spesa annua
di L. 350.000.000.

Il Consiglio  Regionale stabilisce  i criteri  e le  modalità di
assegnazione e  di erogazione  dei contributi  di  cui  al  primo
comma.

Le somme  non impegnate  nell'esercizio di  competenza,  potranno
essere utilizzate nell'esercizio successivo.

L'onere derivante  dall'applicazione della  presente legge  sarà
fronteggiato per  l'anno 1975  con le  disponibilità previste al
capitolo 10150 "Interventi finanziari in favore degli Enti locali
per l'attuazione  della guardia medica notturna e festiva" che si
istituisce con la seguente variazione di bilancio:

In diminuzione:

Titolo I - SPESE CORRENTI
Sez. 3a - Azione ed intervento in campo sociale
Rubr. 2a  -  Educazione  e  propaganda  igienico  -  sanitaria  -
Prevenzione e profilassi.

Cap. 09000
   Spese  per   la  profilassi   di   malattie
   infettive   e   sociali   comprese   quelle
   inerenti    l'acquisto     di     materiale
   profilattico,    di    esami    ed    altri
   accertamenti,  nonchè   la  fornitura   di
   medicinali specifici.
   Art. 10 - Profilassi della carie dentaria   L.      50.000.000
   Art. 20  - Acquisto  di  vaccini  ed  altro
   materiale profilattico                      L.      50.000.000

Cap. 09100
   Contributi agli  Enti  locali  territoriali
   per  il   funzionamento  dei   servizi   di
   prevenzione  delle   malattie   sociali   e
   contributi ai  Centri di  medicina  sociale
   già convenzionati  con il  Ministero della
   Sanità                                     L.     150.000.000

Cap. 09300
   Spese  e   contributi  per   la  propaganda
   sanitaria e l'educazione igienica           L.      50.000.000

Rubr. 4a - Assistenza sociale

Cap. 10800
   Assegni giornalieri agli hanseniani, ai tbc
   assistiti dal CPA durante il loro ricovero,
   nonchè  assegni   post  -   sanatoriali  e
   maggiorazioni  dovute  per  i  familiari  a
   carico -  Contributo ai CPA per il servizio
   di pagamento assegni sanatoriali            L.      50.000.000

Totale in diminuzione                          L.     350.000.000

Di nuova istituzione:

Rubr. 3a - Assistenza sanitaria ed ospedaliera.

Cap. 10150
   Interventi finanziari  in favore degli Enti
   locali territoriali  per l'attuazione della
   guardia medica notturna e festiva           L.     350.000.000

Totale di nuova istituzione                    L.     350.000.000

La spesa  per gli  anni successivi farà carico ai corrispondenti
capitoli dei relativi bilanci.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 10 maggio 1975.

La presente  legge è  stata approvata dal Consiglio Regionale il
1-4-1975 ed  è stata vistata dal Commissario del Governo il 2-5-
1975.



ASSISTENZA SANITARIA
ATTRIBUZIONI DELEGHE

