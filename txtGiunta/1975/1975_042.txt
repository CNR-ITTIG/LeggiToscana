Integrazioni  alla   legge  regionale  4  febbraio  1972,  n.  4,
concernente indennità  e rimborso  delle  spese  ai  consiglieri
regionali.

Il Consiglio Regionale ha approvato l'8-4-1975
Il Commissario del Governo ha apposto il visto il 10-5-1975
Il Presidente  della Giunta  Regionale promulga la seguente legge
regionale:

ARTICOLO UNICO

All'art. 6  della legge  4 febbraio  1972, n.  4 sono  aggiunti i
seguenti commi:

   "La corresponsione  dell'indennità e del rimborso delle spese
   cessa:

   - alla  data della prima riunione del Consiglio Regionale, per
     i componenti l'ufficio di presidenza;
   - fino  alla permanenza  nelle  rispettive    cariche,  per  i
     componenti la Giunta Regionale;
   - alla  data delle  elezioni per  il rinnovo    del  Consiglio
     Regionale, per gli altri consiglieri regionali.

   Ai Consiglieri  che  cessano  dalla  carica  nel  corso  della
   legislatura, l'indennità  ed il  rimborso  delle  spese  sono
   corrisposte fino a quando viene meno il diritto di partecipare
   alle sedute del Consiglio.

   L'indennità di carica ed il rimborso delle spese cessano, per
   i Consiglieri  e per  i componenti  la Giunta Regionale, dalla
   data dello  scioglimento  del  Consiglio  Regionale  nei  casi
   previsti dall'art. 126 della Costituzione."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 maggio 1975.

La presente legge è stata approvata dal Consiglio Regionale l'8-
4-1975 ed  è stata  vistata dal Commissario del Governo il 10-5-
1975.



ENTE REGIONE
ORGANI
PERSONALE

