Modifiche ed  integrazioni alla legge regionale 4 aprile 1973, n.
20 "Interventi a favore delle cooperative artigiane di garanzia".

Il Consiglio Regionale ha approvato il 24-3-1975
Il Commissario del Governo ha apposto il visto il 24-4-1975
Il Presidente  della Giunta  Regionale promulga la seguente legge
regionale:

ARTICOLO 1

Il secondo  comma dell'articolo  1 della legge regionale 4 aprile
1973, n. 20 è così sostituito:

   "I contributi  sono concessi  alle cooperative  formate da  un
   numero di soci non inferiore a 50, ovvero a 30 qualora abbiano
   la sede  sociale nel  territorio di  una comunità  montana, e
   aventi uno  statuto conforme  allo statuto  tipo approvato con
   delibera del  Consiglio regionale  26 luglio  1973, n.  417  e
   successive modificazioni o approvato dal Consiglio regionale."

ARTICOLO 2

Il primo  comma dell'articolo  2 della  legge regionale  4 aprile
1973, n. 20 è sostituito dal seguente:

   "La Regione  partecipa alla  formazione del  patrimonio  delle
   cooperative artigiane di garanzia con un contributo semestrale
   pari al  doppio delle quote di capitale sociale effettivamente
   versate dai soci della cooperativa nel corrispondente semestre
   del precedente  esercizio. Tale contributo, per le cooperative
   aventi  la  sede  sociale  nel  territorio  di  una  comunità
   montana, è pari al triplo delle quote di capitale sociale."

Il terzo  comma dell'articolo  2 della  legge regionale  4 aprile
1973, n. 20 è sostituito dal seguente:

   "Il contributo  sarà concesso  su domanda delle cooperative e
   sarà liquidato semestralmente in base all'elenco dei soci che
   dovrà essere  allegato alla  domanda stessa con l'indicazione
   delle quote  di capitale  sociale da  essi  versate.  All'atto
   della presentazione  delle  domande,  le  cooperative  debbono
   presentare copia  dello statuto  in vigore e, ogni anno, copia
   del bilancio  dell'esercizio  decorso  regolarmente  approvato
   dall'assemblea dei soci."

ARTICOLO 3

Il primo  comma dell'articolo  5 della  legge regionale  4 aprile
1973, n. 20 è sostituito dal seguente:

   "La Regione  corrisponde  ad  ogni  cooperativa  artigiana  di
   garanzia un  contributo fisso  di L.  300.000 per  le spese di
   esercizio dell'anno  precedente, aumentato, per le cooperative
   con oltre  100 soci,  della somma  di L.  3.000 per ogni socio
   eccedente tale numero."

Il secondo  comma dell'articolo  5 della legge regionale 4 aprile
1973, n. 20 è sostituito dal seguente:

   "Il contributo  di cui  al comma precedente viene liquidato in
   dodicesimi, computando  come un  mese intero  le  frazioni  di
   almeno 15 giorni."

ARTICOLO 4

Il primo  comma dell'articolo  6 della  legge regionale  4 aprile
1973, n. 20 è sostituito dal seguente:

   "Alle cooperative artigiane di garanzia di nuova costituzione,
   la Regione  corrisponde in  concorso  spese  di  impianto,  un
   contributo fisso di L. 1.000.000."

ARTICOLO 5

Il primo  comma dell'articolo  7 della  legge regionale  4 aprile
1973, n. 20 è sostituito dal seguente:

   "Sulle operazioni  bancarie di credito di esercizio, di durata
   non superiore  a 36 mesi e non assistite da altre agevolazioni
   in conto  interessi,  che  saranno  effettuate  dalle  imprese
   artigiane con  la  garanzia  delle  cooperative  artigiane  di
   garanzia, la  Regione concede un contributo sul tasso annuo di
   interesse, in  misura pari  al 4%.  Tale contributo per i soci
   delle cooperative  aventi  residenza  nel  territorio  di  una
   comunità montana è concesso nella misura del 5%."

Dopo il  quarto comma  dell'articolo 7  della legge  regionale  4
aprile 1973, n. 20 è aggiunto il seguente comma:

   "La giunta  regionale provvede  ad erogare,  entro  60  giorni
   dall'entrata in  vigore della  presente legge, le integrazioni
   dei contributi  già concessi  alle cooperative  artigiane  di
   garanzia nella  misura prevista  dagli articoli 2, 5 e 6 della
   legge regionale  4 aprile  1973, n. 20, derivanti dal maggiore
   ammontare stabilito con la presente legge."

ARTICOLO 6

All'articolo 8  della legge  regionale 4 aprile 1973, n. 20 viene
aggiunto il seguente comma:

   "Le somme  stanziate ai sensi della legge 4 aprile 1973, n. 20
   ed eventualmente  non impegnate  nell'esercizio di riferimento
   possono essere  utilizzate negli  esercizi successivi, in ogni
   caso non  oltre il  secondo anno successivo a quello in cui fu
   iscritto lo stanziamento."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 3 maggio 1975.

La presente  legge è  stata approvata dal Consiglio regionale il
24-3-1975 ed  è stata vistata dal Commissario del Governo il 24-
4-1975.



ARTIGIANATO
COOPERATIVE
CREDITO

