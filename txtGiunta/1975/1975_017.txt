Modifiche alla legge regionale n. 16/1975 recante "Norme relative
ai programmi di fabbricazione e alle zone agricole".

Il Consiglio Regionale ha approvato il 17-2-1975
Il Commissario del Governo ha apposto il visto il 21-2-1975
Il Presidente  della Giunta  Regionale promulga la seguente legge
regionale:

ARTICOLO UNICO

Il primo  comma dell'art.  4 della  LR n.  16/1975 recante "Norme
relative ai  programmi di fabbricazione e alle zone agricole", è
sostituito dal seguente:

   "Nelle  zone   previste  dagli   strumenti   urbanistici   con
   destinazione agricola  - zone  omogenee E secondo il DM (LLPP)
   2-4-1968, n.  1444 -  fino all'approvazione  dei piani di zona
   che definiscano,  per  lo  sviluppo  delle  aree  extraurbane,
   l'utilizzazione  agricolo   -  forestale,   le  opere   e   le
   infrastrutture necessarie  per  le  attività  produttive,  le
   eventuali residenze e i relativi servizi, e comunque non oltre
   tre anni dalla data di entrata in vigore della presente legge,
   non sono  consentite nuove costruzioni con destinazione di uso
   residenziale".

Il terzo  comma dell'art.  5 della citata legge è sostituito dal
seguente:

   "Nel caso  di edifici  ricadenti nelle  zone di rispetto delle
   strade, potranno  essere autorizzati gli ampliamenti di cui al
   comma  precedente   purchè   non   comportino   l'avanzamento
   dell'edificio esistente  verso il fronte stradale, fatta salva
   comunque la  competenza degli  organi statali  in  materia  di
   demanio statale e di sicurezza del traffico".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 24 febbraio 1975.

La presente  legge è  stata approvata dal Consiglio Regionale il
17-2-1975 ed  è stata vistata dal Commissario del Governo il 21-
2-1975.



AGRICOLTURA
URBANISTICA

