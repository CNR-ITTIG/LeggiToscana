Norme integrative  della legge  regionale 5  giugno 1972, n. 11 e
della legge regionale 16 luglio 1974, n. 39.

Il Consiglio Regionale ha approvato il 24-3-1975
Il Commissario del Governo ha apposto il visto il 28-4-1975
Il Presidente  della Giunta  Regionale promulga la seguente legge
regionale:

ARTICOLO 1

Fino a  quando non  sarà provveduto con apposita legge regionale
alla  delega   agli  Enti   locali  territoriali  delle  funzioni
amministrative di  cui al decreto del Presidente della Repubblica
14 gennaio  1972, n. 4 la Giunta Regionale delibera sul diritto e
la misura  dell'indennità di  residenza a  favore dei farmacisti
rurali, sul  diritto al contributo per la gestione dei dispensari
farmaceutici nonchè  sul  diritto  al  contributo  spettante  ai
Comuni gestori di farmacie rurali e sulla misura di esso.

ARTICOLO 2

Sono abrogate  le norme  che prevedono  l'acquisizione di  pareri
obbligatori  di   consigli,  comitati   e  di   altri   organismi
nell'ambito delle  materie trasferite  alla competenza  regionale
nel settore  socio -  sanitario e  della formazione  dei relativi
operatori.

ARTICOLO 3

Le funzioni  di cui  all'art. 1  della presente legge sono svolte
dalla Giunta Regionale ai sensi dell'art. 4 della legge regionale
5 giugno 1972, n. 11.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 5 maggio 1975.

La presente  legge è  stata approvata dal Consiglio Regionale il
24-3-1975 ed  è stata vistata dal Commissario del Governo il 28-
4-1975.



FARMACI
ATTRIBUZIONI DELEGHE

