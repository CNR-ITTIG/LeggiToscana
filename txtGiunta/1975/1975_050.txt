Fusione tra  gli Enti  ospedalieri "Ospedale  della Misericordia"
con sede  in Montevarchi,  "Alberti"  con  sede  in  S.  Giovanni
Valdarno e  "Ospedale ambulatorio della Misericordia" con sede in
Terranuova Bracciolini.

Il Consiglio Regionale ha approvato il 28-4-1975
Il Commissario del Governo ha apposto il visto il 17-5-1975
Il Presidente  della Giunta  Regionale promulga la seguente legge
regionale:

ARTICOLO UNICO

In attesa  del Piano regionale transitorio della Regione Toscana,
la  Giunta   regionale  è  autorizzata  a  procedere,  ai  sensi
dell'art. 6  della legge  12 febbraio  1968, n.  132  e  per  gli
effetti previsti  dalla detta  legge,  alla  fusione  degli  Enti
ospedalieri:

- "Ospedale  Ambulatorio della  Misericordia"  -  con    sede  in
  Terranuova Bracciolini;
- "Alberti" - con sede in San Giovanni Valdarno;
- "Ospedale della Misericordia" - con sede in Montevarchi.

L'Ente ospedaliero unico che risulta dalla fusione stessa ha sede
legale nel Comune di Montevarchi ed ha tre stabilimenti di cura e
diagnosi  posti   rispettivamente  nell'ambito  territoriale  del
Comune  di   Terranuova  Bracciolini,   S.  Giovanni  Valdarno  e
Montevarchi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 23 maggio 1975.

La presente  legge è  stata approvata dal Consiglio regionale il
28-4-1975 ed  è stata vistata dal Commissario del Governo il 17-
5-1975.



ENTI SANITARI
ORDINAMENTO

