Contributi spese correnti comunità montane.

Il Consiglio Regionale ha approvato il 22-4-1975
Il Commissario del Governo ha apposto il visto il 21-5-1975
Il Presidente  della Giunta  Regionale promulga la seguente legge
regionale:

ARTICOLO 1

La Regione  eroga alle  comunità montane  costituite nel proprio
territorio ai  sensi della  legge regionale  1-12-1972, n.  31 un
contributo di  L. 150  milioni  per  il  finanziamento  di  spese
correnti di esercizio.

ARTICOLO 2

La misura  del contributo  da erogare  ad ogni  comunità montana
viene determinata nel modo seguente:

a) L. 3.500.000 in misura uguale per ogni comunità;
b) l'importo  residuale  della    somma  complessiva    stabilita
   dall'art. 1  della presente legge, risultante in L. 66.000.000
   verrà ripartito  nella misura  di 6/10 in proporzione diretta
   alla superficie  territoriale e di 4/10 in proporzione diretta
   alla  popolazione   residente  nel   territorio  di   ciascuna
   comunità,  determinata   sulla  base   della   più   recente
   pubblicazione dell'ISTAT  Per quei Comuni il cui territorio è
   parzialmente compreso  nella comunità  la popolazione  verrà
   determinata sulla  base dei  dati disponibili  presso i Comuni
   stessi.

ARTICOLO 3

Il contributo  finanziario, di  cui alla  presente legge,  potrà
essere utilizzato dalle comunità montane per spese generali e di
gestione, con  l'esclusione di  competenze ed  oneri relativi  al
personale dipendente.

Lo stesso  contributo sarà  liquidato  con  provvedimento  della
Giunta regionale.

ARTICOLO 4

All'onere complessivo  derivante dall'applicazione della presente
legge,  previsto  in  L.  150.000.000,  sarà  fatto  fronte  per
l'esercizio 1975  con i  fondi previsti al cap. 21250 "Contributi
alle Comunità montane" per il finanziamento di spese correnti di
esercizio  del   bilancio  relativo   al  corrente  anno  che  si
istituisce con la seguente variazione di bilancio.

Capitolo da ridurre:

Tit. I - SPESE CORRENTI
Sez. 5a - Oneri non ripartibili
Rubr. 7a - Fondo globale

Cap. 17400
   Fondo per il finanziamento di provvedimenti
   legislativi in corso di adozione            L.     150.000.000

Capitolo di nuova istituzione:

Tit. II - SPESE IN CONTO CAPITALE
Sez. 4a - Azione ed interventi in campo economico
Rubr. 5a - Sviluppo della montagna

Cap. 21250
   Contributo alle  comunità montane  per  il
   finanziamento   di    spese   correnti   di
   esercizio                                   L.     150.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 28 maggio 1975.

La presente  legge è  stata approvata dal Consiglio regionale il
22-4-1975 ed  è stata vistata dal Commissario del Governo il 21-
5-1975.



ENTI TERRITORIALI

