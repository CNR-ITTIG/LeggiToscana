Norme   transitorie   per   consentire   l'attività   dell'ERTAG
nell'esercizio finanziario 1975.

Il Consiglio Regionale ha approvato il 28-4-1975
Il Commissario del Governo ha apposto il visto il 30-5-1975
Il Presidente  della Giunta  Regionale promulga la seguente legge
regionale:

ARTICOLO 1

L'Ente regionale  toscano  di  assistenza  tecnica  e  gestionale
(ERTAG), fino all'entrata in vigore del primo bilancio preventivo
che, in  forza dell'art. 10, secondo comma, della legge regionale
5 giugno  1974, n.  31, sarà  approvato unitamente  al  bilancio
preventivo 1976 della Regione, è autorizzato ad assumere impegni
e, conseguentemente,  ad emettere  mandati di  pagamento, per  un
importo massimo pari al 20% del contributo regionale.

Gli impegni,  fermo l'importo  massimo di cui al primo comma, non
potranno superare gli importi sotto indicati:

- L.  35.000.000 per  indennità, trasferte,  missioni e rimborsi
  spese agli  organi dell'ente  e  ai  membri  delle  commissioni
  tecniche;
- L.  70.000.000  per  le  necessità  di  primo  impianto,  come
  affitti, acquisto  mobili  e  attrezzature  varie,  acquisto  o
  noleggio macchine  per ufficio, e per tutte le spese necessarie
  al funzionamento  dell'Ente, ivi  comprese acquisto  di  libri,
  abbonamenti a giornali e riviste tecniche e scientifiche, spese
  per iniziative  volte a  far conoscere le attività dell'Ente e
  per   organizzazione    o   partecipazione    a   convegni    e
  manifestazioni;
- L.  359.000.000  per  interventi  nei    settori  indicati  nel
  programma di  attività approvato  dal  Consiglio  regionale  e
  secondo le priorità ivi previste.

ARTICOLO 2

Il rendiconto  degli impegni  presi e  dei mandati  di  pagamento
emessi sarà  allegato al  bilancio consuntivo  della Regione per
l'esercizio 1975.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 5 giugno 1975.

La presente  legge è  stata approvata dal Consiglio Regionale il
28-4-1975 ed  è stata vistata dal Commissario del Governo il 30-
5-1975.



ORGANIZZAZIONI
SVILUPPO ECONOMICO

