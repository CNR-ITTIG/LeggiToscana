Fusione tra  enti ospedalieri: Ospedale di Scansano, Ospedale "G.
Pizzetti" di Grosseto ed Ospedale della Misericordia.

Il Consiglio Regionale ha approvato l'11-3-1975
Il Commissario del Governo ha apposto il visto il 14-4-1975
Il Presidente  della Giunta  Regionale promulga la seguente legge
regionale:

ARTICOLO UNICO

In attesa  del  Piano  regionale  ospedaliero  transitorio  della
Regione Toscana,  la Giunta Regionale è autorizzata a procedere,
ai sensi  dell'art. 6  della legge  12-2-1968, n.  132, e per gli
effetti previsti  dalla detta  legge,  alla  fusione  degli  Enti
ospedalieri:

- Ospedale civile con sede in Scansano;
- Ospedale "G. Pizzetti" con sede in Grosseto;
- Ospedale della Misericordia con sede in Grosseto.

L'Ente ospedaliero unico che risulta dalla fusione stessa ha sede
legale nel  Comune di Grosseto ed ha tre stabilimenti di diagnosi
e cura  posti nell'ambito  territoriale del  Comune di Grosseto e
del Comune di Scansano dei quali lo stabilimento, già denominato
Ospedale GA Pizzetti, svolge una attività a prevalente indirizzo
pneumologico.

L'Ente ospedaliero assume la classificazione di Ospedale Generale
provinciale e la denominazione di Ente Ospedaliero di Grosseto.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 aprile 1975.

La presente legge è stata approvata dal Consiglio Regionale l'11
marzo 1975  ed è stata vistata dal Commissario del Governo il 14
aprile 1975



ENTI SANITARI
ORDINAMENTO

