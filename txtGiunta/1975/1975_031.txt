Modifica all'art.  3 della  legge regionale  n. 8  del 3-2-1975 e
variazioni allo  stato di  previsione della  spesa  del  bilancio
relativo all'anno finanziario 1975.

Il Consiglio Regionale ha approvato il 17-3-1975
Il Commissario del Governo ha apposto il visto il 16-4-1975
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 3  della legge  regionale n.  8 del 3-2-1975 è modificato
come segue:

   "Per l'attuazione della presente legge è autorizzata la spesa
   complessiva di L. 3.050.000.000 a carico del capitolo n. 14750
   "Provvidenze nel  settore dei  trasporti pubblici  di linea  -
   Contributi  intesi   a  garantire  l'efficienza  dei  pubblici
   servizi di linea automobilistici e filoviari" del bilancio per
   l'anno 1975  che si  istituisce con la seguente variazione: Di
   nuova istituzione:

   Tit. I - SPESE CORRENTI
   Sez. 4a - Azione ed interventi in campo economico.
   Rubr. 12a - Trasporti.

   Cap. 14750
       "Provvidenze nel  settore dei trasporti
       pubblici di linea - Contributi intesi a
       garantire  l'efficienza   dei  pubblici
       servizi  di   linea  automobilistici  e
       filoviari"                              L.   3.050.000.000

   Alla  copertura  della  relativa  spesa  si  provvede  con  le
   disponibilità finanziarie  residuate al  capitolo  23500  del
   Bilancio 1974 avvalendosi del disposto dell'art. 1 della legge
   n. 64 del 27-2-1955.

   Le  somme   eventualmente  non  impegnate  nel  corrente  anno
   potranno   essere    utilizzate   nel    prossimo    esercizio
   finanziario."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 21 aprile 1975

La presente  legge è  stata approvata dal Consiglio Regionale il
17-3-1975 ed  è stata vistata dal Commissario del Governo il 16-
4-1975.



ENTE REGIONE
BILANCIO

