Modifiche ed  integrazioni alla  legge regionale 24-7-1973, n. 42
"Contributi alle cooperative e consorzi tra imprese artigiane"

Il Consiglio Regionale ha approvato il 24-3-1975
Il Commissario del Governo ha apposto il visto il 24-4-1975
Il Presidente  della Giunta  Regionale promulga la seguente legge
regionale:

ARTICOLO 1

All'articolo 1  della legge  regionale 24  luglio 1973,  n. 42 è
aggiunto il seguente comma:

   "La Regione  eroga ai  consorzi e  cooperative  di  2o  grado,
   costituite fra  non meno  di cinque  consorzi e cooperative di
   cui al  primo comma  dell'articolo 1  della legge regionale 24
   luglio 1973,  n. 42 i contributi di cui all'articolo 2 secondo
   le percentuali,  le modalità  e le  procedure  indicate  agli
   articoli 3, 4 e 5 in quanto applicabili, nonchè un contributo
   sulle spese  di gestione  ai  sensi  dell'articolo  5,  ultimo
   comma, della presente legge."

ARTICOLO 2

Il primo  comma dell'articolo  3 della  legge regionale 24 luglio
1973, n. 42 è sostituito dal seguente:

   "I contributi  previsti al  primo comma  dell'articolo 2 della
   legge regionale 24 luglio 1973, n. 42 sono accordati in misura
   non superiore  al 50%  della spesa  riconosciuta ammissibile e
   comunque non  potranno eccedere,  per ogni singola iniziativa,
   la somma  di L. 20.000.000. Tale cifra rappresenta altresì il
   limite massimo  di cui  può complessivamente beneficiare, nel
   corso di  uno stesso anno, ogni cooperativa o consorzio per le
   iniziative di cui al predetto primo comma dell'articolo 2. Non
   sono ammesse a contributo le iniziative di importo complessivo
   inferiore a L. 1.000.000."

ARTICOLO 3

All'articolo 4  della legge  regionale 24  luglio 1972,  n. 42 è
aggiunto il seguente terzo comma:

   "Per i  consorzi di 2o grado le domande, intese ad ottenere il
   contributo sulle spese di gestione, sono dirette al presidente
   della giunta  regionale, entro  il 30  gennaio di ogni anno, e
   devono  contenere   l'elenco  dei   consorzi   o   cooperative
   associate, con  l'indicazione della  sede e  attività e con i
   seguenti allegati:

   - copia  conforme  dell'atto  costitutivo  e  dello    statuto
     sociale;
   - programma  di  massima    dell'attività  che  si    intende
     effettuare, deliberato dagli organi competenti dell'ente con
     una relazione  illustrativa atta  a dimostrarne  l'idoneità
     tecnica ed  economica nonchè  con  il  preventivo  sommario
     della spesa;
   - relazione  sulla  utilizzazione  degli  eventuali precedenti
     contributi regionali."

ARTICOLO 4

Il secondo  comma dell'articolo 5 della legge regionale 24 luglio
1973, n. 42 è sostituito dal seguente:

   "Il  Comune  esprime  il  proprio  motivato  parere  anche  in
   relazione alla  compatibilità della localizzazione dell'opera
   con gli strumenti urbanistici ed alla misura del contributo da
   concedere, provvedendo  al  successivo  invio  degli  atti  al
   presidente della  Giunta regionale  entro 15 giorni dalla data
   di ricevimento della domanda."

ARTICOLO 5

Il primo  comma dell'articolo  6 della  legge regionale 24 luglio
1973, n. 42 è sostituito dal seguente:

   "Per le cooperative e consorzi fra imprese artigiane la giunta
   regionale istruisce  le domande presentate, indica l'ammontare
   della spesa riconosciuta ammissibile e, sentita la commissione
   regionale  per   l'artigianato,  propone   al  consiglio   gli
   eventuali criteri di priorità ed il programma di ripartizione
   dei fondi disponibili, segnalando altresì, anche in relazione
   alla compatibilità  dei costi  prospettati  per  la  opera  o
   l'iniziativa,  gli   eventuali  casi   di  inammissibilità  a
   contributo."

Il quarto comma dell'art. 6 della legge regionale 24 luglio 1973,
n. 42 è sostituito dal seguente:

   "Il contributo  è concesso  con  deliberazione  della  Giunta
   regionale, nei  limiti dell'ammontare  già fissato  e  previo
   accertamento delle spese effettivamente sostenute, nonchè del
   rispetto dei  termini di  cui al comma 3 della legge regionale
   24 luglio 1973, n. 42 per l'attuazione dell'iniziativa."

Sono inoltre aggiunti i seguenti sesto e settimo comma:

   "Per i  consorzi di  2o grado la Giunta regionale istruisce le
   domande con l'ausilio dell'ente regionale toscano d'assistenza
   tecnica e  gestionale e,  sentita la commissione regionale per
   l'artigianato, propone  al consiglio la relativa cifra globale
   da erogare  ed il programma di ripartizione, secondo i criteri
   che tengano conto del numero dei consorzi aderenti ai consorzi
   di 2o  grado, dei programmi elaborati dagli stessi consorzi di
   2o grado  e  di  ogni  altro  elemento  ritenuto  utile.  Tale
   contributo è  erogato con  delibera della Giunta regionale in
   conformità  al   programma  di   ripartizione  approvato  dal
   consiglio regionale.

   Ai  consorzi  e  alle  cooperative  di  2o  grado,  costituiti
   successivamente al  31 gennaio  di ogni  anno, è  concesso  a
   domanda e  con  gli  allegati  di  cui  all'articolo  3  della
   presente  legge,  con  delibera  del  consiglio  regionale  su
   proposta della  Giunta regionale,  un contributo  di spese  di
   gestione pari  a L. 100.000 per ogni mese o frazione superiore
   a 15 giorni, dalla data di presentazione della domanda fino al
   31 dicembre successivo."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 3 maggio 1975.

La presente  legge è  stata approvata dal Consiglio regionale il
24-3-1975 ed  è stata vistata dal Commissario del Governo il 24-
4-1975.



ARTIGIANATO
COOPERATIVE

