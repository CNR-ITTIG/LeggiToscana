Modifiche alla legge regionale 19 aprile 1973, n. 25.

Il Consiglio Regionale ha approvato il 22-4-1975
Il Commissario del Governo ha apposto il visto il 21-5-1975
Il Presidente  della Giunta  Regionale promulga la seguente legge
regionale:

ARTICOLO UNICO

Alla legge  regionale 19  aprile 1973,  n. 25, recante contributi
per gli  impianti fissi dei trasporti pubblici, sono apportate le
seguenti integrazioni e correzioni:

Art. 2 - Al termine dell'articolo aggiungere:

   "ovvero 'una  tantum' fino  alla misura massima dell'80% della
   spesa necessaria per la realizzazione dei programmi suddetti".

Art. 4 - L'intero articolo viene così sostituito:

   "Per l'attuazione  della presente legge viene autorizzata, per
   l'anno 1975,  la spesa  di L.  163.843.750 a  carico del  cap.
   22800 del bilancio per l'esercizio finanziario 1975.

   L'onere relativo  agli esercizi  finanziari fino  al 1986, nel
   limite  di   spesa  di   cui  al  comma  1,  farà  carico  ai
   corrispondenti capitoli dei relativi bilanci.

   Le somme  stanziate con  la presente  legge  e  non  impegnate
   nell'esercizio di  riferimento possono essere utilizzate entro
   il biennio successivo".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 28 maggio 1975.

La presente  legge è  stata approvata dal Consiglio regionale il
22-4-1975 ed  è stata vistata dal Commissario del Governo il 21-
5-1975.



TRASPORTI

