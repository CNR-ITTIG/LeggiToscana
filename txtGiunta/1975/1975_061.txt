Istituzione della Consulta Regionale Toscana dei beni culturali e
naturali.

Il Consiglio Regionale ha approvato il 28-4-1975
Il Commissario del Governo ha apposto il visto il 26-5-1975
Il Presidente  della Giunta  Regionale promulga la seguente legge
regionale:

ARTICOLO 1

E' istituita  la Consulta  Regionale Toscana dei beni culturali e
naturali.

La Consulta  Regionale dei  beni culturali e naturali è l'organo
consultivo del Consiglio e della Giunta della Regione Toscana per
l'esercizio  delle   funzioni  legislative  e  amministrative  di
competenza regionale  e di quelle delegate relative al patrimonio
e agli istituti culturali della Regione.

ARTICOLO 2

La Consulta  Regionale Toscana  dei beni  culturali e naturali è
composta da:

a) un  componente rappresentante  della Giunta  Regionale che  la
   presiede;
b) i  presidenti,  o  loro  delegati,    delle    Amministrazioni
   provinciali della Toscana;
c) 18  sindaci o  un loro  delegato, di  cui sei  dei Comuni  con
   popolazione  fino  a  10.000  abitanti,  sei  tra  quelli  con
   popolazione compresa  fra i  10.000 e  i 30.000 abitanti e sei
   tra  quelli   con  popolazione  superiore  a  30.000  abitanti
   designati dall'ANCI regionale;
d) 11  esperti scelti  tra il personale scientifico tecnico degli
   istituti culturali  degli Enti  locali  e  d'interesse  locale
   della Toscana  e tra i docenti di disciplina attinenti ai fini
   istituzionali della  presente legge,  designati dal  Consiglio
   regionale, con voto limitato a 6;
e) 3  studiosi in  rappresentanza della vita culturale, designati
   dal Consiglio regionale, con voto limitato a 2;
f) il Soprintendente o un delegato delle seguenti Amministrazioni
   statali di tutela:
   - Soprintendenza  ai   monumenti  e  alle    gallerie  per  la
     Provincia di Arezzo;
   - Soprintendenza  alle gallerie  per le  Province di Firenze e
     Pistoia;
   - Soprintendenza  ai monumenti  delle Provincie  di Firenze  e
     Pistoia;
   - Soprintendenza alle antichità dell'Etruria;
   - Soprintendenza archivistica per la Toscana;
   - Soprintendenza  ai monumenti e alle gallerie per le Province
     di Pisa - Livorno - Lucca - Massa Carrara;
   - Soprintendenza  alle gallerie  per le  Province di  Siena  e
     Grosseto;
   - Soprintendenza  ai  monumenti  delle  Province  di  Siena  e
     Grosseto;
g) 1  rappresentante per  ciascuna delle  Università di Firenze,
   Pisa   e   Siena,   designato   dai   relativi   consigli   di
   amministrazione;
h) 3 rappresentanti della Conferenza episcopale toscana;
i) 3  rappresentanti,  uno  per  ciascuna,  delle  Organizzazioni
   sindacali   maggiormente    rappresentative,   designati   dai
   rispettivi comitati direttivi regionali;
l) 4  rappresentanti  delle    Associazioni  del    tempo  libero
   maggiormente   rappresentative,   designati   dai   rispettivi
   comitati direttivi regionali;
m) un rappresentante della Biblioteca nazionale di Firenze;
n) un rappresentante degli Archivi di Stato della Toscana.

ARTICOLO 3

La Consulta  Regionale Toscana  dei beni  culturali e naturali è
nominata con decreto del Presidente della Giunta Regionale e dura
in carica quattro anni.

I membri della Consulta Regionale durano in carica quattro anni e
possono essere  riconfermati una  sola volta se non sono nominati
in relazione alla carica ricoperta.

Se taluno  dei membri  viene a  mancare per  qualsiasi  causa  la
Giunta Regionale  promuove gli  atti per la sostituzione, secondo
la procedura  prevista per la nomina. Il sostituto dura in carica
sino alla scadenza del quadriennio.

ARTICOLO 4

Nella prima adunanza i membri della Consulta Regionale eleggono i
due vice - presidenti a maggioranza assoluta dei componenti.

La Consulta  Regionale è  convocata dal  presidente  almeno  una
volta  ogni   trimestre  e,  comunque,  tutte  le  volte  che  il
presidente o un terzo dei membri lo ritengono necessario.

La Consulta  Regionale può  articolarsi in commissioni di studio
per l'esame di particolari problemi.

ARTICOLO 5

La Consulta  Regionale Toscana  dei  beni  culturali  e  naturali
formula proposte  alla Giunta  e al Consiglio regionali per tutte
le questioni  riguardanti l'indirizzo generale delle attività di
cui all'art. 1 della presente legge.

Il Consiglio  e la  Giunta Regionali  possono chiedere  il parere
della  Consulta   regionale  sui   provvedimenti  legislativi   e
amministrativi relativi  ai settori  di attività di cui all'art.
117 della  Costituzione o  in settori  per  i  quali  la  Regione
esercita funzioni  delegate ai  sensi del  comma 2  dell'art. 118
della Costituzione.

Il presidente  del Consiglio  regionale assegna il termine per la
formulazione del parere.

I pareri  espressi dalla  Consulta Regionale  sulle  proposte  di
legge  d'iniziativa  della  Giunta  toscana  sono  comunicati  al
Consiglio Regionale  all'atto  della  presentazione  dei  disegni
stessi.

ARTICOLO 6

Ai  componenti   la  Consulta  Regionale  dei  beni  culturali  e
naturali, di  cui alle  lettere  d)  ed  e),  è  attribuita  una
indennità per  ogni giornata  di seduta  di L. 10.000 e comunque
per un numero di sedute non superiore a 18 giornate all'anno.

L'indennità indicata  nel precedente  comma si  intende al lordo
delle ritenute  fiscali e  la sua  corresponsione  decorre  dalla
prima  seduta  alla  quale  ciascun  componente  la  Consulta  ha
partecipato.

Alla  liquidazione  dell'indennità  provvede  periodicamente  la
Giunta Regionale  sulla base  di  prospetti  riepilogativi  delle
presenze sottoscritti  dal  presidente  e  dal  segretario  della
Consulta Regionale Toscana dei beni culturali e naturali.

Per  i   membri  della   Consulta  Regionale  Toscana  che  siano
Consiglieri Regionali  o dipendenti  della Regione  o  dipendenti
dello Stato,  si provvede  ai sensi, rispettivamente, della legge
regionale 4-2-1972, n. 4, della legge regionale 6-10-1973, n. 54,
del DPR 30-6-1972, n. 734.

Ai componenti  che risiedono in un Comune diverso da quello della
Consulta Regionale  Toscana spetta, quando si rechino alla seduta
della Consulta,  un trattamento  economico  di  trasferta  di  L.
15.000 per  ogni 24  ore e, per le trasferte di durata inferiore,
di 1/24 della diaria intera per ogni ora.

Ai componenti  di cui al comma precedente è altresì corrisposto
un rimborso  delle spese  di viaggio nella misura di L. 40 a km.,
calcolando la  distanza ferroviaria  dal Comune  di  residenza  a
quello dove ha sede la Consulta Regionale Toscana.

Ai componenti della Consulta Regionale Toscana che per ragioni di
ufficio  si  rechino  fuori  dalla  sede  presso  la  quale  sono
nominati, compete  il trattamento  di missione,  secondo le norme
della legge regionale 31-1-1972, n. 3.

La missione deve essere autorizzata dal Presidente della Consulta
Regionale Toscana.

La spesa  derivante dall'applicazione  della presente  legge  per
l'anno 1975 farà carico al cap. 05600 del bilancio di previsione
dell'anno in corso.

Per gli  anni successivi  la spesa farà carico ai corrispondenti
capitoli dei relativi bilanci di previsione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 31 maggio 1975.

La presente  legge è  stata approvata dal Consiglio regionale il
28-4-1975 ed  è stata vistata dal Commissario del Governo il 26-
5-1975.



BENI CULTURALI
ORGANI
ORDINAMENTO

