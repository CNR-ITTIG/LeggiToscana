Modifiche ed  interpretazione autentica  della LR 18 maggio 1998,
n. 25  concernente: "Norme  per la  gestione  dei  rifiuti  e  la
bonifica dei siti inquinati".

Il Consiglio Regionale ha approvato il 23-11-1999
Il Commissario del Governo ha apposto il visto il 17-12-1999
Il Presidente  della Giunta  Regionale promulga la seguente legge
regionale:

ARTICOLO 1
(Modifica dell'art.  26 della  Legge regionale 18 maggio 1998, n.
25)

1. La  seconda parte  della lettera e), comma 2, dell'articolo 26
della Legge regionale 18 maggio 1998, n. 25, è così sostituita:

   "La tariffa  è applicata  in forma differenziata in relazione
   direttamente proporzionale  alla minore  produzione di rifiuti
   ed inversamente proporzionale alla più elevata percentuale di
   raccolta differenziata raggiunta".
   
ARTICOLO 2
(Modifica dell'articolo  28 della Legge regionale 18 maggio 1998,
n. 25)

1. La  lettera b)  del  comma  1  dell'articolo  28  della  Legge
regionale 18 maggio n. 25 è sostituita dalla seguente:

   "b) I  soggetti beneficiari  degli investimenti sono tenuti al
   rimborso dei  finanziamenti, senza  alcun onere per interessi,
   in un  periodo massimo  di tre  anni. La Giunta regionale, con
   l'atto di  concessione del finanziamento, determina il periodo
   e  le  modalità  con  le  quali  deve  essere  effettuato  il
   rimborso".
   
ARTICOLO 3
(Interpretazione autentica dell'articolo 30 della Legge regionale
18 maggio 1998, n. 25)

1. La norma del comma 4 dell'articolo 30 della Legge regionale 18
maggio 1998, n. 25, che prevede l'applicazione del tributo di cui
alla legge  regionale 29 luglio 1996, n. 60, nella misura massima
prevista dall'articolo  3, comma 29 della legge 28 dicembre 1995,
n. 549,  limitatamente alle  ipotesi di  cui alle lettere a) e c)
del comma  4 dell'articolo  30 della  Legge regionale  n. 25  del
1998, deve essere interpretata come riferentesi esclusivamente al
deposito  in   discarica  dei   rifiuti  urbani,   come  definiti
dall'articolo 7 del decreto legislativo 5 febbraio 1997, n. 22.

ARTICOLO 4
(Modifica all'articolo  30 della  Legge regionale 18 maggio 1998,
n. 25)

1. Il  comma 5  dell'articolo 30  della Legge regionale 18 maggio
1998, n. 25, è sostituito dal seguente:

   "5. L'accertamento  relativo al raggiungimento degli obiettivi
   di raccolta  riferenziata è effettuato dalla Giunta regionale
   annualmente alla data stabilita con deliberazione della Giunta
   regionale  di   cui  all'articolo   15,  comma   1  ed  avendo
   riferimento agli  obiettivi il cui termine di conseguimento è
   già  scaduto   alla   data   di   accertamento.   L'ammontare
   dell'imposta è in ogni caso ricalcolato annualmente, tanto in
   aumento  che   in  diminuzione,  a  decorrere  dalla  data  di
   riferimento dell'accertamento  ed in relazione alle risultanze
   dello stesso."
   
2. All'articolo  30 della  Legge regionale 18 maggio 1998, n. 25,
è aggiunto il seguente sesto comma:

   "6. Negli ambiti territoriali in cui la Comunità d'ambito non
   è costituita,  nell'ipotesi in  cui l'obiettivo  di  raccolta
   differenziata  di   cui  all'art.24,   comma  1,  del  decreto
   legislativo 5  febbraio 1997,  n. 22, non sia stato raggiunto,
   il raggiungimento dell'obiettivo è riferito ai singoli comuni
   compresi nell'ambito.
   
   Negli  ambiti   ottimali  dove   la  Comunità   d'ambito   è
   costituita,  il  raggiungimento  dell'obbiettivo  di  raccolta
   differenziata, di  cui  all'art.  24,  comma  1,  del  decreto
   legislativo 5  febbraio 1997,  n. 22,  è riferito  ai singoli
   comuni  compresi   nell'ambito  fino   al  primo  accertamento
   successivo all'adozione della tariffa, di cui all'articolo 26,
   comma 2, lettera e)."

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Chiti

Firenze, 22 dicembre 1999

La presente  legge è  stata approvata dal Consiglio Regionale il
23-11-1999 ed è stata vistata dal Commissario del Governo il 17-
12-1999.



RIFIUTI

