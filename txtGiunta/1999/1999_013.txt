IRPET - (Istituto Regionale per la Programmazione Economica della
Toscana). Bilancio di previsione per l'esercizio finanziario 1999

Il Consiglio Regionale ha approvato il 09-02-1999
Il Commissario del Governo ha apposto il visto il 05-03-1999
Il Presidente  della Giunta  Regionale promulga la seguente legge
regionale:

ARTICOLO 1

Ai sensi  dell'art. 11  della LR  29.7.96 n.  59 è  approvato il
bilancio  di   previsione  per   l'esercizio  1999  dell'Istituto
Regionale per  la Programmazione Economica della Toscana (IRPET),
come risulta  dalla deliberazione  n. 19 del 25.11.98 assunta dal
Consiglio  di   Amministrazione  dell'IRPET,  che,  annesso  alla
presente legge, ha le seguenti risultanze contabili:

                             ENTRATA
                                
                       Residui        Competenza       Cassa
-----------------------------------------------------------------
Avanzo di amm.ne
applicato es. 1998                   713.184.766
Giacenza di cassa
al 01.01.99                                        1.122.223.957
Titolo I
Entrate correnti   2.071.350.000   5.249.500.000   6.865.490.000
Titolo II
Partite di giro       15.593.498   1.421.000.000   1.436.593.498
                   -------------   -------------   -------------
Totale Entrata L.  2.086.943.498   7.383.684.766   9.424.307.455
                   =============   =============   =============

                             USCITA
                                
                       Residui        Competenza       Cassa
-----------------------------------------------------------------
Titolo I
Spese correnti     1.751.964.552   5.189.500.000   6.669.464.552
Titolo II
Spese in conto
capitale             320.206.617     385.000.000     670.172.400
Titolo III
Spese per partite
di giro              156.872.881   1.421.000.000   1.463.734.218
Fondi di riserva
speciali                             388.184.766     620.936.285
                   -------------   -------------   -------------
Totale Uscita      2.229.044.050   7.383.684.766   9.424.307.455
                   =============   =============   =============

ARTICOLO 2

L'IRPET è  autorizzato ad adottare nel corso dell'esercizio 1999
variazioni al  bilancio ai  sensi del  comma 2-bis  dell'art.  11
della LR 29.7.96 n. 59.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Firenze, 10 marzo 1999

Marcucci
(incaricata con DPGR n. 221 del 15.6.95)

La presente  legge è  stata approvata dal Consiglio regionale il
09.02.1999 ed  è stata  vistata dal  Commissario del  Governo il
05.03.1999

ALLEGATI
Bilancio  di   previsione  per   l'esercizio  finanziario   1999.
Approvazione.

                              IRPET
Istituto Regionale per la Programmazione Economica della Toscana
                                
                                      Seduta del 25 novembre 1998
                                              Deliberazione n. 19
                                                                 
Sono presenti i consiglieri:

Paolo  COCCHI,   Marcello   FAZZINI,   Marco   MARCUCCI,   Glauco
MOSCARDINI, Vittorio VITTORI

Sono assenti i consiglieri:

Gabriele BELLETTINI, Leandro PALADINI

Presiede il Presidente dell'Istituto, sig. Marco Marcucci.

Partecipa il prof. Franco Volpi, Direttore dell'IRPET
Svolge le  funzioni di  Segretario verbalizzante  il dott.  Carlo
Pagliazzi, dirigente amministrativo dell'Istituto.

Intervengono il  Presidente del  Collegio dei Revisori dei Conti,
dott. avv.  Carlo Bossi,  e l'avv.  Pierluigi Boroni,  membro del
Collegio dei Revisori dei Conti.

Il Consiglio di Amministrazione
Visto l'art. 5, primo comma, lettera c), della legge regionale 29
luglio 1996,  n. 59 "Ordinamento dell'IRPET", che prevede, tra le
competenze del Consiglio di Amministrazione, la deliberazione del
bilancio preventivo dell'Istituto

Visto altresì  l'art. 19  della medesima  legge regionale  n. 59
che,  al   terzo  comma,   dispone  l'approvazione  del  bilancio
preventivo   entro    il   30   novembre   dell'anno   precedente
all'esercizio di  riferimento, nonché,  al quinto comma, prevede
l'applicazione,  in   quanto   compatibili,   delle   norme   che
disciplinano la contabilità della Regione

Richiamata a  questo proposito  la legge regionale 6 maggio 1977,
n. 28  "Ordinamento contabile  regionale", e successive modifiche
ed integrazioni

Rilevato   che    al   momento   non   è   possibile   procedere
all'approvazione del  programma  annuale  di  attività  previsto
dall'art. 15 della già citata legge regionale n. 59 del 1996, in
quanto è  ancora in  corso il  procedimento di  approvazione, da
parte  del  Consiglio  Regionale,  del  programma  istituzionale,
componente dello  stesso programma  di attività  secondo  quanto
disposto dal citato art. 15, secondo comma, lett. a), della legge
regionale n. 59 del 1996

Ritenuto tuttavia  poter comunque  procedere all'approvazione del
bilancio di  previsione per l'esercizio finanziario 1998, al fine
di ottemperare  all'obbligo disposto  dall'art. 19,  terzo comma,
della legge regionale n. 59 del 1996, stante la disponibilità di
elementi  di   previsione  tali   da  consentire   un'attendibile
proiezione dell'esercizio

Esaminati lo  schema di  bilancio di  previsione per  l'esercizio
1999 ed  i relativi  allegati, nonché  le note  illustrative  al
bilancio, tutti  documenti allegati  al presente  provvedimento e
contrassegnati  rispettivamente  con  lettere  "A",  "B"  e  "C",
facenti parte integrante ed essenziale del provvedimento medesimo

Visto l'art.  11, comma  2-bis, lett.  b), della  legge regionale
29.7.1996, n.  59, di  ordinamento  dell'IRPET,  come  introdotto
dall'art. 3,  primo comma, della legge regionale 6.2.1998, n. 10,
in materia  di variazioni  al bilancio  di esercizio  riguardanti
l'iscrizione di  entrate connesse  ad attività  di  ricerca  non
comprese nel  programma annuale  di ricerca  e l'iscrizione delle
relative  spese  in  capitoli  specificamente  elencati  e  anche
relativi a spese generali, che attengono alla realizzazione delle
suddette attività

Ritenuto  necessario,   alla  luce   del  suddetto   dispositivo,
approvare specificamente  l'elenco dei capitoli della parte Spesa
del  bilancio   per   l'esercizio   1999   che   attengono   alla
realizzazione di  attività di  ricerca non inizialmente comprese
nel  programma   annuale  di   ricerca,  elenco  che  costituisce
l'allegato n. 7 al bilancio di previsione per l'esercizio 1999, a
sua volta  contenuto nel  documento allegato  sub "B" al presente
provvedimento

Vista altresì la proposta di legge regionale di integrazione del
medesimo art.  11, comma  2-bis, della legge regionale 29.7.1996,
n. 59,  di ordinamento  dell'IRPET, in  materia di  variazioni al
bilancio  di   esercizio  a   favore  dei   capitoli  per   spese
obbligatorie mediante prelevamento dal fondo di riserva per spese
obbligatorie

Ritenuto necessario,  alla luce  e per gli effetti della suddetta
proposta, approvare  specificamente l'elenco  dei capitoli  della
parte Spesa  del bilancio per l'esercizio 1999 che attengono alle
spese obbligatorie, determinate ai sensi dell'art. 93 della legge
regionale 6.5.1977,  n. 28, recante l'ordinamento contabile della
Regione Toscana,  elenco  che  costituisce  l'allegato  n.  6  al
bilancio  di   previsione  per  l'esercizio  1999,  a  sua  volta
contenuto  nel   documento   allegato   sub   "B"   al   presente
provvedimento

Visto inoltre  l'art. 11,  comma primo,  lett.  b),  del  vigente
regolamento   di    organizzazione   dell'IRPET,    che   dispone
l'individuazione, da  parte  del  Consiglio  di  Amministrazione,
degli  stanziamenti  di  Entrata  e  di  Spesa  del  bilancio  di
previsione che  risultano di  competenza di ciascuna struttura di
massima   dimensione   dell'Istituto   (Direttore,   Sezioni   di
programma, Servizi amministrativi)

Esaminata la  proposta  di  ripartizione  degli  stanziamenti  di
entrata e  di spesa per strutture di massima dimensione, quale è
espressa  nell'allegato   n.  9   al   bilancio   di   previsione
dell'esercizio 1999, a sua volta contenuto nel documento allegato
sub "B" al presente provvedimento

Preso atto del parere favorevole del Direttore dell'Istituto

Con voti favorevoli unanimi

                            DELIBERA
                                
1.  di   approvare  il  bilancio  di  previsione  dell'IRPET  per
l'esercizio finanziario  1999, nelle poste e nelle risultanze che
seguono:

- "Bilancio  di previsione  per  l'esercizio  finanziario  1999",
  allegato  "A"   al  presente   provvedimento  quale  sua  parte
  integrante ed essenziale;
- "Bilancio  di previsione  per l'esercizio  finanziario  1999  -
  Allegati", allegato  "B" al  presente provvedimento  quale  sua
  parte integrante ed essenziale;
- "Bilancio   di    previsione    per  l'esercizio  1999  -  Note
  illustrative", allegato "C" al presente provvedimento quale sua
  parte integrante ed essenziale;

2. di  approvare specificamente, ai sensi e per effetto dell'art.
11, comma  2-bis, lett.  b), della  legge regionale 29.7.1996, n.
59, di ordinamento dell'IRPET, come introdotto dall'art. 3, primo
comma, della  legge  regionale  6.2.1998,  n.  10,  l'elenco  dei
capitoli della  parte Spesa del bilancio per l'esercizio 1999 che
attengono  alla   realizzazione  di   attività  di  ricerca  non
inizialmente comprese  nel programma  annuale di  ricerca, elenco
che costituisce  l'allegato n.  7 al  bilancio di  previsione per
l'esercizio 1999,  a sua  volta contenuto  nel documento allegato
sub "B"  al presente  provvedimento quale sua parte integrante ed
essenziale;

3. di  approvare specificamente,  ai sensi  e per  effetto  della
proposta di  legge regionale,  di integrazione  del medesimo art.
11, comma  2-bis, della  legge regionale  29.7.1996,  n.  59,  di
ordinamento dell'IRPET,  in materia  di variazioni al bilancio di
esercizio a  favore dei  capitoli per spese obbligatorie mediante
prelevamento  dal   fondo  di  riserva  per  spese  obbligatorie,
l'elenco  dei   capitoli  della  parte  Spesa  del  bilancio  per
l'esercizio  1999   che  attengono   alle   spese   obbligatorie,
determinate ai sensi dell'art. 93 della legge regionale 6.5.1977,
n. 28,  recante l'ordinamento  contabile della  Regione  Toscana,
elenco che  costituisce l'allegato n. 6 al bilancio di previsione
per  l'esercizio  1999,  a  sua  volta  contenuto  nel  documento
allegato sub  "B"  al  presente  provvedimento  quale  sua  parte
integrante ed essenziale;

4. di  approvare specificamente, ai sensi e per effetto dell'art.
11,  comma   primo,  lett.   b),  del   vigente  regolamento   di
organizzazione dell'IRPET,  la ripartizione degli stanziamenti di
entrata  e   di  spesa   per  strutture   di  massima  dimensione
dell'Istituto, quale  è espressa  nell'allegato n. 9 al bilancio
di previsione  dell'esercizio 1999,  a sua  volta  contenuto  nel
documento allegato  sub "B"  al presente  provvedimento quale sua
parte integrante ed essenziale;

5. di  trasmettere la  presente deliberazione  ed i documenti del
bilancio a  questa allegati quali parti integranti ed essenziali,
unitamente alla  relazione del  Collegio dei  Revisori dei Conti,
alla Giunta  regionale, per  l'esercizio del  controllo  previsto
dall'art. 11 della legge regionale 29.7.1996, n. 59.

                                                    Il Presidente
                                                   Marco Marcucci
                                                                 
                                      Il Segretario verbalizzante
                                                  Carlo Pagliazzi
ALLEGATO A  - BILANCIO  DI PREVISIONE PER L'ESERCIZIO FINANZIARIO
1999 - ENTRATA - SPESA

<seguono tabelle, pp. 23-49>

ALLEGATO B:
1. ELENCO RESIDUI PASSIVI PRESUNTI AL 31.12.1998
2. AVANZO   DI    AMMINISTRAZIONE    PRESUNTO    ALLA    CHIUSURA
   DELL'ESERCIZIO 1998
3. DESTINAZIONE  AVANZO DI AMMINISTRAZIONE PRESUNTO ALLA CHIUSURA
   DELL'ESERCIZIO 1998
4. ANALISI STANZIAMENTI PARTE 1.A - ENTRATA
5. ANALISI STANZIAMENTI PARTE 2.A - SPESA
6. ELENCO DELLE SPESE OBBLIGATORIE
7. ELENCO  DELLE SPESE  CONNESSE ALLA  ESECUZIONE DI RICERCHE NON
   COMPRESE NEL PROGRAMMA ISTITUZIONALE
8. TABELLA DI CORRELAZIONE DEL FINANZIAMENTO DELLA SPESA
9. ATTRIBUZIONE     DELLE  RISORSE  DI  BILANCIO  ALLE  STRUTTURE
   DIRIGENZIALI

<seguono tabelle, pp. 52-87>

ALLEGATO C
BILANCIO DI PREVISIONE PER L'ESERCIZIO 1999

                              IRPET
Istituto Regionale per la Programmazione Economica della Toscana

Note illustrative

Firenze, novembre 1998
1. I contenuti del bilancio di previsione per l'esercizio 1999.

1. Il  bilancio di  previsione per  l'esercizio 1999,  così come
quello relativo  all'esercizio 1998,  si fonda su una proposta di
programma  annuale   delle  attività  che,  sebbene  non  ancora
formalmente approvata  dal  Consiglio  di  Amministrazione,  può
considerarsi  sostanzialmente   definita  nei   suoi   principali
contenuti.  Entro   tale  ipotesi  di  programma  annuale,  trova
collocazione la  proposta di  programma istituzionale  per l'anno
1999, previsto  dall'art. 15,  comma 2,  lett.  a),  della  legge
regionale di ordinamento dell'Istituto, le cui linee fondamentali
sono scaturite dai rapporti intercorsi con i componenti la Giunta
regionale e  con i  coordinatori dei Dipartimenti. La proposta di
programma istituzionale  è attualmente  all'esame del  Consiglio
regionale, che presumibilmente non potrà discuterla prima del 30
novembre, termine  di legge  per l'approvazione  del bilancio  di
previsione da parte del Consiglio di Amministrazione dell'IRPET.

Nonostante, quindi,  che anche  quest'anno la  presentazione  del
bilancio  di  previsione  non  coincida  con  l'approvazione  del
programma annuale  di attività,  tuttavia, nella  sostanza,  gli
indirizzi di  attività istituzionale  concordati con  la Regione
Toscana e  le indicazioni  circa le  altre attività  di  ricerca
previste almeno  per il  primo semestre  del 1999  permettono  di
esaminare  un   documento  che   trova  coerente   e  sostanziale
riferimento nel programma di attività.

In sintesi,  il  bilancio  di  previsione  per  l'esercizio  1999
presenta i seguenti contenuti:

Entrata

Contributo annuale della
Regione Toscana                        L.  4.050.000.000  (68%)
Proventi per ricerche non comprese
nel programma istituzionale            L.    983.500.000  (16,5%)
Entrate per rimborsi
(poste correttive della spesa)         L.    181.000.000  (3%)
Interessi su depositi                  L.     35.000.000  (0,6%)
Quota parte di avanzo di
amministrazione applicata al bilancio  L.    713.184.766  (11,9%)
Totale al netto delle partite di giro  L.  5.962.684.766  (100%)
Partite di giro                        L.  1.421.000.000
Totale                                 L.  7.383.684.766
Spesa

Spese correnti per amministra-
zione generale                         L.  4.380.000.000  (73,4%)
Spese correnti per specifiche
attività di ricerca
e per iniziative connesse
alla ricerca                           L.    809.500.000  (13,6%)
Spese in conto capitale                L.    385.000.000  (6,49%)
Fondi di riserva                       L.    388.184.766  (6,51%)
Totale al netto delle partite di giro  L.  5.962.684.766  (100%)
Partite di giro                        L.  1.421.000.000
Totale                                 L.  7.383.684.766

2. L'analisi degli stanziamenti. Parte prima, Entrata.

2.1. Entrando  in maggior  dettaglio, con riferimento all'entrata
è da rilevare che il contributo ordinario da parte della Regione
Toscana è  superiore per  120 milioni a quello erogato nel 1998,
con  un  aumento  pari  al  3%,  correlato  alla  percentuale  di
incremento del  costo del  lavoro nel  comparto Regioni Autonomie
Locali registrato  nel periodo  giugno 1997-  giugno 1998,  così
come disposto  dall'art. 19,  comma 6, della legge di ordinamento
dell'IRPET.

I proventi  per ricerche non comprese nel programma istituzionale
derivano per  892 milioni  da commesse  della Regione Toscana, di
cui ben  624 milioni  conseguenti all'aggiudicazione all'IRPET di
gare indette  dall'Osservatorio Regionale del Mercato del Lavoro,
per 60 milioni da incarichi da parte delle Province toscane e per
i restanti  31,5 milioni da una commessa da parte della Comunità
Montana del  Casentino. Non  sussistono al  momento previsioni di
entrate da parte di organismi privati.

Le previsioni  di entrata  derivanti da  rimborsi sono costituite
per 81  milioni dagli oneri relativi alla collocazione in comando
presso la  Regione Toscana  di un  dirigente dell'IRPET,  la  cui
scadenza è  al momento  stabilita al  30 giugno  1999, e per 100
milioni quale  quota annua  di detrazione dal canone di locazione
degli oneri  che l'IRPET  sta sostenendo  per l'adeguamento degli
impianti tecnici,  elettrico e di climatizzazione, secondo quanto
stabilito dal  contratto di  locazione stipulato  nel giugno  del
1998 con l'Ente proprietario dell'immobile sede dell'Istituto.

Le  previsioni   circa  gli   interessi  sui   depositi  derivano
dall'applicazione alla  disponibilità di  cassa  media  presunta
nell'anno, stabilita in 800 milioni, della misura di tasso attivo
stimata sulla base di quanto definito dalla nuova convenzione con
la Banca  tesoriere, pari  al 4,37%  (si ricorda che la misura di
tasso attivo stabilita dalla convenzione è pari a 0,800 punti in
maggiorazione del  tasso Ribor  ad un  mese,  media  %  del  mese
precedente).

3. L'avanzo di amministrazione presunto per l'esercizio 1998.

3.1. Al bilancio di previsione per il 1999 è applicata una quota
parte dell'avanzo di amministrazione presunto al 31 dicembre 1998
pari a  poco più  di 713  milioni. Come  specificamente definito
nell'allegato n.  2 al  bilancio di  previsione, l'importo totale
stimato dell'avanzo di amministrazione ammonta a poco più di 980
milioni,  di   circa  139   milioni   inferiore   all'avanzo   di
amministrazione  registrato   in   sede   di   conto   consuntivo
dell'esercizio 1997.

L'applicazione al  bilancio per  il 1999  della suddetta quota di
avanzo è  subordinata  al  rispetto  dell'art.  10  della  legge
regionale  23   gennaio  1998,  n.  4,  recante  le  disposizioni
finanziarie  per   il  periodo   1998-2000.  Sostanzialmente,  la
disponibilità  dell'avanzo   presuppone   l'accertamento   della
condizione  che   la  formazione   dell'avanzo  stesso   non  sia
imputabile  ad   un  mancato   utilizzo  del  contributo  annuale
corrisposto  all'Istituto   dalla  Regione  Toscana,  circostanza
questa che,  se  si  verificasse,  comporterebbe  in  pratica  la
riduzione  della   disponibilità  dell'avanzo   per  un  importo
corrispondente.

Nei limiti  di una operazione che, stante il momento in cui viene
effettuata, non può che essere presuntiva, sarà di seguito data
ragione della piena disponibilità dell'avanzo di amministrazione
stimato al 31 dicembre 1998.

3.2.  È   innanzitutto  da   rilevare  che   anche  l'avanzo  di
amministrazione stimato  per il 1998 deriva in modo considerevole
da un  mancato utilizzo dell'avanzo di amministrazione registrato
nel 1997.  In particolare,  risultano al  momento inutilizzate le
disponibilità del  fondo  di  riserva  per  spese  impreviste  e
stanziamenti insufficienti,  per oltre  450 milioni; il fondo per
spese obbligatorie  derivanti da  residui  passivi  perenti,  per
circa 120  milioni; il  fondo per  l'integrazione dell'indennità
premio  di   servizio,  per   40  milioni.   Inoltre  non   sarà
presumibilmente utilizzata  gran parte  delle  risorse  derivanti
dall'applicazione  dell'avanzo   relativo  al  1997  e  destinate
all'adeguamento degli  impianti tecnologici,  pari a 200 milioni,
dato che  relativamente a  tale finalità  entro  il  1998  sarà
possibile  concludere   la  sola  fase  di  aggiudicazione  della
progettazione delle opere.

Ciò  detto,   è   da   ricordare   che   l'intero   avanzo   di
amministrazione  determinato   in  sede   di   conto   consuntivo
dell'esercizio  1997  è  stato  riconosciuto  dal  Consiglio  di
Amministrazione  dell'IRPET   e  dal  Consiglio  Regionale  della
Toscana, che  difatti ha approvato senza rilievi quel consuntivo,
non derivante  da un  mancato  utilizzo  del  contributo  annuale
regionale.  Ne   consegue   che   la   considerevole   componente
dell'avanzo di amministrazione stimato per il 1998 che si presume
derivare dal  mancato  utilizzo  dell'avanzo  di  amministrazione
relativo al  1997, non  trova causa  in un  mancato utilizzo  del
contributo annuale corrisposto nel 1997 o in anni precedenti.

3.3. È  ora da verificare se l'avanzo di amministrazione stimato
possa derivare  da un  mancato utilizzo  del  contributo  annuale
relativo  al  1998.  A  questo  scopo,  possiamo  ripercorrere  i
ragionamenti svolti  in sede  di conto  consuntivo  del  1997  ed
esposti nelle note illustrative di questo.

In primo  luogo, ricordando  che nel  bilancio di  previsione per
l'esercizio 1998,  e precisamente nella relazione al bilancio, fu
indicata la copertura con contributo regionale di una quota delle
spese correnti di amministrazione generale pari a 3.889 milioni e
di una quota di spese per attività di ricerca pari a 41 milioni,
si osserva  che  le  scritture  contabili  al  15  novembre  1998
riportano impegni  di spesa  per amministrazione  generale pari a
più  di   4.133   milioni,   mentre   gli   impegni   di   spesa
complessivamente assunti  per attività  di ricerca  ammontano  a
quasi 631,5  milioni. Ciò dimostra che ancora ad un mese e mezzo
dal termine dell'esercizio, l'ammontare del contributo annuale è
già stato  del tutto  utilizzato nelle  destinazioni previste in
sede di bilancio di previsione.

3.4. Può  essere svolto  un secondo  tipo di  ragionamento, più
analitico,  analogamente   a  quanto   è  avvenuto   nelle  note
illustrative  del   conto  consuntivo   del  1997,  vale  a  dire
sviluppare  la  relazione  tra  componenti  di  spesa  e  diverse
tipologie  di  entrata,  così  come  possibile  riscontrare  nel
bilancio  dell'IRPET   sulla   base   del   vigente   ordinamento
dell'Istituto. Come  si ricorderà,  a partire dal dispositivo di
cui all'art.  19, primo  comma, lett.  a), della LR 29.7.1996, n.
59, si possono considerare finanziabili con il contributo annuale
regionale:

- le   spese    di  funzionamento,  ivi  comprese  le  spese  per
  l'acquisizione  di   beni  strumentali  durevoli  necessari  al
  funzionamento  generale   dell'Istituto  (a   ciò   di   fatto
  corrispondono lo  poste inserite  nel bilancio  come  spese  in
  conto capitale);
- le  spese per il personale, nella quota relativa all'esecuzione
  dei  compiti   e  del  programma  istituzionale,  che  possiamo
  stabilire in  una percentuale  sul totale  delle spese  che  è
  reciproca  alla  percentuale  derivante  dal  rapporto  tra  le
  entrate da  ricerche extra-istituzionali  ed  il  totale  delle
  entrate;
- i fondi di riserva.

Rilevato che  al 15  novembre 1998  i proventi  da  attività  di
ricerca extraistituzionale  hanno partecipato  al complesso delle
entrate dell'IRPET per l'esercizio 1998 per una quota pari al 24%
(la percentuale  è stata  del 27,43%  nell'esercizio  1997),  le
spese  impegnate   alla  medesima  data  del  15  novembre  1998,
finanziate  con   il  contributo   regionale,  sono   di  seguito
valorizzate.

SPESE DI FUNZIONAMENTO
Tit. I, Sez. I  (escluso  le spese per il
personale)                                 L.      1.311.957.384

Tit. I,   Sez.   III,    cap.lo   1250.04
(consulenze   e   collaborazioni  servizi
amministrativi)                            L.         41.362.258

Tit. II (Spese in conto capitale)          L.        108.256.799
                                                   -------------
TOTALE                                             1.461.576.441
                                                   =============

SPESE PER IL PERSONALE
Tit. I, Sez. I, cap.li da 200.00 a 210.00
e da 220.00 a 230.04,  ridotti  del  24%,
cioè L. 2.779.941.074 x 0,76              L.      2.112.755.216
                                                   =============
SPESE PER LE ATTIVITÀ DI RICERCA
Tit. I, Sez. II                            L.         57.329.952

Tit. I,  Sez.  III,  limitatamente   alle
collaborazioni    e    consulenze     per
l'esecuzione  di  ricerche  comprese  nel
programma istituzionale                    L.        175.126.933
                                                   -------------
                                           L.        232.456.885
                                                   =============
TOTALE  IMPEGNI   DI  SPESA  FINANZIABILI
CON CONTRIBUTO REGIONALE                   L.      3.806.788.542
                                                   =============

Ciò significa  che  ancora  ad  un  mese  e  mezzo  dal  termine
dell'esercizio sono  state impegnate  spese finanziabili  con  il
contributo annuale  in una  misura pari a circa il 97% del totale
del contributo  stesso, stabilito  per il  1998 in 3.930 milioni.
Tenendo conto  che sono  in corso di aggiudicazione forniture per
arredi, attrezzature  e per  strumentazioni informatiche, nonché
l'affidamento della progettazione degli interventi di adeguamento
degli impianti  tecnici, ed  il  conferimento  di  incarichi  per
ricerche comprese  nel programma  istituzionale, per un ammontare
di impegni  di spesa  totale presunta pari a più di 337 milioni,
ne  risulta  che  l'intero  ammontare  del  contributo  regionale
relativo al 1998 troverà al termine dell'esercizio utilizzazione
nelle categorie  di spesa  finanziabili appunto  con il  suddetto
contributo.

Dalle considerazioni  finora svolte, consegue pertanto, almeno in
via  presuntiva,  la  totale  disponibilità  in  bilancio  delle
risorse relative all'intero avanzo di amministrazione previsto al
31  dicembre   1998.  Come  già  detto,  dell'ammontare  stimato
dell'avanzo è  comunque applicata  al bilancio di previsione per
il 1999  solo una  parte, pari a poco più del 70% del totale, in
attesa delle  definitive risultante  che scaturiranno  dal  conto
consuntivo dell'esercizio 1998.

4. L'analisi degli stanziamenti. Parte seconda, Spesa.

4.1. Prima di dare conto sinteticamente delle previsioni di spesa
relative  all'esercizio   1999,  occorre  soffermarsi  su  alcune
modificazioni alla  struttura della  parte  spesa  del  bilancio,
effettuate allo  scopo di  rendere maggiormente  leggibile e più
facilmente gestibile il bilancio stesso.

Sono  state   accorpati  alcuni   capitoli  di   spesa   ritenuti
sostanzialmente omogenei  dal punto  di vista della tipologia, in
particolare i  capitoli relativi  alle spese  per la formazione e
l'aggiornamento professionale  dei dipendenti  e quelli  relativi
alle spese  di iscrizione dei dipendenti a convegni e seminari. I
nuovi capitoli  sono  stati  inoltre  collocati  nel  gruppo  dei
capitoli di  spesa relativi  alle spese per il personale, in modo
da rendere più facilmente leggibile il dato complessivo relativo
a questa componente della spesa.

Ugualmente per tale finalità, i capitoli relativi alle spese per
il personale  sono stati distinti dagli altri relativi ai servizi
generali, mediante  la costituzione  di una  rubrica a sé stante
nell'ambito del Titolo I della spesa, Spese correnti, e della sua
Sezione I, Amministrazione generale.

È stato  poi ridenominato  e  collocato  in  altra  parte  della
struttura  del  bilancio  il  capitolo  di  spesa  relativo  alle
consulenze e  collaborazioni per  i  servizi  amministrativi.  La
collocazione di  tale capitolo  entro  le  spese  per  i  servizi
generali appare  infatti più corretta rispetto a quella, invalsa
finora, entro le spese per attività di ricerca.

Le spese  per le  attività dirette  di ricerca vedono inoltre un
aumento  del   numero  dei  capitoli  rispetto  a  quello  finora
esistente. Si  è infatti  reso necessario distinguere dal totale
delle spese  per convenzioni,  collaborazioni  e  consulenze  per
attività di  ricerca, che  già erano  distinte per  sezione  di
programma, quelle  destinate alle  attività di  ricerca comprese
nel programma  istituzionale, anch'esse  ulteriormente  suddivise
per sezione di programma. Ciò perché, in ottemperanza alle già
citate disposizioni della Regione Toscana in materia di controllo
della  formazione   dell'avanzo   di   amministrazione,   occorre
distinguere le  spese per  attività di ricerca finanziate con il
contributo regionale  da quelle  finanziate con entrate derivanti
da incarichi di ricerca extra-istituzionali.

4.2. Relativamente agli stanziamenti di spesa, è da rilevare che
la spesa per emolumenti ai dipendenti e per gli oneri derivati è
stimata in  2.818 milioni,  un importo  sostanzialmente analogo a
quello del  bilancio di  previsione assestato  per  il  1998.  La
previsione tiene  conto dell'uscita dai ruoli dell'Istituto di un
dirigente di ricerca, avvenuta il 30 ottobre 1998, e dell'entrata
di due nuovi dipendenti a tempo indeterminato, come stabilito dal
piano di  assunzioni per  il  1998  approvato  dal  Consiglio  di
Amministrazione, oltre  ad una stima di aumenti dovuti ai rinnovi
contrattuali pari al 2%.

Proprio con  riferimento al  costo del  lavoro, le  previsioni di
bilancio scontano un significativo livello di incertezza. La pre-
intesa relativa al rinnovo del contratto collettivo di lavoro dei
dipendenti di  qualifica non  dirigenziale del  comparto Regioni-
Autonomie Locali  è stata  sottoscritta dalle  parti solo  il  4
novembre scorso  e deve ora svolgere tutte le fasi di controllo e
di stipulazione  formale previste  dalla legge.  Non sono  ancora
certi i  termini economici  dell'accordo, ma  è cosa  sicura che
questo rinnovo  contrattuale sarà  dal punto  di vista dei costi
certamente più complesso da definirsi dei precedenti. La riforma
globale dell'ordinamento  professionale dei dipendenti ed i nuovi
meccanismi introdotti  in materia  di percorsi  di carriera  e di
attribuzione di  compensi legati ai livelli di professionalità e
di responsabilità,  rendono al  momento ancora non definibile la
stima dell'aumento  del costo  del personale.  Per tale  ragione,
fermo  restando  l'introduzione  della  suddetta  percentuale  di
aumento entro  i capitoli  di spesa relativi alle retribuzioni ed
agli oneri riflessi, sono stati destinati 200 milioni al fondo di
riserva per  spese obbligatorie,  al  quale  sarà  eventualmente
attinto  nel   caso  che   l'ammontare   definitivo   dei   costi
contrattuali  non   trovi  adeguata   copertura  bei   competenti
capitoli.

Le altre  spese per il personale (mensa, indennità di missione e
rimborsi  spesa   per  trasferte,   formazione  e   aggiornamento
professionale, sorveglianza sanitaria) ammontano a 161,5 milioni,
anch'esse sostanzialmente pari allo stanziamento assestato per il
1998.  È  da  rilevare  che  alla  formazione  ed  aggiornamento
professionale dei dipendenti sono stati destinati 57 milioni, che
costituiscono quasi l'1% del bilancio dell'Istituto.

4.3. Le  spese stimate  relative ai  servizi generali ammontano a
1.408,5  milioni,   quasi  113  milioni  in  meno  rispetto  allo
stanziamento assestato  per il  1998. Le  previsioni per  il 1999
derivano da  una più precisa valorizzazione degli oneri relativi
ai  contratti   di  servizio  (principalmente  pulizia  locali  e
controllo accessi),  rinnovati o  prorogati nel  corso del 1997 e
del 1998,  di quelli  relativi  ai  contratti  di  fornitura  (in
particolare per  materiali di  cancelleria e  carta), dalla  più
precisa definizione  degli stanziamenti  destinati alle spese per
consumi  generali   (erogazione  di   luce,  acqua,   gas,  spese
telefoniche  e   per  inoltro   corrispondenza),  nonché   dalla
definizione  del   contratto  di   locazione  dell'immobile  sede
dell'Istituto, che si è finalmente conclusa nel giugno del 1998.
Il canone  di locazione  annuo,  stabilito  in  250  milioni,  è
iscritto per  intero nelle  poste di  spesa,  mentre,  come  già
detto, nelle  poste di  entrata relative  ai rimborsi è iscritto
l'importo di 100 milioni, corrispondente alla riduzione applicata
al canone  anche per  l'anno 1999, in conseguenza dell'esecuzione
da parte  dell'IRPET degli  interventi di adeguamento di impianti
tecnologici.

4.4.  Le   spese  complessive   previste  relative  alla  ricerca
ammontano a  809,5 milioni,  di cui 155 per attività di supporto
alla ricerca,  280  milioni  per  convenzioni,  collaborazioni  e
consulenze  relative   ad  attività   di  ricerca  comprese  nel
programma istituzionale (che pertanto sono finanziate interamente
dal  contributo   regionale),  374,5   milioni  per  convenzioni,
collaborazioni e  consulenze relative  ad  attività  di  ricerca
extra-istituzionale (finanziate da entrate derivanti da incarichi
non compresi nel programma istituzionale).

La spesa  per attività  di supporto  alla ricerca stimata per il
1999 comprende  l'innovazione più  significativa  rispetto  alle
previsioni  per   l'esercizio  1998,   cioè  la   previsione  di
conferimento di  quattro borse  di studio a decorrere dal mese di
aprile, con  i contenuti  e le finalità che saranno definiti nel
piano triennale  di attività e secondo le modalità previste dal
Titolo quarto del vigente Regolamento per l'accesso agli impieghi
e per il conferimento di borse di studio presso l'IRPET.

Per quanto  riguarda la  spesa per  convenzioni, collaborazioni e
consulenze  relative   ad  attività   di  ricerca  comprese  nel
programma istituzionale,  essa trova  per la prima volta distinta
indicazione nel  bilancio,  secondo  i  criteri  di  analisi  del
finanziamento della  spesa conseguenti  alle  disposizioni  della
Regione  Toscana   in  materia   di  controllo  della  formazione
dell'avanzo di amministrazione.

4.5.  Per  quanto  riguarda  le  previsioni  di  spesa  in  conto
capitale, esse ammontano a 385 milioni, quasi 253 milioni in meno
rispetto alle previsioni assestate per il 1998. Ciò è dovuto al
fatto  che   i  notevoli  investimenti  in  corso  di  esecuzione
relativamente agli  arredi, alle  attrezzature ed  alle dotazioni
informatiche, a  valere sugli  stanziamenti per l'esercizio 1998,
consentono di limitare le previsioni di spesa almeno per il primo
semestre del  1999 alle  sole esigenze  continenti di  rinnovo  o
sostituzione dei suddetti beni.

Ancora una  volta, la  posta maggiore  di  spesa  è  data  dallo
stanziamento per  l'adeguamento degli  impianti, stimato  in  250
milioni.  Stante  lo  stato  attuale  della  procedura,  si  può
ragionevolmente  prevedere   che  tale   spesa  sarà  finalmente
disposta nel corso del 1999.

4.6. Infine,  i fondi  di riserva. Nel fondo di riserva per spese
obbligatorie  sono   compresi,  come  già  detto,  200  milioni,
indirizzati  alla   copertura  delle   spese  non   adeguatamente
finanziate con  le risorse iscritte nei competenti capitoli e che
sono dichiarate appunto obbligatorie per la finalità di gestione
dell'Istituto ai  sensi di  quanto disposto dalla legge regionale
di contabilità. Di ciò daremo più ampiamente conto in seguito.

I fondi di riserva speciali comprendono poco più di 18 milioni a
copertura dei  residui passivi perenti che si prevede di rilevare
al termine dell'esercizio 1998 e 170 milioni quale accantonamento
per il  fondo  integrativo  di  indennità  premio  di  servizio.
Relativamente a quest'ultime voci, è da notare una significativa
modificazione nell'attribuzione  degli  stanziamenti  rispetto  a
quanto è  avvenuto per  il bilancio 1998. In osservanza a quanto
effettuato  dalla  Regione  Toscana  nel  proprio  bilancio,  gli
accantonamenti destinati al fondo di integrazione dell'indennità
premio di  servizio relativi agli anni dal 1994 al 1998 compreso,
sono  stati   considerati  quali   economie  di  spesa  e  quindi
costituenti avanzo  di amministrazione.  Tali risorse  sono state
poi riattribuite  in conto  competenza interamente  all'esercizio
1999, permettendo  in tal  modo di registrate in modo più chiaro
le disponibilità  effettivamente destinate a tale scopo. Ciò ha
determinato una  rilevante riduzione  del fondo  di  riserva  per
residui passivi  perenti rispetto al 1998, dato che gran parte di
tale  tipologia   di  residui   era  appunto   costituita   dagli
accantonamenti per  l'integrazione i.p.s.,  ed  un  significativo
aumento del fondo specifico allo scopo costituito.

5. La correlazione del finanziamento della spesa.

5.1. Il  bilancio di  previsione per l'esercizio 1999 riporta per
la  prima  volta  in  termini  dettagliati  la  correlazione  del
finanziamento della spesa, cioè la ripartizione delle previsioni
di entrata  per singoli  capitoli di spesa (si veda la Tabella di
correlazione del  finanziamento della  spesa, allegato  n.  8  al
bilancio di  previsione). Tale  specificazione risponde alle già
più volte  citate disposizioni  della Regione Toscana in materia
di analisi  dell'avanzo di amministrazione ed essa consentirà di
verificare  in  sede  di  conto  consuntivo  dell'esercizio  1999
l'effettiva utilizzazione  del contributo  regionale relativo  al
medesimo esercizio.  La ripartizione  delle previsioni di entrata
per capitoli  di spesa,  condotta sulla  base delle  disposizioni
recate dall'ordinamento dell'Istituto in materia di finanziamento
della spesa e delle correlazioni di tipo funzionale riscontrabili
tra tipologia  di entrata  e finalità di spesa, consente inoltre
di  leggere   il  bilancio   di  previsione   in   termini   più
significativi dal punto di vista economico-finanziario.

In  sintesi,   la  destinazione  percentuale  delle  entrate  per
tipologia di spesa è di seguito espressa:

CONTRIBUTO REGIONALE
Pers.     Serv.     Ricerca     Ricerca   C/capit.  Riserve   Tot
          gener.    Istituz.   Extra-ist.
-----------------------------------------------------------------
60,4%     27,4%      10,7%         -        1,5%       -      100

PROVENTI PER RICERCHE EXTRA-IST.
Pers.     Serv.     Ricerca     Ricerca   C/capit. Riserve    Tot
          gener.    Istituz.   Extra-ist.
-----------------------------------------------------------------
43,7%     18,2%        -          38,1%      -        -       100

ALTRE ENTRATE (RIMBORSI, INTERESSI)
Pers.     Serv.     Ricerca     Ricerca   C/capit.  Riserve   Tot
          gener.    Istituz.   Extra-ist.
-----------------------------------------------------------------
43,4%     56,6%        -           -         -         -      100

AVANZO DI AMMINISTRAZIONE
Pers.     Serv.     Ricerca     Ricerca   C/capit.  Riserve   Tot
          gener.    Istituz.   Extra-ist.
-----------------------------------------------------------------
-           -          -           -        45,6%    54,4%    100

Di seguito  è invece  riportata la  composizione percentuale del
finanziamento della spesa per tipologia di entrata:

             Contributo   Proventi per     Altre    Avanzo   Tot
             Regionale     ricerche       entrate     di     
                           Extra-ist.              Amministr.

Personale        82,4%       14,5%         3,1%         -    100
Servizi gener.   78,6%       12,7%         8,7%         -    100
Ricerca Istituz.  100%           -            -         -    100
Ricerca Extra-ist.   -        100%            -         -    100
Totale ricerca   53,7%       46,3%            -         -    100
C/capitale       15,6%           -            -     84,4%    100
Riserve              -           -            -      100%    100

6. Il  regime dei  controlli delle  variazioni  al  bilancio  per
l'esercizio 1999.

6.1. Una recente integrazione, ed una ancor più recente proposta
di  integrazione,  alla  legge  regionale  recante  l'ordinamento
dell'IRPET, permettono  di innovare  significativamente il regime
dei controlli  da parte  degli organi  della Regione  Toscana  in
materia di  variazioni al  bilancio di previsione per l'esercizio
1999.

L'art. 3,  primo comma, della legge regionale 6 febbraio 1998, n.
10, ha  introdotto nell'ordinamento dell'IRPET la possibilità da
parte del  Consiglio  regionale,  in  sede  di  approvazione  del
bilancio di  previsione, di  autorizzare l'Istituto  ad  adottare
variazioni di  bilancio per  l'iscrizione di entrate derivanti da
incarichi di  ricerca non  compresi nel  programma annuale  e per
l'iscrizione delle  relative spese  in  capitoli,  specificamente
elencati e  anche relativi  a spese  generali, che attengono alla
realizzazione dei suddetti incarichi. Tali variazioni di bilancio
hanno immediata  esecutività ed  il Consiglio di Amministrazione
dell'IRPET, dopo  l'adozione delle  stesse, è  tenuto alla  loro
sola trasmissione alla Giunta regionale, che a sua volta provvede
a darne  tempestiva comunicazione  al Consiglio  regionale  ed  a
curarne la pubblicazione nel Bollettino Ufficiale della Regione.

Inoltre, un disegno di legge regionale, predisposto su iniziativa
dell'Assessore  regionale   alle  Finanze  e  Bilancio,  proposto
recentemente  all'approvazione  della  Giunta  regionale  per  la
successiva  presentazione   in  Consiglio,  dispone  che  con  la
medesima  procedura   sopra  descritta  possano  essere  adottate
variazioni  al   bilancio  a   favore  dei   capitoli  per  spese
obbligatorie mediante prelevamento dal fondo di riserva per spese
obbligatorie.

Allo scopo  di  rendere  operative  tali  disposizioni  a  valere
sull'esercizio 1999,  il Consiglio  di Amministrazione dell'IRPET
è  pertanto   chiamato  ad   approvare  l'Elenco   delle   spese
obbligatorie, allegato n. 6 al bilancio di previsione, e l'Elenco
delle spese  connesse alla realizzazione di ricerche non comprese
nel programma annuale, allegato n. 7 al bilancio di previsione.

Il  primo   comprende  capitoli   di  spesa   individuati   quali
obbligatori per  il funzionamento  dell'Istituto, sulla  base del
dispositivo di  cui all'art.  93 della  legge regionale  6 maggio
1977,  n.  28,  recante  l'ordinamento  contabile  della  Regione
Toscana ed  in analogia  con quanto disposto dalla stessa Regione
Toscana nel proprio bilancio di previsione.

Il secondo  riporta i  capitoli di  spesa cui  si  presume  poter
ricorrere per  l'esecuzione di  attività di  ricerca connesse ad
incarichi provenienti  da  soggetti  pubblici  e  privati  e  non
compresi nel programma istituzionale di ricerca.

ORGANIZZAZIONI
PROGRAMMAZIONE
BILANCIO


