Esami  per   il   conseguimento   dell'attestato   di   idoneità
professionale all'esercizio  dell'attività di  consulenza per la
circolazione dei  mezzi di  trasporto di cui alla L. 8.8.1991, n.
264. Attribuzione indennità ai componenti ed al segretario della
commissione esaminatrice.

Il Consiglio Regionale ha approvato il 23-11-1999
Il Commissario del Governo ha apposto il visto il 17-12-1999
Il Presidente  della Giunta  Regionale promulga la seguente legge
regionale:

ARTICOLO 1
(Attribuzione indennità di presenza)

1. Ai  componenti ed al segretario della commissione esaminatrice
istituita ai  sensi dell'art.  5 della legge 8 agosto 1991 n. 264
"Disciplina dell'attività  di consulenza per la circolazione dei
mezzi di  trasporto" è attribuita per ogni seduta una indennità
di presenza di L. 100.000 al lordo delle trattenute di legge.

2. Eventuali  adeguamenti dell'importo  di cui  al comma  1  sono
stabiliti con  deliberazione della  Giunta regionale  sulla  base
degli  indici   nazionali  del   costo  della   vita  determinati
dall'ISTAT.

3. Ai  componenti ed  al segretario  della commissione  di cui al
comma 1  spettano inoltre  i rimborsi  delle spese  di  trasferta
determinati con  riferimento alle norme in vigore per i dirigenti
regionali. I  rimborsi spettano  qualora il  soggetto interessato
sia residente  in un  comune distante almeno dieci chilometri dal
comune ove la riunione si svolge.

ARTICOLO 2
(Indennità arretrate)

1. L'indennità  di cui all'art. 1 è attribuita ai componenti ed
al  segretario   della  commissione   esaminatrice  con   effetto
retroattivo,  a   decorrere  dalla  sessione  di  esami  relativa
all'anno 1997, anno di insediamento della commissione;

2. Per  il pagamento  delle indennità  relative alle  annualità
pregresse, con  decorrenza di  cui al  comma 1, è autorizzata la
spesa di Lire 20.300.000.

ARTICOLO 3
(Norma finanziaria)

1. Agli oneri di spesa derivanti dall'applicazione dell'art. 2 si
fa fronte con lo stanziamento previsto al cap. 00720 del bilancio
dell'anno 1999.

2. Agli oneri di spesa derivanti dall'applicazione della presente
legge per  l'anno 1999  si fa fronte con lo stanziamento iscritto
al cap. 00720 del bilancio dell'anno 1999.

3. Per gli anni successivi al 1999 si fa fronte con le rispettive
leggi di bilancio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Chiti

Firenze, 22 dicembre 1999

La presente  legge è  stata approvata dal Consiglio Regionale il
23-11-1999 ed è stata vistata dal Commissario del Governo il 17-
12-1999.



TRASPORTI
PERSONALE

