Modificazioni alla LR 1.2.95 n. 14 "Disciplina degli atti e delle
procedure della  programmazione  e  degli  interventi  finanziari
regionali nei settori delle attività e dei beni culturali".

Il Consiglio Regionale ha approvato il 26-7-1999
Il Commissario del Governo ha apposto il visto il 5-8-1999
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo 1  della LR 1 febbraio 1995, n. 14)

1. L'articolo 1 della LR 14/1995 è sostituito dal seguente:

   "Art. 1
   (Unificazione delle procedure)
   
   1. Le  procedure di  finanziamento  relative  agli  interventi
   previsti nel  settore delle  attività e  dei  beni  culturali
   delle leggi  regionali nn.  11/1980, 12/1980, 89/1980, 35/1999
   sono disciplinate dalla presente legge.
   
   2. Le  procedure di  cui  alla  presente  legge  si  applicano
   altresì  agli   interventi  sugli   immobili  del  patrimonio
   storico-artistico di  cui all'articolo 1, comma 1, lettera b),
   della LR  5 giugno  1998, n.  28, sino  alla emanazione di una
   specifica legge di settore.".
   
ARTICOLO 2
(Modifiche all'articolo 2 della  LR 1 febbraio 1995, n. 14)

1. L'articolo 2 della LR 14/1995 è sostituito dal seguente:

   "Art. 2
   (Piano di indirizzo. Contenuti)
   
   1. Il Piano di indirizzo stabilisce:
   
   a) i criteri ed i parametri in base ai quali la Regione assume
      il provvedimento di riparto di cui all'art. 4, comma 1;
   b) i  procedimenti e  le modalità con cui la Regione effettua
      la verifica  di efficienza e di efficacia sull'utilizzo dei
      finanziamenti.
   
   2. il Piano di indirizzo contiene:
   
   a) l'analisi  del  settore  ivi  compresi  i  risultati  delle
      verifiche di efficienza e di efficacia;
   b) gli  obiettivi e le strategie di intervento ad integrazione
      e specificazione del Programma regionale di sviluppo;
   c) gli  specifici    obiettivi    operativi,  individuati  per
      territorio provinciale  sulla  base  delle  caratteristiche
      presenti, al  cui perseguimento  sono  rivolti  i  progetti
      contenuti  nelle   domande  di   contributo  presentate  da
      soggetti privati,  pubblici e  da enti  locali,  nonchè  i
      criteri per  la loro valutazione, selezione ed approvazione
      da  parte   delle  Province;  tali  criteri  possono  anche
      contenere indicazioni  al fine  di favorire  interventi  di
      più ampia scala;
   d) la  definizione dei    requisiti    essenziali    per    la
      costituzione delle reti locali e per l'individuazione degli
      istituti responsabili  del  coordinamento  dei  servizi  di
      rete;
   e) gli specifici obiettivi operativi al cui perseguimento sono
      rivolti progetti  riservati alla  diretta competenza  della
      Regione, in  corrispondenza  a  riconosciuti  interessi  di
      carattere  regionale   ed,  in   particolare,  le   proprie
      attività di  ricerca, la  realizzazione di  interventi  di
      carattere  sperimentale   di  interesse   regionale  e   la
      promozione  dell'aggiornamento  del  personale  degli  enti
      locali in collaborazione con gli enti stessi;
   f) la  quota    percentuale    sul  totale  dei  finanziamenti
      regionali,  specificata   singolarmente  per   ogni   legge
      regionale di  cui all'articolo  1 e per ciascuna Provincia,
      da  destinare   annualmente  ai   progetti   dei   soggetti
      richiedenti;
   g) la  quota    percentuale    sul  totale  dei  finanziamenti
      regionali da destinare annualmente ai progetti di interesse
      regionale;
   h) la  misura percentuale relativa al concorso finanziario dei
      soggetti privati  pubblici e  degli enti  locali di  cui al
      successivo articolo 6;
   i) le  indicazioni per l'utilizzo delle somme non impiegate di
      cui all'articolo 6, comma 3, della LR 20 giugno 1997, n. 44
      e all'articolo 6, comma 3, della LR 5 giugno 1998, n. 28.".
   
ARTICOLO 3
(Modifiche all'art. 3 della LR 14/95)

1. L'articolo 3 della LR 14/1995 è sostituito dal seguente:

   "Art. 3
   (Procedure di approvazione del Piano di indirizzo)
   
   1. La  Giunta regionale  ai fini della formazione del Piano di
   indirizzo  di   cui  all'articolo   2,  elabora  un  documento
   preliminare sui  contenuti  del  Piano  e  lo  trasmette  alle
   Province entro  il  1  settembre  dell'anno  di  scadenza  del
   precedente Piano di Indirizzo.
   
   2. Le  Province indicono  apposite consultazioni  con i Comuni
   del rispettivo  territorio e redigono un documento propositivo
   contenente i pareri espressi e le eventuali proposte in ordine
   ai contenuti  del Piano di indirizzo. Il documento propositivo
   è trasmesso  alla  Giunta  regionale  entro  il  15  ottobre,
   unitamente  al   parere  e   alle  eventuali   proposte  della
   Provincia.
   
   3. La  Giunta regionale,  tenuto  conto  dei  pareri  e  delle
   proposte di cui al comma 2, predispone il Piano di indirizzo e
   lo trasmette  al Consiglio regionale per l'approvazione, entro
   il 31 ottobre.
   
   4. Il  Consiglio regionale approva il Piano di indirizzo entro
   il 30 novembre dell'anno di scadenza del precedente Piano.
   
   5. Il  Piano di  indirizzo ha validità triennale. Il Piano di
   indirizzo  può,   comunque,  essere  oggetto  annualmente  di
   modifiche.".
   
ARTICOLO 4
(Modifiche all'articolo 4 della LR 14/95)

1. L'articolo 4 della LR 14/1995 è sostituito dal seguente:

   "Art. 4
   (Procedure di attuazione)
   
   1. Ai  sensi dell'articolo  2, comma  2, lettere  f) e  g), la
   Giunta  regionale   ripartisce,  con   propria  deliberazione,
   immediatamente successiva all'entrata in vigore della legge di
   bilancio:
   
   a) per  ciascuna Provincia  le risorse finanziarie specificate
      singolarmente per  ogni legge regionale di cui all'articolo
      1, e  destinate al  finanziamento dei progetti dei soggetti
      privati, pubblici e degli enti locali;
   b) le    risorse  finanziarie  da  assegnare  ai  progetti  di
      interesse regionale.
   
   2.  Le   domande  dei   soggetti  privati   per   ottenere   i
   finanziamenti redatte  secondo le  prescrizioni delle  singole
   leggi di  settore di  cui all'articolo  1, sono  presentate al
   Comune territorialmente  competente, entro  il 31  gennaio  di
   ogni anno.
   
   3. Nei  trenta giorni  dalla scadenza  del periodo  di cui  al
   comma 2, ogni Comune, valutata l'ammissibilità delle domande,
   invia alla rispettiva Provincia la documentazione pervenuta ed
   un proprio  atto  deliberativo  nel  quale  sono  elencate  le
   domande esaminate,  con i giudizi di conformi-tà ai contenuti
   del  Piano.   Sono  altresì,   trasmesse  le   richieste   di
   finanziamento formulate  dallo  stesso  Comune  e  di  propria
   competenza  delle   quali  è   fornita  alla   Provincia   la
   documentazione  occorrente.   Entro  tale   termine  anche  le
   Province presentano i propri progetti.
   
   4.  Le   Province,  ciascuna   per  il  proprio  territorio  e
   nell'ambito dei  fondi ad  essa assegnati, tenendo conto delle
   deliberazioni dei  Comuni, formulano,  entro il 30 aprile, una
   graduatoria e  concedono i  finanziamenti di  cui al  comma 1,
   lettera a),  per gli interventi previsti dalle leggi regionali
   di cui  all'articolo 1, nei casi disciplinati da tali leggi ed
   in conformità  alle indicazioni  del Piano di indirizzo, fino
   ad esaurimento  del fondo  regionale  ad  esso  assegnato.  La
   Provincia invia  copia della deliberazione di assegnazione dei
   finanziamenti alla  Giunta regionale  che ne dà comunicazione
   al Consiglio regionale.
   
   5. I finanziamenti di cui al comma 4 sono erogati con un'unica
   deliberazione nella  quale si motiva espressamente l'eventuale
   mancato   accoglimento    di   determinate    richieste.    La
   deliberazione è  immediatamente comunicata a tutti i soggetti
   richiedenti.
   
   6. Le Province esercitano la vigilanza sulla realizzazione dei
   progetti e  delle attività finanziate ai sensi della presente
   legge.  Esse  revocano  il  finanziamento,  qualora  esso  sia
   distolto dalle  finalità per le quali è stato concesso o non
   siano  osservate   le  disposizioni   di  legge  e  curano  la
   rendicontazione ai  sensi della legge regionale 20 marzo 1997,
   n. 22. La rendicontazione con una relazione di valutazione sui
   risultati  conseguiti   deve  essere   inviata   alla   Giunta
   regionale.
   
   7. I  progetti di  interesse regionale  di cui alla lettera e)
   del comma  2 dell'articolo  2, regionale  sono  approvati  con
   deliberazione  del  Consiglio  regionale,  su  proposta  della
   Giunta regionale.
   
   8. La  realizzazione dei  progetti  di  cui  al  comma  7,  è
   direttamente  curata  dalla  Giunta  regionale  o  affidata  a
   soggetti  pubblici  e  privati  territorialmente  interessati,
   secondo  le  intese  o  le  convenzioni  raggiunte  nel  corso
   dell'elaborazione dei  progetti  operativi.  L'affidamento  è
   disposto d'intesa con l'ente interessato.".
   
ARTICOLO 5
(Modifiche all'articolo 7 della LR 14/95)

1. L'articolo 7 della LR 14/1995 è sostituito dal seguente:

   "Art. 7
   (Norme finanziarie)
   
   1. è  costituito, con legge di bilancio a decorrere dall'anno
   2000, un  fondo derivante  dall'unificazione dei finanziamenti
   delle leggi regionali di cui all'articolo 1, comma 1.
   
   2. Per  gli interventi  di cui  all'articolo 1,  comma  2,  è
   costituito con  legge  di  bilancio  uno  specifico  fondo,  a
   decorrere dall'anno 2000.".
   
ARTICOLO 6
(Norme transitorie)

1. Per  gli interventi  finanziari riguardanti  il settore  delle
biblioteche ed  archivi, a  far data dall'anno 2000, si applicano
le procedure previste dalla presente legge.

2. Nelle  more di una revisione organica delle leggi regionali di
settore, i finanziamenti di cui alle leggi regionali nn. 11/1980,
12/1980 e  89/1980 sono  erogati alle  Province  sulla  base  dei
parametri ed  indicatori socio-economici  e culturali di cui agli
allegati "1A"  e "1B" della deliberazione del Consiglio Regionale
22 dicembre  1998, n.  406, in  forma  unitaria,  indicando  alle
Province la  percentuale di  spesa riferita alle singole leggi di
settore.

3. Per  il finanziamento  degli  interventi  sugli  immobili  del
patrimonio storico-artistico  di cui  all'articolo 1, comma 2, si
applicano i parametri di riparto previsti dall'allegato "2" della
deliberazione del  Consiglio Regionale  22 dicembre 1998, n. 406,
sono all'emanazione di una specifica legge di settore.

ARTICOLO 7
(Abrogazione)

1.  La   legge  regionale  13  agosto  1998,  n.  61  "Disciplina
transitoria per  gli interventi nei settori delle attività e dei
beni culturali  ed integrazione  alla legge  regionale 1 febbraio
1995, n. 14" è abrogata.

La presente  legge è  pubblicata sul  Bollettino Ufficiale della
Regione. è  fatto obbligo  a chiunque  spetti di osservarla e di
farla osservare come legge della Regione Toscana.

Firenze, 11 agosto 1999

Chiti

La presente  legge è  stata approvata dal Consiglio regionale il
26-7-1999 ed è stata vistata dal Commissario del Governo il 5-8-
1999.



BENI CULTURALI

