Modifiche alla  LR 2  settembre  1992,  n.  42  "Esercizio  delle
funzioni in  materia di  assistenza sociale" ed alla LR 18 aprile
1995, n. 66 "Istituzione dell'Agenzia Regionale per la Protezione
Ambientale della Toscana.

Il Consiglio Regionale ha approvato il 7-12-99
Il Commissario del Governo ha apposto il visto il 30-12-99
Il Presidente  della Giunta  Regionale promulga la seguente legge
regionale:

ARTICOLO 1
Modifica dell'art. 14 della LR 2 settembre 1992, n. 42

Il comma  5 dell'art.  14 della  LR 2 settembre 1992, n. 42, come
modificato dalla  LR 28  marzo 1996,  n. 25,  è  sostituito  dal
seguente:

   "5. Al  coordinatore dei  servizi  sociali  si  applicano,  in
   quanto compatibili,  le disposizioni previste per il direttore
   sanitario e  per il  direttore amministrativo dall'art. 3 bis,
   commi 8  e 11  del DLgs  30 dicembre  1992, n.  502,  inserito
   dall'art. 3,  comma 3  del DLgs  19 giugno  1999, n.  229.  Il
   trattamento economico  del coordinatore dei servizi sociali è
   determinato con deliberazione della giunta regionale in misura
   non superiore  al settanta  per  cento  del  trattamento  base
   attribuito  al   direttore  generale,   tenendo  conto   della
   complessità delle  funzioni ed, in particolare dell'esercizio
   della delega  dei singoli Enti locali all'Azienda USL ai sensi
   dell'art. 3, comma 3, del DLgs n.502/92."
   
ARTICOLO 2
Modifica dell'art. 12 della LR 18 aprile 1995, n. 66

Il comma  5 bis dell'art. 12 della LR 18 aprile 1995, n. 66, come
aggiunto dalla  LR 28  marzo  1996,  n.  26,  è  sostituito  dal
seguente:

   "5 bis.  Il Direttore Generale dell'ARPAT, qualora proveniente
   da Ente Pubblico è collocato in aspettativa senza assegni. La
   contribuzione per detto periodo, considerato utile ai fini del
   trattamento  di   quiescenza  e  previdenza  con  mantenimento
   dell'iscrizione all'INPDAP,  è versata  nella  misura  dovuta
   dall'Ente Pubblico  di provenienza,  ai  sensi  del  comma  11
   dell'art. 3  bis del  DLgs 30  dicembre 1992, n. 502, inserito
   dall'art. 3,  comma 3  del DLgs  19 giugno  1999, n.  229, con
   diritto di rivalsa nei confronti dell'ARPAT"
   
ARTICOLO 3
Efficacia

La presente  legge ha efficacia a far data dall'entrata in vigore
del DLgs 19 giugno 1999, n. 229.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 31 dicembre 1999
Marcucci incaricata con DPGR n. 221 del 15.6.95

La presente  legge è  stata approvata dal Consiglio Regionale il
7-12-99 ed è stata vistata dal Commissario del Governo il 30-12-
99.



ASSISTENZA SOCIALE
TUTELA AMBIENTALE

