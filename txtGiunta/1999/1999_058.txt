Norme sulla  tutela  dell'artigianato  artistico  e  tradizionale
toscano e  disposizioni in  materia di oneri contributivi per gli
apprendisti artigiani.

Il Consiglio Regionale ha approvato il 13-4-1999
Il Commissario del Governo ha apposto il visto il 14-5-1999
Il Presidente  della Giunta  Regionale promulga la seguente legge
regionale:

ARTICOLO 1
(Finalità )

1. La  Regione Toscana,  nel quadro  delle politiche  di sostegno
alle attività  produttive, promuove lo sviluppo dell'artigianato
artistico e tradizionale toscano  mediante:

a) la  valorizzazione  delle  produzioni    e  delle  lavorazioni
   artigianali artistiche e tradizionali;
b) la formazione delle figure professionali che operano nel campo
   delle lavorazioni artistiche e tradizionali;
c) la  promozione dei    prodotti  dell'artigianato  artistico  e
   tradizionale toscano;
d) la  concessione di  agevolazioni finanziarie  finalizzate alla
   permanenza  delle   imprese   dell'artigianato   artistico   e
   tradizionale.

ARTICOLO 2
(Definizioni)

1. Ai fini della presente legge sono definite:

a) lavorazioni dell'artigianato artistico:
   - le  creazioni, le  produzioni e  le opere  di elevato valore
     estetico o  ispirate  a  forme,  modelli,  decori,  stili  e
     tecniche  che   costituiscono  gli   elementi   tipici   del
     patrimonio storico e culturale, anche con riferimento a zone
     di affermata  ed intensa produzione artistica, tenendo conto
     delle  innovazioni   che,  nel  compatibile  rispetto  della
     tradizione   artistica,   da   questa   prendono   avvio   e
     qualificazione nonché  le elaborazioni  connesse alla  loro
     realizzazione;
   - tali   lavorazioni   vengono    svolte  prevalentemente  con
     tecniche manuali, ad alto livello tecnico professionale, con
     l'ausilio di  apparecchiature, ad  esclusione di processi di
     lavorazione interamente  in serie; sono ammesse singole fasi
     meccanizzate o automatizzate di lavorazione secondo tecniche
     innovative e  con strumentazioni  tecnologicamente avanzate.
     Rientrano nel  settore delle lavorazioni artistiche tutelate
     dalla  presente   legge  anche   le  attività  di  restauro
     consistenti in interventi finalizzati alla conservazione, al
     consolidamento  e   al  ripristino   di  beni  di  interesse
     artistico, od  appartenenti  al  patrimonio  architettonico,
     archeologico, etnografico,  bibliografico  ed  archivistico,
     anche tutelati ai sensi delle norme vigenti;
b) lavorazioni dell'artigianato tradizionale:
   - le  produzioni e le attività di servizio realizzate secondo
     tecniche e  modalità che  si sono consolidate nei costumi e
     nelle  consuetudini  a  livello  locale,  tenendo  conto  di
     tecniche innovative che ne compongono il naturale sviluppo e
     aggiornamento;
   - tali   lavorazioni   vengono    svolte  prevalentemente  con
     tecniche manuali, anche con l'ausilio di strumentazioni e di
     apparecchiature, ad  esclusione di  processi di  lavorazione
     integralmente  in   serie  e   di  fasi   automatizzate   di
     lavorazione.  Rientrano   nel  settore   delle   lavorazioni
     tradizionali le  attività di  restauro e  di riparazione di
     oggetti d'uso.
   
2. La  Giunta regionale  definisce le  lavorazioni  artistiche  e
tradizionali  oggetto  della  presente  legge  identificando  con
apposito atto i codici ISTAT alle stesse riconducibili.

ARTICOLO 3
(Promozione e riconoscimento dei Consorzi di tutela)

1.  Ai   fini  della  tutela  delle  produzioni  dell'artigianato
artistico e  tradizionale, gli  Enti locali  e le associazioni di
categoria dell'artigianato promuovono la costituzione di Consorzi
aventi lo  scopo di  garantire  l'origine  e  la  qualità  delle
produzioni medesime.

2.   I    Consorzi,   costituiti    esclusivamente   da   imprese
dell'artigianato artistico e tradizionale svolgono le funzioni di
cui al  comma precedente  previo riconoscimento  della competente
Camera di Commercio, Industria, Artigianato e Agricoltura.

3. Le  Camere di Commercio, Industria, Artigianato e Agricoltura,
sentite  le   Province   e   le   Commissioni   Provinciali   per
l'Artigianato, riconoscono  i  Consorzi  di  cui  al  comma  1  a
condizione che rispondano ai requisiti di seguito indicati:

a) siano  rappresentativi di  una percentuale significativa delle
   imprese artigiane  operanti  nelle  produzioni  oggetto  della
   tutela ricomprese  nella zona interessata, secondo i parametri
   definiti dalla Giunta regionale;
b) siano  retti da  statuti che  consentano  l'ammissione,  senza
   discriminazione, delle  imprese artigiane  che  operano  nelle
   produzioni oggetto di tutela;
c) dispongano di strutture e di risorse adeguate allo svolgimento
   dei compiti assegnati.

4. Nel  caso in  cui la  produzione  oggetto  di  tutela  sia  da
ricondursi ad  ambiti territoriali ricadenti in più province, le
Camere di Commercio interessate operano di concerto.

5. Per  ogni provincia non può riconoscersi più di un Consorzio
di tutela per la stessa produzione.

ARTICOLO 4
(Compiti dei Consorzi di tutela)

1. I  Consorzi riconosciuti dalle Camere di Commercio, Industria,
Artigianato e Agricoltura ai sensi dell'art. 3 svolgono i compiti
concernenti:

a) l'elaborazione  dei disciplinari  di  produzione,  dei  marchi
   collettivi di origine e di qualità e dei connessi regolamenti
   d'uso;
b) la  registrazione dei  marchi collettivi di origine e qualità
   secondo le  norme contenute  nel RD  21 giugno  1942, n. 929 e
   successive modifiche ed integrazioni;
c) la  concessione e  la revoca dell'uso dei marchi collettivi di
   origine e di qualità alle imprese artigiane;
d) la    vigilanza    nei    confronti  delle  imprese  artigiane
   concessionarie dei marchi;
e) l'elaborazione  di progetti  finalizzati alla qualificazione e
   all'innovazione delle lavorazioni artistiche e tradizionali di
   loro competenza sotto il profilo formale, delle tecniche e dei
   materiali utilizzati;
f) lo   svolgimento   di   attività  di formazione professionale
   attraverso la  costituzione delle  Botteghe-scuola di  cui  al
   successivo art. 9;
g) la promozione dei marchi collettivi di origine e qualità;
h) la   divulgazione  della   conoscenza,  anche  storica,  sulle
   produzioni dell'artigianato  artistico e  tradizionale da loro
   tutelate.

2. I  Consorzi trasmettono  alla Regione,  alle Province  e  alle
Camere  di   Commercio,  Industria,  Artigianato  ed  Agricoltura
interessate una  relazione annuale sull'attività svolta, nonché
dati e  informazioni sugli  andamenti  delle  produzioni  oggetto
della tutela.

ARTICOLO 5
(Disciplinari di  produzione, marchi  collettivi e regolamenti di
uso)

1. I  disciplinari delle  produzioni dell'artigianato artistico e
tradizionale devono contenere:

a) la  descrizione   delle   caratteristiche    fondamentali  dei
   prodotti, con  particolare riferimento a modelli, forme, stili
   e decori;
b) l'illustrazione delle tecniche di lavorazione adottate;
c) l'elencazione dei materiali impiegati;
d) la  documentata    illustrazione,  anche  di  natura  storico-
   geografica,  dell'origine   e  delle   caratteristiche   della
   produzione e  degli eventuali  elementi di novità introdotti,
   nel rispetto  della tradizione  artistica, delle  tecniche  di
   lavorazione o dell'uso dei materiali.

2. Il  marchio collettivo di origine e qualità indica il tipo di
lavorazione,   se   "artistica"   o   "tradizionale",   l'origine
geografica e il materiale utilizzato per lo specifico prodotto.

3. Il  regolamento d'uso  del marchio definisce le condizioni per
la  concessione   in  uso   dello  stesso  alle  singole  imprese
artigiane, nonché le modalità di esercizio della vigilanza e le
sanzioni nei casi di violazione.

ARTICOLO 6
(Vigilanza sull'attività dei Consorzi e sanzioni)

1. La  Camera di Commercio, Industria, Artigianato ed Agricoltura
esercita la vigilanza sull'attività dei Consorzi di tutela.

2. Nel  caso del  venir meno  dei requisiti  previsti dall'art. 3
ovvero  di   grave  inadempienza  rispetto  ai  compiti  previsti
dall'art. 4,  la Camera  di Commercio,  Industria, Artigianato ed
Agricoltura, previa  diffida, revoca l'atto di riconoscimento dei
Consorzi e ne dispone lo scioglimento.

3. La  Regione riconosce  alle Camere  di  Commercio,  Industria,
Artigianato ed  Agricoltura, per  l'esercizio delle funzioni loro
attribuite  dalla  presente  legge,  un  finanziamento  annuo  da
determinarsi con legge di bilancio.

ARTICOLO 7
(Funzioni di indirizzo e programmazione della Regione)

1. Le  priorità e  gli obiettivi  generali degli interventi sono
determinati dal  Programma Regionale  di Sviluppo  e disciplinati
dal Piano  regionale di  sviluppo economico  di cui  all'art.  8,
comma 3, della legge regionale 1 dicembre 1998, n. 87.

2. Al  fine di garantire la tutela e lo sviluppo dell'artigianato
artistico  su   tutto  il   territorio  regionale,  il  Consiglio
regionale,  su   proposta  della   Giunta  e   sulla  base  delle
informazioni contenute nelle relazioni annuali di cui all'art. 4,
comma 2,  nonché degli  altri elementi  di  valutazione  forniti
dalle Camere di Commercio, Industria, Artigianato ed Agricoltura,
dalle Province  e  dagli  altri  Enti  e  organismi  interessati,
sentite le  Associazioni regionali di categoria dell'Artigianato,
detta indirizzi  alle Camere di Commercio, Industria, Artigianato
ed Agricoltura per lo svolgimento delle funzioni loro attribuite,
anche in  relazione ai  compiti dei  Consorzi di  tutela, di  cui
all'art. 4.

ARTICOLO 8
(Formazione professionale e imprenditoriale)

1. La  qualificazione delle  attività artigianali  artistiche  e
tradizionali toscane  è perseguitadalla Regione anche tramite la
tipologia di  azioni formative  e l'attività  di  programmazione
previste dalla LR 31 agosto 1994, n. 70.

2. La Regione Toscana promuove altresì iniziative finalizzate
alla realizzazione di percorsi formativi individuali.

ARTICOLO 9
(Bottega-scuola)

1.  Sono  denominate  "Bottega-scuola"  le  imprese  del  settore
dell'artigianato artistico  e tradizionale  dirette da un Maestro
artigiano.

2. Le botteghe-scuola sono riconosciute dai Consorzi di tutela di
cui all'art.  3, o  in loro  assenza dalla  Camera di  Commercio,
Industria,  Artigianato   ed  Agricoltura  e  svolgono  attività
formative nell'ambito  dello specifico  settore  dell'artigianato
artistico e tradizionale di cui sono espressione.

ARTICOLO 10
(Maestro artigiano)

1. L'attestato di Maestro Artigiano è attribuito dalla Camera di
Commercio, Industria,  Artigianato ed  Agricoltura al titolare di
impresa  artigiana   del  settore  dell'artigianato  artistico  o
tradizionale,  ovvero   al  socio  di  questa  purché  partecipi
personalmente all'attività.

2. I  requisiti per  il conseguimento  della qualifica di Maestro
artigiano sono i seguenti:

a) anzianità  professionale di  almeno cinque  anni maturata  in
   qualità di titolare o di socio dell'impresa artigiana;
b) adeguato  grado di  capacità  professionale,  desumibile  dal
   conseguimento di  premi, titoli di studio, diplomi o attestati
   di qualifica,  ivi compresi  quelli conseguiti  a  seguito  di
   partecipazione    a    corsi    regionali    di    formazione,
   dall'esecuzione di  saggi di  lavoro o,  anche da  specifica e
   notoria perizia  e competenza o dallo svolgimento di attività
   formative, nonché da ogni altro elemento che possa comprovare
   la    specifica     competenza,    perizia    ed    attitudine
   all'insegnamento professionale;
c) elevata  attitudine all'insegnamento  del mestiere, desumibile
   dall'aver avuto  alle dipendenze apprendisti artigiani portati
   alla qualificazione di fine apprendistato.

3. Le Camere di Commercio, Industria, Artigianato ed Agricoltura,
nell'ambito  dei   propri  programmi   promozionali,  definiscono
specifiche iniziative  atte a valorizzare l'attività dei Maestri
artigiani.

ARTICOLO 11
(Promozione   dei    prodotti   dell'artigianato    artistico   e
tradizionale toscano)

1. Il  Programma di  promozione economica  delle risorse  toscane
dell'agricoltura, dell'artigianato, della piccola e media impresa
e del  turismo, prevede specifiche iniziative atte a promuovere i
prodotti dell'artigianato artistico e tradizionale toscano.

ARTICOLO 12
(Interventi per l'innovazione)

1. La  Regione Toscana  si avvale, quale strumento funzionale per
la  tutela   e   lo   sviluppo   dell'artigianato   artistico   e
tradizionale,  di   una  società   consortile   promossa   dalle
associazioni  di  categoria  maggiormente  rappresentative  delle
imprese artigiane  al  fine  di  attuare  interventi  innovativi,
sperimentali, di  sostegno e  di coordinamento  delle funzioni di
sviluppo svolte  dai livelli  locali nelle  materie di  cui  alle
lettere a), b), e c) dell'art. 1.

2. La Giunta regionale approva specifiche direttive relative alle
modalità operative.  Entro il  mese di  aprile di  ogni anno  la
società consortile fornisce al Consiglio e alla Giunta regionale
una relazione sull'attività svolta e sui risultati conseguiti.

3. La  Regione Toscana  concede,  per  l'avvio  delle  attività,
contributi diretti  per un importo di L. 200.000.000 annui per un
triennio e  determina annualmente  la somma  da destinare  per lo
svolgimento delle attività di cui al comma 1.

ARTICOLO 13
(Interventi finanziari  a favore  delle imprese  dell'artigianato
artistico e tradizionale)

1.   La   Regione   favorisce   la   permanenza   delle   imprese
dell'artigianato artistico e tradizionale agevolandone:

a) il  subentro nella  titolarità di  tali imprese  da parte  di
   soggetti che  abbiano maturato  almeno tre  anni di esperienza
   lavorativa, sia  come dipendenti che come soci, nell'ambito di
   imprese artigiane dello stesso settore produttivo;
b) il trasferimento e rilocalizzazione in centri storici;
c) interventi  di ricerca  ed innovazione  tecnologica, formale e
   distributiva   specifici   per   l'artigianato   artistico   e
   tradizionale.

2. I  contributi sono  concessi dall'Artigiancredito  Toscano  ai
sensi dell'art.  3, comma 1, lett. d), della LR 4 aprile 1995, n.
36, e  successive modificazioni,  e sono  soggetti al  regime "de
minimis" come definito dalla normativa comunitaria.

ARTICOLO 14
(Salvaguardia delle produzioni in via di cessazione )

1.   Alle   produzioni   ed   alle   attività   dell'Artigianato
tradizionale legate  al mondo  rurale e minacciate dal rischio di
cessazione e  scomparsa si  applicano le disposizioni di cui alla
LR 5 marzo 1997, n. 15.

ARTICOLO 15
(Disposizioni in materia di oneri contributivi verso gli istituti
previdenziali   ed   assicurativi   per   l'assicurazione   degli
apprendisti artigiani)

1. Ai  sensi dell'art.  48, comma 9 della legge 27 dicembre 1997,
n. 449,  a decorrere dal 1 gennaio 1998 la Regione fa fronte agli
oneri  per   le  assicurazioni   obbligatorie  degli  apprendisti
artigiani, di  cui all'art. 25 della legge 19 gennaio 1955, n. 25
e  successive   modificazioni,  mediante   risorse  stanziate  in
bilancio nei limiti della somma indicata nella tabella B allegata
alla legge n. 449/97 e mediante appositi trasferimenti erariali a
norma del citato art. 48, comma 9.

2. Le  modalità di erogazione della somma a carico della Regione
e di  quella  di  spettanza  dello  Stato  sono  disciplinate  da
apposita convenzione da stipularsi con gli Istituti assicuratori.
Nella convenzione  sono disciplinate  altresì  le  modalità  di
rendicontazione degli  oneri da  parte dei  predetti Istituti. La
quota di  spesa a  carico dello  Stato è comunque erogata previa
acquisizione  alla   cassa  regionale   delle  relative   risorse
erariali.

ARTICOLO 16
(Norma finanziaria)

1. Agli  oneri derivanti dalla applicazione della presente legge,
decorrenti  dall'anno   1999,  si   fa  fronte  con  la  seguente
variazione da apportare al Bilancio di previsione 1999 e, per gli
anni successivi, con le relative leggi di bilancio:

In diminuzione:

Cap. 50060
   "Fondo    globale    finanziamento    spese
   ulteriori programmi  di sviluppo  (Spese di
   investimento -  Artt. 38  e 87  LR 6 maggio
   1977, n. 28)"                                L. 1.500.000.000
   
Di nuova istituzione:

Cap. 36005
   "Interventi  finanziari   a  favore   delle
   imprese   dell'artigianato    artistico   e
   tradizionale" (LR n. 58/99 art.13)           L. 1.000.000.000

Cap. 36006
   "Finanziamento alle  Camere  di  Commercio"
   (LR 58/99, art. 6, comma 3)                  L.  100.000.000.

Cap. 36007
   "Contributo    annuale     alla    società
   consortile per  l'artigianato  artistico  e
   tradizionale" (LR 58/99, art. 12, comma 3)   L.  200.000.000.

Cap. 36008
   "Finanziamento  di   interventi  innovativi
   sperimentali,    di     sostegno    e    di
   coordinamento" (LR 58/99, art. 12, comma 1)  L.  200.000.000.

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetta di osservarla e farla
osservare come Legge della Regione Toscana.

Firenze, 2 novembre 1999

Chiti

La presente  Legge è  stata approvata dal Consiglio regionale il
13.4.1999 ed  è stata vistata dal Commissario del Governo il 14-
5-1999.

Si procede  alla promulgazione  ai sensi  della LR  91-96  avendo
ritirato in  data 25.10.1999  la notifica  a suo tempo effettuata
alla Commissione UE ex art. 93 par. 3 Trattato istitutivo UE



ARTIGIANATO
CREDITO

