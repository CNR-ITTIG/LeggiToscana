Norme di  riordino delle  funzioni amministrative  in materia  di
informazione, accoglienza  e promozione  turistica  locale  della
Regione Toscana. Istituzione delle Agenzie per il Turismo.

Il Consiglio  Regionale ha  approvato il  22-09-1999 ed  è stata
vistata dal Commissario del Governo l'8-10-199
Il Commissario del Governo ha apposto il visto il
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  presente legge,  in attuazione della legge 17 maggio 1983,
n.  217  "Legge  quadro  per  il  turismo  e  interventi  per  il
potenziamento e  la qualificazione dell'offerta turistica", della
legge 8  giugno 1990, n. 142 "Ordinamento delle autonomie locali"
e della  LR 19  luglio 1995,  n. 77  "Sistema delle  autonomie in
Toscana:   poteri    amministrativi   e    norme   generali    di
funzionamento":

a) individua  e disciplina le funzioni e i compiti della Regione,
   delle Province  e  dei  Comuni  in  materia  di  informazione,
   accoglienza e promozione turistica;
b) promuove il coordinamento delle autonomie locali e degli altri
   soggetti interessati alla promozione della domanda turistica.

ARTICOLO 2
(Servizi di informazione e di accoglienza turistica)

1. La  Regione disciplina i servizi di accoglienza turistica e di
informazione  sull'offerta  turistica  locale  e  sul  territorio
regionale praticati  in forma  omogenea negli ambiti territoriali
di cui all'articolo 5.

2. L'attività  di accoglienza  può comprendere la prenotazione,
effettuata  presso   gli  uffici  di  informazione,  dei  servizi
turistici e del pernottamento presso le strutture ricettive; tali
servizi possono  essere erogati  da  soggetti  abilitati  a  tale
scopo.

3. La  prenotazione di  strutture ricettive  può essere altresì
effettuata  direttamente   dagli   uffici   di   informazione   e
accoglienza turistica esclusivamente ai turisti che accedono agli
uffici medesimi.

4. I  servizi di informazione e accoglienza turistica a carattere
locale sono  svolti dai  Comuni anche  in forma associata e dalle
Province  anche   tramite  le  Agenzie  per  il  turismo  di  cui
all'articolo 6. I servizi di informazione e accoglienza turistica
a carattere regionale sono
svolti dalla  Regione, dalle  Province e dai Comuni attraverso le
Agenzie per il Turismo.

5. Per  garantire che i servizi di cui al presente articolo siano
svolti con  caratteristiche di omogeneità su tutto il territorio
regionale, la  Regione approva, entro novanta giorni dall'entrata
in vigore dalla presente legge, un apposito regolamento.

6. Il regolamento di cui al comma 5, disciplina:

a) le  caratteristiche degli uffici di informazione e accoglienza
   turistica in  relazione al  carattere regionale e locale e gli
   standard dei relativi servizi;
b) i  segni distintivi a seconda del carattere regionale o locale
   degli uffici di informazione e accoglienza turistica;
c) le  condizioni e  le garanzie per l'affidamento dei servizi di
   cui al  presente articolo, da parte della Regione o degli Enti
   locali a soggetti terzi.

ARTICOLO 3
(Attività di promozione turistica)

1. Le  attività di  promozione turistica  locale sono  svolte da
Comuni e Province tramite le Agenzie per il Turismo. Si intendono
per attività  di promozione  turistica locale le iniziative tese
alla conoscenza e alla valorizzazione delle risorse e dei servizi
turistici da  attuare  in  ambito  nazionale,  nel  quadro  della
programmazione regionale.  L'Agenzia regionale  per la promozione
economica della  Toscana  di  cui  all'articolo  28  della  LR  1
dicembre 1998, n. 87, nell'esercizio delle proprie funzioni, può
avvalersi  delle  Agenzie  per  il  Turismo  per  iniziative  che
richiedono specifici riferimenti all'offerta locale.

2.  Per  lo  svolgimento  delle  attività  di  promozione  della
conoscenza delle  risorse e  dei servizi  turistici  offerti  nel
territorio di  rispettiva competenza, gli Enti Locali, le Agenzie
per il  Turismo e  la Regione  concertano i  propri interventi al
fine di  garantire l'immagine  unitaria degli ambiti territoriali
di  cui   all'articolo  5,   anche  in   collaborazione  con   le
rappresentanze degli operatori del settore.

3. La  Regione, attraverso  il piano  triennale della  promozione
economica di  cui all'articolo  4 della  LR 14 aprile 1997, n. 28
"Disciplina delle attività di promozione economica delle risorse
toscane e  di supporto  al processo di internazionalizzazione nei
settori produttivi dell'agricoltura, artigianato, piccola e media
impresa industriale  e turismo",  definisce gli  obiettivi  e  le
modalità per  lo svolgimento  delle attività di cui al presente
articolo  promuovendo   la  necessaria   integrazione   tra   gli
interventi dei  soggetti pubblici e dei soggetti privati, nonché
le modalità  per garantire  il  raccordo  tra  l'attuazione  dei
programmi di  attività delle  Agenzie per  il Turismo  e  quelli
dell'Agenzia di promozione economica della Toscana.

4. La  Provincia adotta  un Piano  triennale,  sulla  base  degli
indirizzi regionali  di cui  al comma  3,  come  riferimento  per
l'attività delle Agenzie per il Turismo.

ARTICOLO 4
(Razionalizzazione  delle  attività  di  competenza  degli  Enti
locali in materia di turismo)

1. Oltre alle attività di cui agli articoli 2 e 3, le Province e
i Comuni,  al  fine  di  garantire  le  migliori  e  più  facili
condizioni di  accesso ai  servizi, possono svolgere le attività
di  rispettiva   competenza  in   materia  di   turismo  di   cui
all'articolo 21  della LR 87/1998, ed i servizi ad esse connesse,
avvalendosi delle Agenzie per il Turismo.

ARTICOLO 5
(Ambiti territoriali di riferimento)

1. Gli  ambiti territoriali individuati nella tabella A, allegata
alla  presente   legge,  comprendenti   i  Comuni  ivi  elencati,
costituiscono ambito ottimale per l'esercizio dei compiti e delle
funzioni disciplinati dalla presente legge.

ARTICOLO 6
(Agenzie per il Turismo (APT)

1.  In  ogni  ambito  territoriale  di  cui  all'articolo  5,  è
istituita una Agenzia per il Turismo (APT). Le APT sono strumenti
tecnico-operativi,    dotati    di    autonomia    organizzativa,
amministrativa e di gestione. Le Province esercitano sulle APT le
funzioni  amministrative   e  di   controllo  disciplinate  dalla
presente legge.  Alle APT  si applicano  le norme  in materia  di
contabilità, bilancio, attività contrattuale e patrimonio della
Provincia.

2. Nel  caso in  cui l'ambito territoriale di competenza dell'APT
comprenda il territorio di più Province, le Province interessate
indicono una  conferenza di  servizi al  fine di decidere a quale
Provincia attribuire  le funzioni  amministrative e  di controllo
sulla APT  Nel caso di mancata intesa tra le Province, la Regione
provvede,  con   proprio  atto,   ad  individuare   la  Provincia
competente.

3. Le  APT, per  lo  svolgimento  delle  attività  di  cui  agli
articoli 2 e 3, espletano, in particolare, i seguenti compiti:

a) fornire  servizi di  informazione e  di  assistenza  turistica
   nell'ambito del  proprio territorio  e istituire gli uffici di
   informazione e accoglienza turistica a carattere regionale ove
   previsti;
b) provvedere  alla promozione  e valorizzazione  delle località
   turistiche e  del relativo  patrimonio  culturale,  artistico,
   storico, paesaggistico  ambientale  e  dei  servizi  turistici
   presenti;
c) promuovere,  coordinare  ed  attuare  attività  di  interesse
   turistico  nel   proprio   ambito   territoriale,   anche   in
   collaborazione  con   altre  APT,  con  enti  pubblici  e  con
   associazioni locali.

4. Le Agenzie per il Turismo non possono concedere contributi per
iniziative turistiche promosse ed organizzate da altri soggetti.

ARTICOLO 7
(Organi dell'Agenzia per il Turismo)

1. Sono organi dell'APT:

a) il Direttore;
b) il Collegio dei Revisori.

2. La  nomina degli  organi dell'APT  compete al Presidente della
Provincia. Tali  nomine devono  essere effettuate  entro tre mesi
dall'entrata in carica del Presidente della Provincia.

ARTICOLO 8
(Il Direttore)

1. Il  Presidente della  Provincia nomina  il  Direttore,  previa
procedura di  selezione mediante  avviso pubblico tra soggetti di
comprovata esperienza  e professionalità  nell'organizzazione  e
amministrazione di  enti  e  organismi  pubblici  o  privati  del
settore turistico. Il Direttore svolge le proprie funzioni per lo
stesso  periodo   di  durata   in  carica  del  Presidente  della
Provincia.

2. Il  rapporto  di  lavoro  continuativo  ed  esclusivo  con  il
Direttore è regolato dalla Provincia.

3. Non  possono essere  nominati Direttore  i consiglieri  e  gli
assessori regionali,  i componenti  degli organi  di  altri  enti
regionali, nonché, con riferimento all'ambito territoriale della
Agenzia per il Turismo, i Sindaci, i Presidenti delle Province, i
Presidenti delle Comunità montane, i membri dei Consigli e delle
Giunte di  tali enti.  Non possono  essere nominati  Direttore  i
titolari,  gli   amministratori  ed   i  dipendenti   di  imprese
turistiche nell'ambito del territorio regionale.

4.  Il  rapporto  di  lavoro  è  risolto  anticipatamente  dalla
Provincia con  provvedimento  che  dichiara  la  decadenza  dalla
nomina di Direttore, per uno dei seguenti motivi:

a) grave perdita del conto economico per due anni consecutivi;
b) gravi violazioni di norme di legge;
c) inadempienze  degli indirizzi    contenuti  nel  programma  di
   attività dell'APT;
d) gravi  irregolarità nella  gestione, tali da compromettere il
   buon funzionamento dell'Agenzia;
e) sopravvenuta causa di incompatibilità;
f) mancata  predisposizione del  programma  di  attività  e  del
   bilancio di previsione nei termini di legge.

Tale atto è adottato dal Presidente della Provincia.

ARTICOLO 9
(Compiti del Direttore)

1. Il  Direttore rappresenta  legalmente l'APT,  è  responsabile
dell'elaborazione e dell'attuazione dei programmi dell'Agenzia ed
esercita conseguentemente tutti i poteri di amministrazione.

2. Il Direttore predispone, entro il 30 settembre, la proposta di
programma di  attività dell'APT.  Il  Programma  è  determinato
sulla base  del piano triennale della Provincia, nel rispetto del
piano triennale  della promozione  economica  previsto  dalla  LR
28/1997. La  Provincia, previo  parere del  Comitato Turistico di
Indirizzo  di   cui   al   successivo   articolo   12,   provvede
all'approvazione di  tale programma, nonché all'approvazione del
bilancio preventivo,  delle  relative  variazioni,  e  del  conto
consuntivo dell'APT.

3. Il  programma dell'APT  è finalizzato  allo sviluppo  e  alla
promozione del  prodotto turistico locale, ai sensi dell'articolo
3. A  tal fine,  il  programma  tiene  conto  delle  peculiarità
turistiche  presenti   nel  territorio   di  competenza  e  della
rilevanza turistica  delle diverse  località in  relazione  alla
loro ricettività. Il programma di attività dell'APT assume come
riferimento il metodo della concertazione tra soggetti pubblici e
privati operanti nel settore.

ARTICOLO 10
(Il Collegio dei Revisori)

1. Il  Collegio dei  Revisori è composto da tre membri effettivi
iscritti nel  registro dei  revisori contabili.  Il  Collegio  è
nominato dal Presidente della Provincia che ne individua anche il
Presidente, entro  la data della nomina del Direttore dell'APT Il
Collegio dei  Revisori svolge  le proprie  funzioni per lo stesso
periodo di durata in carica del Presidente della Provincia.

2. Il Collegio dei Revisori esamina tutti gli atti amministrativi
dell'APT  sotto   il  profilo   della  legittimità  contabile  e
amministrativa.

3. Gli  atti soggetti al controllo sono trasmessi al Collegio dei
Revisori dal  Direttore entro il giorno successivo a quello della
loro adozione.

4. L'atto  di controllo  consiste nell'apposizione  del visto  di
legittimità contabile  e amministrativa,  da  effettuarsi  entro
quindici giorni dal ricevimento degli atti.

5. Se  il Direttore  ritiene di adeguarsi ai rilievi del Collegio
dei  Revisori   adotta  i   provvedimenti  conseguenti,   dandone
immediata notizia  al Collegio  stesso.  In  caso  contrario,  il
Direttore è,  comunque, tenuto a motivare al Collegio le proprie
valutazioni,  notificando   la  conferma   dell'atto  e   dandone
comunicazione al Presidente della Provincia.

6. Per  quanto attiene  alle condizioni  di incompatibilità  dei
membri  del   Collegio  dei  Revisori,  valgono  le  disposizioni
previste per il Direttore definite dall'articolo 8, comma 3.

ARTICOLO 11
(Sostituzione degli organi dell'Agenzia)

1. La nomina del Direttore e dei membri del Collegio dei Revisori
in sostituzione  di quelli decaduti, dimissionari o deceduti deve
essere effettuata  entro quarantacinque  giorni dalla  data della
decadenza, delle dimissioni o del decesso.

2. In  attesa della  nomina del  nuovo Direttore,  il  Presidente
della Provincia provvede al commissariamento dell'APT.

ARTICOLO 12
(Il Comitato Turistico di Indirizzo (CTI)

1. Le  Province, i Comuni ricompresi negli ambiti territoriali di
cui  all'articolo   5,  e   le  Camere  di  Commercio,  Industria
Artigianato    e    Agricoltura    territorialmente    competenti
costituiscono,  in  ciascun  ambito,  il  Comitato  Turistico  di
Indirizzo (CTI).  Il CTI  resta in carica per l'intera durata del
mandato amministrativo del Presidente della Provincia.

2. Un'apposita  Conferenza di  servizi, disciplinata  ed  indetta
dalla Provincia, tra gli enti di cui al comma 1, definisce, entro
trenta giorni  dall'entrata in  vigore della  presente legge,  le
norme che determinano:

a) il  valore proporzionale degli enti di cui al comma 1 rispetto
   alla composizione  del CTI,  tenuto conto in particolare della
   valenza turistica dei singoli Comuni;
b) le modalità di funzionamento del CTI.

3. Qualora  la Conferenza di servizi, nel termine di cui al comma
2, non  adotti le  previste determinazioni, provvede la Provincia
in via sostitutiva.

4. Entro sessanta giorni dalle determinazioni della Conferenza di
servizi di cui al comma 2, o dalle determinazioni della Provincia
adottate in via sostitutiva, la Provincia insedia il CTI.

5. Qualora,  entro i  termini previsti,  la Provincia  non  possa
insediare il  CTI in  quanto non sia pervenuta la designazione di
almeno il  cinquanta  per  cento  dei  membri  dello  stesso,  le
relative funzioni  sono svolte  dalla Provincia fino a quando non
sia validamente insediato il CTI.

6. Spetta al CTI:

a) esprimere  parere  obbligatorio    sul  programma  annuale  di
   attività dell'APT;
b) esprimere  parere obbligatorio  sul  bilancio  di  previsione,
   sulle relative variazioni e sul conto consuntivo;
c) definire gli indirizzi operativi utili a garantire il migliore
   raggiungimento degli obiettivi;
d) valutare  lo stato di attuazione del programma di attività; a
   tal fine,  il Direttore  trasmette, ogni  quattro mesi, al CTI
   una relazione  sull'andamento delle attività e sullo stato di
   attuazione del programma annuale.

7. Nel  caso in  cui il  CTI non  esprima  i  pareri  di  cui  al
precedente comma  6, lettere  a) e  b), entro  venti  giorni  dal
ricevimento  della   formale  richiesta,  la  Provincia  provvede
all'approvazione degli atti, prescindendo dal parere del CTI.

ARTICOLO 13
(Personale)

1. Entro  trenta giorni  dalla data  di entrata  in vigore  della
presente  legge,   la  Giunta  regionale,  con  proprio  atto  da
adottarsi previa  intesa con la Provincia interessata, sentite le
Organizzazioni sindacali, stabilisce i contingenti complessivi di
personale di  organico per l'esercizio delle funzioni di ciascuna
delle ex-Aziende di Promozione Turistica di cui alla LR 9/1988.

2. Dalla  data di  decorrenza  della  nomina  del  Direttore,  il
personale in  servizio a tempo indeterminato presso le Aziende di
Promozione Turistica  costituite ai  sensi della LR n. 9/1988, è
inserito nel ruolo provinciale di competenza, con la salvaguardia
del  trattamento  giuridico  ed  economico  acquisito  nel  ruolo
regionale.  Al   personale  regionale  trasferito  continuano  ad
applicarsi le  disposizioni di  cui all'articolo  150 della LR 21
agosto 1989,  n. 51,  "Testo unico delle legge sul personale" con
oneri  a   carico  della  Regione.  Al  personale  trasferito  si
applicano i  benefici relativi agli assegni di mobilità previsti
dalle norme  vigenti. Il  personale in servizio presso le Aziende
di Promozione  Turistica di  cui alla  LR 9/1988  all'entrata  in
vigore della  presente legge,  è destinato  alle  corrispondenti
Agenzie per il Turismo di cui all'articolo 6.

3.  Il   personale  del   ruolo  unico   regionale  compreso  nel
contingente di  cui al  precedente comma 1, è trasferito, con il
corrispondente  posto   di  pianta   organica,  ed   il  relativo
finanziamento,  alla  Provincia  di  competenza.  Sono,  inoltre,
trasferiti alla  Provincia i  posti vacanti  di tale contingente,
con i  relativi finanziamenti.  Contestualmente, con le procedure
previste dall'articolo  32 della  LR 7  novembre 1994,  n. 81, la
Giunta regionale  provvede alla  corrispondente  riduzione  della
propria dotazione organica.

4. Le  dotazioni organiche  delle Agenzie  per  il  Turismo  sono
successivamente definite  da parte di ciascuna Provincia. In tali
dotazioni confluisce  il personale  trasferito ai sensi del comma
3.

5. Nel  caso di  scioglimento delle  Agenzie per  il Turismo,  il
personale in  servizio presso  tali organismi  rimane  nel  ruolo
provinciale di appartenenza.

ARTICOLO 14
(Successione nei  rapporti delle  Aziende di Promozione Turistica
costituite ai sensi della LR 9/1988)

1. Entro  sessanta giorni  dall'entrata in  vigore della presente
legge, con  deliberazione della  Giunta regionale  è regolato il
subingresso  delle  Province  nel  patrimonio  delle  Aziende  di
Promozione Turistica costituite ai sensi della LR n. 9/1988.

2.  Il   patrimonio  immobiliare  strettamente  connesso  con  le
attività di  cui alla presente legge è trasferito alle Province
per  lo   svolgimento  delle   relative  funzioni.   Il  restante
patrimonio, non  trasferito alle  Province, rimane  acquisito  al
patrimonio regionale.  Al  trasferimento  dei  beni  si  provvede
mediante verbali  di  consegna  sottoscritti  dalle  parti.  Tali
verbali costituiscono titolo per le volture e le trascrizioni.

3. Ai  fini di  cui al comma 2, è istituita apposita commissione
paritetica tra Regione e Province che provvede all'individuazione
dei beni delle Aziende di Promozione Turistica da trasferire alle
Province.

4. I  beni patrimoniali  trasferiti alle  Province ai  sensi  dei
precedenti commi,  hanno vincolo di destinazione per le attività
delle Agenzie  per  il  Turismo;  eventuali  rendite  e  proventi
derivanti da  tali beni devono essere obbligatoriamente destinati
al bilancio delle Agenzie per il Turismo.

5. Le Agenzie per il Turismo di cui all'articolo 6, succedono nei
rapporti attivi  e passivi  alle Aziende  di Promozione Turistica
costituite ai sensi della LR 9/1988, al momento dell'insediamento
del Direttore della Agenzia per il Turismo.

ARTICOLO 15
(Finanziamenti)

1. La Regione determina l'entità dello stanziamento da destinare
a ciascuna  Agenzia per  il  Turismo  per  lo  svolgimento  delle
attività di cui alla presente legge. Lo stanziamento non potrà,
comunque,  essere  inferiore  alla  somma  totale  degli  importi
destinati  alle   spese  di  personale,  di  funzionamento  e  di
attività di  ciascuna Azienda di Promozione Turistica costituita
ai sensi  della LR n. 9/1988, previsti dal Bilancio di previsione
della Regione per l'esercizio finanziario 1995.

2. La  somma di  cui al  comma 1,  è erogata  dalla Regione alla
Provincia a  cui  l'Agenzia  per  il  Turismo  è  funzionalmente
collegata, con vincolo di destinazione.

3. La  Regione, annualmente, in sede di approvazione del bilancio
di previsione,  stanzia per  le attività  richiamate al  comma 1
svolte  dalle  Agenzie  per  il  Turismo,  le  somme  necessarie,
calcolate secondo  le modalità  definite al comma 1 ed aumentate
in rapporto  al tasso  di inflazione  programmata per  l'anno  di
riferimento. La  Regione istituisce un apposito capitolo di spesa
denominato "Finanziamenti  per le  Agenzie per  il Turismo per lo
svolgimento  delle   attività  di   informazione  e   promozione
turistica locale".

4.  Le   Agenzie  per   il  Turismo   provvedono  alle  spese  di
funzionamento e di attività anche mediante:

a) contributi  da parte delle Province, dei Comuni, di altri enti
   pubblici e  di privati,  connessi  all'esercizio  dei  compiti
   istituzionali svolti;
b) rendite e proventi patrimoniali di gestione;
c) finanziamenti  e rimborsi dell'Agenzia di promozione economica
   di cui  all'articolo 28  della  LR  87/1998,  in  funzione  di
   specifici incarichi affidati;
d) proventi  dei servizi  erogati, corrispettivi,  finanziamenti,
   contributi e  rimborsi da  parte degli  enti locali,  di altri
   enti  pubblici   e  di   privati,  connessi  all'esercizio  di
   incarichi;
e) risorse  derivanti dalla  partecipazione a progetti regionali,
   nazionali e comunitari;
f) ulteriori eventuali entrate.

ARTICOLO 16
(Poteri sostitutivi)

1.   In   caso   di   accertata   inadempienza   delle   Province
nell'esercizio delle funzioni conferite con la presente legge, si
applicano le  disposizioni di  cui  all'articolo  6  della  LR  1
dicembre 1998, n. 87.

ARTICOLO 17
(Riconoscimento delle Associazioni Pro-Loco)

1. La  Regione riconosce le associazioni Pro-Loco quali strumenti
di promozione dell'accoglienza turistica. A tal fine, le Pro-Loco
cooperano con gli Enti locali per:

a) la  realizzazione    di    iniziative  idonee  a  favorire  la
   conoscenza,  la  tutela  e  la  valorizzazione  delle  risorse
   turistiche locali;
b) la realizzazione di iniziative idonee a favorire la promozione
   del patrimonio artistico e delle tradizioni e cultura locali;
c) la realizzazione di iniziative atte a migliorare le condizioni
   di soggiorno dei turisti;
d) garantire migliori servizi di assistenza e informazione.

2. Presso  le Province  sono istituiti gli Albi provinciali delle
associazioni Pro-Loco.

3. La  Regione, entro novanta giorni dall'entrata in vigore della
presente legge,  attraverso apposito  regolamento, disciplina  le
modalità e  le condizioni  per l'espletamento delle attività di
cui al  comma 1.  Con lo  stesso regolamento,  è disciplinata la
tenuta dell'Albo provinciale delle associazioni Pro-Loco.

ARTICOLO 18
(Norme transitorie)

1. Dal 1 luglio 1999 fino alla nomina dei Direttori delle Agenzie
per il  Turismo, gli Amministratori straordinari ed i Collegi dei
Revisori delle  Aziende di  Promozione  Turistica  costituite  ai
sensi della  LR n.  9/1988, istituiti con LR 18 novembre 1998, n.
84 "Scioglimento dei consigli di amministrazione delle Aziende di
Promozione Turistica  di cui  alla LR  23 novembre  1988, n.  9",
svolgono le funzioni loro attribuite dalla medesima LR 84/1998. A
tali organi  continuano ad  essere corrisposte  le indennità  di
carica ed  i rimborsi  spese corrisposti  alla data del 30 giugno
1999.

2. In  sede di  prima applicazione,  la nomina degli organi delle
Agenzie  per  il  Turismo  è  effettuata  dal  Presidente  della
Provincia entro  novanta  giorni  dall'entrata  in  vigore  della
presente legge.

3. I  Dirigenti attualmente  in servizio  presso  le  Aziende  di
Promozione Turistica  con la qualifica di Direttore conservano il
diritto di  optare per  la permanenza  nel ruolo  della  Regione,
qualora  non  siano  nominati  Direttori  delle  Agenzie  per  il
Turismo. Tale  opzione deve essere esercitata entro trenta giorni
dalla nomina del Direttore.

ARTICOLO 19
(Abrogazioni)

1. Sono abrogate:

- la  LR 23  febbraio 1988,  n. 9 "Organizzazione turistica della
  Regione Toscana";
- la  LR 29  maggio 1989,  n. 34  "LR  9/88  -  Individuazione  e
  delimitazione   degli    ambiti    turisticamente    rilevanti.
  Costituzione delle Aziende di Promozione Turistica";
- la  LR 31  luglio 1989,  n. 48  "Disciplina delle indennità di
  carica e  di presenza  e dei rimborsi spese agli amministratori
  ed ai sindaci revisori delle Aziende di Promozione Turistica";
- la  LR  2  novembre  1989,  n.  72    "Istituzione  degli  Albi
  Provinciali delle Associazioni delle Pro-Loco";
- la  LR 18  novembre 1989, n. 76 "Disciplina del personale degli
  enti turistici della Toscana";
- la  LR 18  novembre 1989,  n. 77  "LR 48/1989  Disciplina delle
  indennità di  carica e  di presenza  e dei rimborsi spese agli
  amministratori  ed   ai  sindaci   revisori  delle  Aziende  di
  Promozione Turistica - Integrazione".

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Marcucci
(incaricata con DPGR 15.6.95 n. 221)

Firenze, 14 ottobre 1999

La presente  legge è  stata approvata dal Consiglio Regionale il
22-09-1999 ed  è stata  vistata dal Commissario del Governo l'8-
10-1999.

Allegato A - AMBITI TURISTICI

- Ambito turistico n. 1, comprendente i territori dei Comuni di:

  Camaiore, Forte  dei Marmi,  Massarosa, Pietrasanta, Seravezza,
  Stazzema e Viareggio;
  
- Ambito turistico n. 2, comprendente i territori dei Comuni di:

  Campo nell'Elba,  Capoliveri, Capraia Isola, Marciana, Marciana
  Marina, Portoazzurro, Portoferraio, Rio Marina e Rio nell'Elba;
  
- Ambito turistico n. 3, comprendente i territori dei Comuni di:

  Buggiano, Chiesina  Uzzanese, Lamporecchio,  Larciano, Massa  e
  Cozzile, Monsummano  Terme, Montecatini  Terme, Pescia, Pieve a
  Nievole, Ponte Buggianese e Uzzano;
  
- Ambito turistico n. 4, comprendente i territori dei Comuni di:

  Cetona, Chianciano  Terme, Montepulciano,  Chiusi, Pienza,  San
  Casciano dei  Bagni, Sarteano,  Sinalunga,  Torrita  di  Siena,
  Trequanda;
  
- Ambito turistico n. 5, comprendente i territori dei Comuni di:

  Bagno a  Ripoli, Barberino  di Mugello,  Barberino Val  d'Elsa,
  Borgo San Lorenzo, Calenzano, Campi Bisenzio, Capraia e Limite,
  Castelfiorentino, Cerreto  Guidi, Certaldo,  Dicomano,  Empoli,
  Fiesole,  Figline  Valdarno,  Firenze,  Firenzuola,  Fucecchio,
  Gambassi Terme,  Greve in  Chianti, Impruneta, Incisa Valdarno,
  Lastra  a   Signa,   Londa,   Marradi,   Montaione,   Montelupo
  Fiorentino,  Montespertoli,   Palazzuolo  sul   Senio,  Pelago,
  Pontassieve, Reggello,  Rignano sull'Arno, Rufina, San Casciano
  Val di  Pesa,  San  Godenzo,  San  Piero  a  Sieve,  Scandicci,
  Scarperia, Sesto  Fiorentino, Signa,  Tavarnelle Val  di  Pesa,
  Vaglia, Vicchio e Vinci;
  
- Ambito turistico n. 6, comprendente i territori dei Comuni di:

  Campagnatico, Capalbio,  Castiglion della  Pescaia,  Cinigiano,
  Civitella Paganico,  Follonica, Gavorrano,  Grosseto, Isola del
  Giglio, Magliano  in Toscana,  Manciano, Massa Marittima, Monte
  Argentario,  Monterotondo   Marittimo,   Montieri,   Orbetello,
  Pitigliano, Roccastrada, Scansano, Scarlino e Sorano;
  
- Ambito turistico n. 7, comprendente i territori dei Comuni di:

  Bibbona,  Campiglia  Marittima,  Castagneto  Carducci,  Cecina,
  Collesalvetti,  Livorno,  Piombino,  Rosignano  Marittimo,  San
  Vincenzo, Sassetta e Suvereto;
  
- Ambito turistico n. 8, comprendente territori dei Comuni di:

  Aulla,  Bagnone,   Carrara,  Casola   in   Lunigiana,   Comano,
  Filattiera,  Fivizzano,   Fosdinovo,  Licciana   Nardi,  Massa,
  Montignoso,   Mulazzo,    Podenzana,    Pontremoli,    Tresana,
  Villafranca in Lunigiana e Zeri;
  
- Ambito turistico n. 9, comprendente i territori dei Comuni di:

  Bientina, Buti,  Calci, Calcinaia, Capannoli, Casale Marittimo,
  Casciana Terme,  Cascina,  Castelfranco  di  Sotto,  Castellina
  Marittima, Castelnuovo  di Val  di Cecina,  Chianni,  Crespina,
  Fauglia, Guardistallo,  Lajatico, Lari,  Lorenzana, Montecatini
  Val di Cecina, Montescudaio, Monteverdi Marittimo, Montopoli in
  Valdarno, Orciano  Pisano, Palaia,  Peccioli, Pisa,  Pomarance,
  Ponsacco,  Pontedera,   Riparbella,  San  Giuliano  Terme,  San
  Miniato, Santa  Croce sull'Arno,  Santa  Luce,  Santa  Maria  a
  Monte, Terricciola, Vecchiano, Vicopisano e Volterra;
  
- Ambito turistico n. 10, comprendente i territori dei Comuni di:

  Asciano, Buonconvento,  Casole d'Elsa,  Castellina in  Chianti,
  Castelnuovo Berardenga,  Chiusdino, Colle di Val d'Elsa, Gaiole
  in  Chianti,   Montalcino,  Monteriggioni,  Monteroni  d'Arbia,
  Monticiano, Murlo,  Poggibonsi, Radda  in Chianti, Radicondoli,
  Rapolano Terme, San Gimignano, San Giovanni d'Asso, San Quirico
  d'Orcia, Siena e Sovicille;
  
- Ambito turistico n. 11, comprendente i territori dei Comuni di:

  Anghiari, Arezzo,  Badia Tedalda,  Bibbiena, Bucine,  Capolona,
  Caprese Michelangelo,  Castel Focognano, Castelfranco di Sopra,
  Castel   San    Niccolò,   Castiglion   Fibocchi,   Castiglion
  Fiorentino,  Cavriglia,   Chitignano,   Chiusi   della   Verna,
  Civitella in  Val di  Chiana,  Cortona,  Foiano  della  Chiana,
  Laterina, Loro  Ciuffenna, Lucignano,  Marciano  della  Chiana,
  Montemignaio,  Monterchi,   Monte  San   Savino,   Montevarchi,
  Ortignano Raggiolo, Pergine Valdarno, Pian di Scò, Pieve Santo
  Stefano,   Poppi,    Pratovecchio,   San   Giovanni   Valdarno,
  Sansepolcro,  Sestino,   Stia,  Subbiano,  Talla  e  Terranuova
  Bracciolini;
  
- Ambito turistico n. 12, comprendente i territori dei Comuni di:

  Abetone,  Agliana,   Cutigliano,  Marliana,  Montale,  Pistoia,
  Piteglio, Quarrata, Sambuca Pistoiese, San Marcello Pistoiese e
  Serravalle Pistoiese;
  
- Ambito turistico n. 13, comprendente i territori dei Comuni di:

  Altopascio,  Bagni   di  Lucca,   Barga,   Borgo   a   Mozzano,
  Camporgiano, Capannori,  Careggine, Castelnuovo  di Garfagnana,
  Castiglione di  Garfagnana, Coreglia Antelminelli, Fabbriche di
  Vallico, Gallicano,  Giuncugnano, Lucca, Minucciano, Molazzana,
  Montecarlo,  Pescaglia,  Piazza  al  Serchio,  Pieve  Fosciana,
  Porcari, San  Romano in  Garfagnana, Sillano,  Vagli di  Sotto,
  Vergemoli, Villa Basilica, Villa Collemandina, Fosciandora;
  
- Ambito turistico n. 14, comprendente i territori dei Comuni di:

  Cantagallo, Carmignano,  Montemurlo, Poggio  a  Caiano,  Prato,
  Vernio e Vaiano;
  
- Ambito turistico n. 15, comprendente i Comuni di:

  Abbadia   San   Salvatore,   Arcidosso,   Castel   del   Piano,
  Castell'Azzara,    Castiglione     d'Orcia,     Piancastagnaio,
  Radicofani, Roccalbenga, Santa Fiora, Seggiano, Semproniano.

TURISMO


