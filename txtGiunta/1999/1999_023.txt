Legge Regionale  8.3.1993 n.  12  -  Ulteriori  disposizioni  per
l'attribuzione delle opere costituenti l'invaso di Bilancino.

Il Consiglio Regionale ha approvato il 10-3-1999
Il Commissario del Governo ha apposto il visto il 9-4-1999
Il Presidente  della Giunta  Regionale promulga la seguente legge
regionale:

ARTICOLO UNICO
(Inserimento dell'articolo 2bis nella LR 8 marzo 1993, n. 12)

Dopo  l'art.  2  della  legge  regionale  8  marzo  1993,  n.  12
(Realizzazione opere  idrogeologiche per  il completamento  della
diga  di   Bilancino/Gestione  commissariale),   è  inserito  il
seguente articolo:

   "Art. 2 bis
   
   1. Il  Commissario provvede  a trasferire le strade e le altre
   opere divisibili,  realizzate  nell'ambito  del  completamento
   della diga  di Bilancino,  agli Enti  competenti,  in  ragione
   della natura  e della  tipologia delle  opere ed  a seguito di
   classificazione delle stesse.
   
   2. Il  Commissario provvede  inoltre  a  trasferire  le  opere
   relative all'invaso  ed alle sponde di esso ai Comuni elencati
   nell'allegato  A)   alla  presente   legge,   per   quote   di
   appartenenza  determinate  in  ragione  della  percentuale  di
   cofinanziamento delle opere stesse.
   
   3. È  attribuito al Comune di Barberino di Mugello un diritto
   d'uso, anche  mediante concessione  a terzi,  relativamente  a
   quelle attività  che  non  contrastino  con  la  destinazione
   dell'invaso ai  fini idrici, ai sensi della Legge Regionale 21
   luglio 1995  n. 81, (Norme di attuazione della legge 5 gennaio
   1994. n.  36 "Disposizioni in materia di risorse idriche") nel
   rispetto delle  forme e  delle modalità che saranno previste,
   con apposito disciplinare predisposto dal Commissario d'intesa
   con il  Comune di  Barberino, ed  approvato dall'autorità  di
   ambito costituita  ai sensi  della stessa  Legge Regionale  n.
   81/1995.
   
   4. La  Giunta Regionale  provvede, con  propria deliberazione,
   alla determinazione  dei termini entro i quali gli adempimenti
   di  cui   al  presente   articolo  devono  essere  definiti  e
   conclusi".
   
Allegato A

I  Comuni   di  cui   all'art.  "2  bis"  sono  individuati  come
dall'elencazione di seguito riportata:

- Comune di Firenze                                        73,47%
- Comune di Bagno a Ripoli                                  4,00%
- Comune di Calenzano                                       1,26%
- Comune di Campi Bisenzio                                  3,49%
- Comune di Cantagallo                                      0,02%
- Comune di Fiesole                                         2,21%
- Comune di Impruneta                                       0,09%
- Comune di Lastra a Signa                                  0,11%
- Comune di Montemurlo                                      0,06%
- Comune di Prato                                           8,80%
- Comune di Scandicci                                       0,30%
- Comune di Sesto Fiorentino                                5,30%
- Comune di Vaiano                                          0,05%
- Comune di Vernio                                          0,04%

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 14 aprile 1999

Chiti

La presente  legge è  stata approvata dal Consiglio Regionale il
10.3.1999 ed  è stata  vistata dal  Commissario del  Governo  il
9.4.1999.



ASSETTO IDROGEOLOGICO
ATTRIBUZIONI DELEGHE

