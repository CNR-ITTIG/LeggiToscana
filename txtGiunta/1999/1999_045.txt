Modifiche della  Legge regionale  30.12.93,  n.  108  "Disciplina
delle  attività   extraimpiego  dei   dipendenti  della  Regione
Toscana".

Il Consiglio Regionale ha approvato il 20-7-1999
Il Commissario del Governo ha apposto il visto il 5-8-1999
Il Presidente  della Giunta  Regionale promulga la seguente legge
regionale:

ARTICOLO 1
(Sostituzione dell'articolo 1 della LR 108/93)

1. L'articolo 1 della legge regionale 30 dicembre 1993, n. 108 è
sostituito dal seguente:

   "Art. 1
   (Oggetto)
   
   1. In  attuazione  dell'art.  58  del  decreto  legislativo  3
   febbraio 1993, n. 29 e successive integrazioni e modifiche, la
   presente  legge   disciplina  criteri   e  modalità   per  lo
   svolgimento di  attività extraimpiego  dei  dipendenti  della
   Regione Toscana  ad eccezione di quelli con rapporto di lavoro
   a tempo  parziale con  prestazione lavorativa non superiore al
   cinquanta per cento di quella a tempo pieno".
   
ARTICOLO 2
(Modifica dell'articolo 2 della LR 108/93)

1. Il  comma 2  dell'articolo 2 della legge regionale 30 dicembre
1993 n. 108 è sostituito dal seguente:

   "2. Il  dipendente non  può  assumere  cariche  in  società,
   eccezion  fatta   per  le   società  cooperative   e  per  le
   organizzazioni non  lucrative di utilità sociale, nonchè per
   le società  sportive, ricreative  e  culturali  il  cui  atto
   costitutivo  preveda   che   gli   utili   siano   interamente
   reinvestiti  per  il  perseguimento  esclusivo  dell'attività
   sociale.".
   
ARTICOLO 3
(Sostituzione dell'articolo 3 della LR 108/93)

1. L'articolo 3 della legge regionale 30 dicembre 1993, n. 108 è
sostituto dal seguente:

   "Art. 3
   (Attività compatibili)
   
   1. Sono  consentite le attività che, a norma dell'articolo 21
   della Costituzione,  concretano la  libera manifestazione  del
   proprio pensiero con le parole, lo scritto ed ogni altro mezzo
   di diffusione,  ancorchè  comportino  un  compenso.  Sono  in
   particolare consentite  le attività  che determinano compensi
   derivanti da:
   
   a) collaborazioni a giornali, riviste, enciclopedie e simili;
   b) utilizzazione economica da parte dell'autore o inventore di
      opere dell'ingegno e di invenzioni industriali;
   c) partecipazione a convegni e seminari.
   
   2. Sono altresì consentiti:
   
   a) gli incarichi per lo svolgimento dei quali le norme vigenti
      prevedono per  il dipendente la collocazione in aspettativa
      o fuori ruolo;
   b) gli  incarichi conferiti  dalle organizzazioni  sindacali a
      dipendenti presso le stesse distaccati o in aspettativa non
      retribuita.
   
   3. Alle  attività di  cui ai  precedenti commi  1 e  2 non si
   applica la disciplina prevista dal successivo articolo 10.".
   
ARTICOLO 4
(Sostituzione dell'articolo 4 della LR 108/93)

1. L'articolo 4 della legge regionale 30 dicembre 1993, n. 108 è
sostituito dal seguente:

   "Art. 4
   (Attività extraimpiego)
   
   1. Nei limiti e alle condizioni di cui agli articoli seguenti,
   la Regione può:
   
   a) conferire   al    dipendente    incarichi    retribuiti  in
      rappresentanza  e   per  conto  della  Regione  stessa  non
      ricompresi nei compiti di ufficio;
   b) autorizzare   il    dipendente      ad  assumere  incarichi
      occasionali per  i quali sia previsto sotto qualsiasi forma
      un compenso, conferiti da altre pubbliche amministrazioni o
      da soggetti privati.
   
   2. Con  riferimento agli  incarichi di cui alla lettera b) del
   comma precedente,  il dipendente  può essere  autorizzato  ad
   assumere  cariche   in  società   a  capitale  pubblico  o  a
   partecipazione pubblica. Tale autorizzazione non può comunque
   essere  rilasciata   per   l'assunzione   delle   cariche   di
   presidente, vice-presidente, amministratore unico o delegato e
   di presidente del collegio dei revisori di società a capitale
   pubblico o  a partecipazione  pubblica, nonchè  di aziende di
   enti locali,  fatto salvo,  per queste ultime, quanto disposto
   dalla legge  27  dicembre  1985,  n.  816.  Non  è,  inoltre,
   consentita  l'autorizzazione   all'assunzione  di  cariche  in
   organi di  società a  capitale pubblico  o  a  partecipazione
   pubblica di rilevante dimensione economica.
   
   3. La  facoltà del dipendente di assumere cariche in società
   sportive, ricreative  e  culturali  è  subordinata  alla  non
   rilevante dimensione economica delle stesse.
   
   4. La  Giunta regionale  individua i  parametri di definizione
   della rilevanza economica di cui ai commi 2 e 3.".
   
ARTICOLO 5
(Modifica dell'articolo 5 della LR 108/93)

1. Il  primo comma  dell'articolo  5  della  legge  regionale  30
dicembre 1993, n. 108 è sostituito dal seguente:

   "1. Fermo  restando il  riparto di  competenze fra  gli organi
   regionali, agli incarichi di cui all'articolo 4 si accede:
   
   a) mediante  atti dell'organo  politico o del coordinatore del
      Dipartimento competente individuato ai sensi del successivo
      articolo 7  bis, nei  casi previsti  dal comma 1, lett. a),
      dell'art. 4
   b) mediante   atti    di    autorizzazione  emanati  ai  sensi
      dell'articolo  14  della  LR  81/94  dal  Coordinatore  del
      Dipartimento competente  in  materia  di  personale  o  dal
      Coordinatore del Consiglio regionale, nei casi previsti dal
      comma 1, lett. b) dello stesso articolo 4.
   
2. Il primo capoverso del comma 2 dell'articolo 5 della LR 108/93
è sostituito dal seguente:

   "2. Tutti  gli incarichi  conferiti ai  dirigenti regionali ai
   sensi   del   comma   precedente,   non   possono   comportare
   complessivamente un  compenso annuale  superiore  al  30%  del
   trattamento  economico   complessivo  massimo   spettante   al
   coordinatore.".
   
3. Il  comma 3  dell'articolo 5 della LR 108/93 è sostituito dal
seguente:

   "3. Nel  caso di  compenso eccedente, riferito da incarichi di
   rilevante  entità,   il  relativo   atto  indica  il  periodo
   occorrente al suo riassorbimento entro i predetti limiti. Tale
   periodo non può essere superiore a quattro anni.".
   
ARTICOLO 6
(Modifica dell'articolo 6 della LR 108/93)

1. Il  primo comma  dell'articolo  6  della  legge  regionale  30
dicembre 1993, n. 108 è sostituito dal seguente:

   "1. Il  conferimento da parte della Regione degli incarichi di
   cui alla  lettera a)  del precedente  articolo 4 è effettuato
   tra i  dipendenti iscritti  in appositi albi, istituiti presso
   il  Dipartimento   competente   in   materia   di   personale,
   riguardanti partitamente:".
   
   a) rappresentanti  in enti,  istituti,  società,  fondazioni,
      comitati e altri organi collegiali;
   b) revisori  dei conti presso le Aziende sanitarie, società e
      istituzioni;
   c) commissioni  giudicatrici di  concorso e di esame presso la
      Regione, Aziende sanitarie e Enti locali;
   d) docenze  presso scuole  o corsi  organizzati  o  finanziati
      dalla Regione;
   e) progettazione,  direzione, contabilizzazione  e collaudo di
      opere pubbliche;
   f) altri incarichi."
   
   2. Al  comma 3  dell'articolo 6  della LR 108/93 le parole "al
   presidente  della  Giunta  regionale"  sono  sostituite  dalle
   parole "al coordinatore del Dipartimento competente in materia
   di personale".
   
3. Al  comma 4  dell'articolo 6  della LR  108/93 le  parole  "60
giorni" sono sostituite dalle parole "trenta giorni".

4. Al  comma 5  dell'articolo 6  della LR  108/93 dopo  la parola
"periodicità" è aggiunta la parola "almeno".

ARTICOLO 7
(Sostituzione dell'articolo 7 della LR 108/93)

1. L'articolo 7 della legge regionale 30 dicembre 1993, n. 108 è
sostituito dal seguente:

   "Art. 7
   (Incarichi conferiti dagli organi politici)
   
   1. L'organo politico competente adotta gli atti di incarico di
   cui all'articolo  4, lettera  a) avvalendosi di un'istruttoria
   predisposta dalla  struttura competente  e diretta a valutare,
   ai fini della conciliabilità dell'incarico con l'espletamento
   dei compiti di ufficio, i seguenti elementi:
   
   a) natura e durata dell'incarico;
   b) tempi e modi di espletamento,
   c) sussistenza di altri incarichi o autorizzazioni;
   d) connessione con le competenze della Regione e con i compiti
      del dipendente
   e) intervento finanziario della Regione.
   
   2. Gli  incarichi sono  conferiti in  base  a  valutazione  di
   professionalità e  garantendo, in  attuazione dei principi di
   pari opportunità, per ogni tipologia di incarico, il rispetto
   delle percentuali  rilevabili dagli  albi di cui al precedente
   articolo 6. I relativi atti devono dichiarare la conciabilità
   degli  elementi   di  cui  al  primo  comma  con  il  regolare
   svolgimento dei  compiti di  ufficio ed escludere il contrasto
   tra l'attività  da svolgere  e  le  funzioni  esercitate  dal
   dipendente per conto della Regione.".
   
ARTICOLO 8
(Inserimento dell'articolo 7 bis)

1. Dopo  l'articolo 7  della legge regionale 30 dicembre 1993, n.
108 è aggiunto il seguente articolo 7 bis:

   "Art. 7 bis
   (Incarichi professionali)
   
   1. Il  conferimento a  dipendenti di  incarichi  professionali
   retribuiti, di  valenza interna alla struttura regionale e non
   ricompresi nei  compiti di ufficio, spetta al coordinatore del
   Dipartimento competente  in materia di personale, d'intesa con
   il  coordinatore  del  Dipartimento  interessato  all'incarico
   medesimo.  Detti   incarichi  sono   attribuiti  in   base   a
   valutazione di professionalità e nel rispetto dei principi di
   pari opportunità e rotazione.
   
   2. Con  apposito provvedimento  la Giunta  regionale individua
   ulteriori  criteri  e  modalità  per  il  conferimento  degli
   incarichi  di   cui  al   precedente  comma  ivi  compresi  la
   determinazione del compenso, gli obblighi dell'incaricato ed i
   relativi controlli.".
   
ARTICOLO 9
(Sostituzione dell'articolo 8 della LR 108/93)

1. L'articolo 8 della legge regionale 30 dicembre 1993, n. 108 è
sostituito dal seguente:

   "Art. 8
   (Atti di autorizzazione)
   
   1. L'assunzione  degli incarichi di cui al comma 1, lett. b) e
   al comma  2 dell'art. 4 ha carattere eccezionale e deve essere
   previamente   autorizzata    dal    coordinatore    competente
   individuato in  base all'articolo  14 della  LR 81/94 il quale
   provvede entro  trenta giorni  dalla data di ricevimento della
   richiesta.
   
   2. La  relativa domanda è formulata dagli enti pubblici e dai
   privati  interessati   e   trasmessa   al   coordinatore   del
   Dipartimento  di  appartenenza  del  dipendente  al  quale  si
   intende conferire l'incarico. La domanda può essere formulata
   dallo  stesso  dipendente  ed  è  corredata  da  copia  della
   richiesta e  da tutti  gli elementi  di valutazione  di cui al
   precedente articolo  7, comma 1, forniti dal dipendente stesso
   sotto la propria responsabilità.
   
   3. Per  il rilascio  delle  autorizzazioni  al  personale  che
   comunque presta  servizio presso  una pubblica amministrazione
   diversa dalla  Regione, si  applicano le  disposizioni di  cui
   all'articolo 58,  comma 10  del decreto legislativo 3 febbraio
   1993, n. 29.
   
   4. L'atto  di autorizzazione  deve dichiarare la conciabilità
   con  il  regolare  espletamento  dei  compiti  di  ufficio  ed
   escludere il  contrasto  tra  l'attività  da  svolgere  e  le
   funzioni esercitate  dal dipendente per conto della Regione. A
   tal fine  devono essere esaminati preventivamente gli elementi
   di valutazione  di cui  alle lettere  a), b),  c), d),  e) del
   comma 1 del precedente articolo 7.".
   
ARTICOLO 10
(Modifica dell'articolo 10 della LR 108/93)

1. Al  primo comma  dell'articolo 10  della  legge  regionale  30
dicembre 1993,  n. 108  le  parole  "la  Giunta  regionale"  sono
sostituite dalle parole "il Dipartimento competente in materia di
personale".

2. Al  comma 2  dell'articolo 10  della LR  108/93 le  parole "31
gennaio" sono sostituite dalle parole "mese di febbraio".

3. Al  comma 3  dell'articolo 10  della LR  108/93 le  parole "la
Giunta" sono sostituite dalle parole "l'organo competente".

4. Al  comma  4  dell'articolo  10  della  LR  108/93  la  parola
"febbraio" è sostituita dalla parola "maggio".

ARTICOLO 11
(Modifica dell'articolo 11 della LR 108/93)

1. L'ultimo  capoverso del  primo comma  dell'articolo  11  della
legge regionale 30 dicembre 1993, n. 108 è abrogato.

2. Al primo comma dell'articolo 11 della LR 108/93 è aggiunto il
seguente periodo:

   "2. Il compenso dovuto per le prestazioni svolte in esecuzione
   di un  incarico assunto in violazione delle disposizioni della
   presente legge  è versato  dall'erogante o,  in difetto,  dal
   percettore,  nel   conto  delle  entrate  del  bilancio  della
   Regione.   Sono    fatte   salve,    comunque,   le   sanzioni
   disciplinari.".
   
ARTICOLO 12
(Inserimento dell'articolo 12 bis)

1. Dopo  l'articolo 12 della legge regionale 30 dicembre 1993, n.
108 è inserito il seguente articolo 12 bis:

   "Art. 12 bis-Norme finali
   
   1. Il  regime del trattamento economico spettante ai dirigenti
   regionali per  gli  incarichi  di  cui  alla  lettera  a)  del
   precedente articolo  4 è  definito in  conformità di  quanto
   disposto in materia dai contratti collettivi di lavoro.
   
   2. Disposizioni  specifiche disciplinano  le attività  di cui
   all'articolo 18 della legge 109/94 e successive integrazioni e
   modifiche.".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 11 agosto 1999

Chiti

La presente  legge è  stata approvata dal Consiglio regionale il
20-7-1999 ed è stata vistata dal Commissario del Governo il 5-8-
1999.



ENTE REGIONE
PERSONALE

