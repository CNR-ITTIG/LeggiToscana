Interventi in favore dei Toscani all'estero.

Il Consiglio Regionale ha approvato il 9-3-1999
Il Commissario del Governo ha apposto il visto il 1-4-1999
Il Presidente  della Giunta  Regionale promulga la seguente legge
regionale:

TITOLO I
DISPOSIZIONI GENERALI

ARTICOLO 1
(Finalità della legge)

1. La  Regione Toscana  riconosce  nel  rapporto  con  i  toscani
all'estero, le  loro famiglie, i discendenti e le loro comunità,
un valore  fondamentale  da  sostenere  e  sviluppare  attraverso
idonei interventi  per favorire la loro promozione ed una risorsa
da attivare  al fine  di rafforzare  i legami  con i paesi che li
ospitano.

2. La  Regione orienta  la sua azione nei confronti dei cittadini
toscani all'estero in particolare per:

a) mantenerne e rafforzarne l'identità culturale;
b) favorirne l'integrazione e la promozione sociale e culturale;
c) sostenere le associazioni dei cittadini toscani, loro famiglie
   e discendenti all'estero;
d) promuovere   la    valorizzazione  dei  legami  con  la  terra
   d'origine, coinvolgendo gli Enti Locali e la società civile;
e) favorire  il raccordo  con le attività delle associazioni che
   in Toscana  conservano e  sviluppano rapporti con le comunità
   all'estero;
f) promuovere   lo    studio    e    la    ricerca  sul  fenomeno
   dell'emigrazione in Toscana.

3. Per  il raggiungimento  delle finalità  di cui  al comma 1 la
Regione valorizza  il contributo  delle  associazioni  attive  in
Toscana ed  all'estero che  operano con  continuità a favore dei
cittadini  toscani,   loro  famiglie   e  discendenti  nei  paesi
ospitanti.

4. In  armonia con  gli indirizzi  politici nazionali, la Regione
difende e  promuove i  diritti dei  cittadini toscani  all'estero
presso  i  competenti  organi  statali,  l'Unione  Europea  e  le
Organizzazioni Internazionali.

ARTICOLO 2
(Oggetto degli interventi)

1. Per  le finalità di cui all'art. 1 la Regione attua, promuove
e   sostiene   anche   finanziariamente,   nel   rispetto   della
legislazione nazionale in materia:

a) iniziative all'estero dirette alla diffusione della conoscenza
   della lingua  italiana,  del  patrimonio  storico,  culturale,
   artistico, economico, ambientale e sociale della Toscana;
b) interventi  di  carattere  socio-assistenziale,  anche  per  i
   toscani che  rientrano definitivamente  dopo almeno  4 anni di
   permanenza all'estero;
c) attività  d'informazione sulla  realtà  economica,  sociale,
   ambientale  e  culturale  della  Toscana,  sulla  legislazione
   regionale  e   nazionale  concernente   i  cittadini   toscani
   residenti all'estero,  nonchè attività di informazione poste
   in essere dalle Associazioni all'estero;
d) iniziative volte a favorire la qualificazione, l'aggiornamento
   e la specializzazione con interventi formativi, in particolare
   per i giovani;
e) studi  e ricerche  sulla storia  della emigrazione toscana, in
   particolare per  far conoscere  il  fenomeno  migratorio  alle
   giovani generazioni;
f) iniziative  all'estero dirette  a favorire l'integrazione e la
   promozione e culturale nei paesi di residenza.

ARTICOLO 3
(Destinatari degli interventi)

1. Sono destinatari degli interventi di cui alla presente legge:

a) i  cittadini  di  origine  toscana  per  nascita  o  residenza
   all'atto dell'espatrio, le loro famiglie ed i loro discendenti
   che  si   trovino  stabilmente   all'estero  o  che  rientrino
   definitivamente nella  regione dopo  un periodo  di permanenza
   all'estero non inferiore a cinque anni consecutivi;
b) le  Associazioni e  i gruppi  dei toscani  all'estero  di  cui
   all'art. 4  e i  relativi Coordinamenti,  istituiti  ai  sensi
   dell'art. 12;
c) i Comuni, le Province e le Comunità Montane della Toscana;
d) le associazioni operanti in Toscana da almeno quattro anni che
   per statuto  svolgano attività  in favore delle collettività
   all'estero.

2. I  cittadini toscani  per nascita  o residenza appartenenti ad
organismi internazionali, rappresentanze diplomatiche e consolari
e le  rispettive famiglie  non sono  ammessi ai  benefici di  cui
all'art. 2 comma 1 lett. b), d) e f).

ARTICOLO 4
(Associazioni e Gruppi di toscani all'estero)

1. Agli  effetti della  presente legge,  sono riconosciute  quali
Associazioni dei toscani all'estero le associazioni costituite da
almeno due anni che:

a) abbiano  un numero  di associati non inferiore a 50, di cui la
   maggioranza di origine toscana;
b) operino  sulla  base  di  uno  statuto  improntato  a  criteri
   democratici che preveda la pubblicità delle deliberazioni;
c) abbiano   svolto    nei    due  anni  precedenti  un'attività
   documentata in favore delle collettività all'estero.

2. Le associazioni dei giovani toscani all'estero, cui aderiscono
soggetti di  età non  superiore a  28 anni,  non sono sottoposte
alla limitazione  indicata al comma 1 lett. a), purchè il numero
degli associati non sia inferiore a 10.

3. Qualora  nell'area di riferimento non vi siano associazioni di
toscani  all'estero,   possono  essere   riconosciuti  gruppi  di
toscani, anche  se inseriti  in circoli o associazioni italiane o
locali, purchè  tali associazioni  siano costituite nel rispetto
dei requisiti di cui alle lett. b) e c).

4. La Giunta regionale, sentito il Comitato Direttivo dei Toscani
all'Estero di  cui all'art.  10, riconosce  le associazioni  ed i
gruppi, accerta  l'eventuale perdita  dei requisiti  prescritti e
provvede alla revoca del riconoscimento.

5.  è  istituito,  presso  il  Comitato  Direttivo  dei  Toscani
all'Estero di cui all'art. 10, un albo di toscani e loro famiglie
o loro  discendenti che,  non essendo  in grado  di costituire od
aderire ad  una associazione, intendono mantenere un rapporto con
la Regione  e favorirne  la conoscenza  nella  comunità  in  cui
vivono.

ARTICOLO 5
(Interventi specifici  diretti a  favorire la partecipazione alle
consultazioni  elettorali regionali)

1. La  Regione, al  di fuori delle procedure di programmazione di
cui al  Titolo II  della presente  legge,  per  le  finalità  di
agevolare l'esercizio  del diritto  al voto  regionale dispone la
corresponsione di  un'indennità forfettaria a titolo di rimborso
spese in favore dei cittadini toscani residenti all'estero.

2. L'indennità  di cui  al comma  1 è  dovuta a  seguito  della
partecipazione  alla  consultazione  elettorale  regionale  nella
misura di:

a) Lire duecentomila, pari a 103,29 Euro, in favore dei cittadini
   toscani provenienti dai paesi europei;
b) Lire  quattrocentomila, pari  a 206,58  Euro,  in  favore  dei
   cittadini toscani provenienti dai paesi extraeuropei.

3. Eventuali  adeguamenti degli  importi indicati al comma 2 sono
stabiliti con  deliberazione della  Giunta regionale  sulla  base
degli  indici   nazionali  del   costo  della   vita  determinati
dall'ISTAT.

4.   I   Comuni   danno   comunicazione   agli   aventi   diritto
dell'indennità prevista  dal presente  articolo  contestualmente
all'invio dei certificati e delle cartoline elettorali.

5. I  Comuni erogano  l'indennità previa  verifica dell'avvenuto
esercizio del diritto di voto.

6.  La   Giunta  regionale   provvede  al  rimborso  delle  somme
corrisposte dai Comuni su presentazione di rendiconto debitamente
approvato, corredato dalle quietanze per avvenuta riscossione. Il
rendiconto deve  essere presentato alla Giunta regionale entro il
31 dicembre  dell'anno successivo  a quello in cui si sono svolte
le elezioni.

TITOLO II
PROGRAMMAZIONE DEGLI INTERVENTI

ARTICOLO 6
(Piano  regionale   degli  interventi   in  favore   dei  toscani
all'estero)

1. Il  piano regionale  degli interventi  in favore  dei  toscani
all'estero disciplina  unitariamente l'insieme delle attività di
rilievo rispetto  all'ambito di applicazione della presente legge
e comprende  un dispositivo  di piano, un programma finanziario e
un disciplinare di attuazione.

2. Il dispositivo di piano contiene:

a) riferimenti  introduttivi di  analisi sulla  situazione  delle
   comunità toscane all'estero;
b) la  verifica di  attività avviate  in precedenza  da parte di
   soggetti toscani  nell'ambito dei  programmi di  intervento in
   favore dei toscani all'estero;
c) la  specificazione delle  determinazioni programmatiche recate
   in materia dal Programma Regionale di Sviluppo;
d) le  indicazioni di  priorità geografiche  e tematiche  per la
   realizzazione degli interventi;
e) le tipologie di intervento;
f) le  iniziative  e  i  progetti  di  interesse  regionale,  con
   l'indicazione degli  obiettivi specifici,  dei contenuti degli
   interventi e  degli eventuali  altri soggetti  istituzionali o
   associativi coinvolti.

3. Il programma finanziario contiene:

a) l'individuazione delle risorse da impegnare complessivamente;
b) le  quote da  riservare  alle  iniziative  e  ai  progetti  di
   interesse regionale;
c) i    criteri  di  ripartizione  delle  risorse  per  tipologie
   d'intervento;
d) le  quote minime di compartecipazione finanziaria dei soggetti
   destinatari dei contributi.

4. Il disciplinare di attuazione contiene:

a) le modalità ed i termini di presentazione delle proposte;
b) i  criteri di  valutazione  preventiva  degli  interventi,  di
   selezione delle proposte e di verifica dei risultati;
c) le ipotesi di revoca e di decadenza;
d) le modalità di erogazione e rendicontazione dei contributi.

ARTICOLO 7
(Procedure di formazione del piano regionale)

1. La  Giunta regionale,  tenuto conto  degli indirizzi  generali
espressi dal  Consiglio dei Toscani all'Estero di cui all'art. 9,
predispone la  proposta di  piano entro  il 31  ottobre dell'anno
precedente a quello d'inizio del periodo di riferimento.

2. Il  Consiglio regionale  approva il piano entro il 31 dicembre
successivo.

3.  Il   piano  regionale   dispone  di   norma  per  un  periodo
corrispondente a  quello del  Programma Regionale di Sviluppo. Il
programma finanziario  è  aggiornato  annualmente  dalla  Giunta
regionale in relazione alle disponibilità di bilancio.

ARTICOLO 8
(Procedure di attuazione del piano regionale)

1. Le  funzioni amministrative  di attuazione del piano regionale
sono svolte  dalla Giunta  regionale,  che  vi  provvede  secondo
quanto stabilito  dall'art. 11  della legge  regionale 7 novembre
1994, n. 81 e successive modificazioni.

2. Per  la realizzazione  di progetti  di interesse  regionale la
Giunta regionale  provvede direttamente  o mediante affidamento a
enti  locali  o  ad  altri  soggetti  pubblici  o  privati  senza
finalità di lucro.

3. La  Giunta regionale  presenta  annualmente  al  Consiglio  un
rapporto sull'attività svolta in attuazione del piano regionale.

TITOLO III
ORGANISMI DI PARTECIPAZIONE E DI CONSULENZA

ARTICOLO 9
(Consiglio dei Toscani all'Estero)

1. è  istituito il  Consiglio dei  Toscani  all'Estero,  con  la
finalità di  garantire un'ampia partecipazione alle scelte della
Regione e  di rafforzare  la conoscenza  e la cooperazione fra la
Toscana e le proprie comunità all'estero.

2.  Il   Consiglio,  composto  dai  rappresentanti  di  tutte  le
associazioni riconosciute  ai sensi  dell'art. 4 e dai componenti
del Comitato  Direttivo di  cui all'art.  10, è  presieduto  dal
Presidente della  Giunta regionale o da un suo delegato e dura in
carica per l'intera legislatura.

3. I  componenti del  Consiglio sono  nominati  con  decreto  del
Presidente della Giunta regionale.

4. Il  Consiglio si  riunisce di regola ogni tre anni, ed elabora
gli indirizzi  generali dell'attività  in favore delle comunità
all'estero ai  fini della  predisposizione del piano regionale di
cui all'art. 6.

ARTICOLO 10
(Comitato Direttivo dei Toscani all'Estero)

1. è istituito il Comitato Direttivo dei Toscani all'Estero, con
funzioni di:

a) proposizione  e  consulenza  in  ordine  alle  norme  ed  agli
   interventi  regionali   che   riguardano   cittadini   toscani
   all'estero e loro famiglie;
b) formulazione  di indirizzi  per  l'aggiornamento  annuale  del
   programma finanziario di cui all'art. 6 comma 3.

2.  Il   Comitato  è  presieduto  dal  Presidente  della  Giunta
regionale o da un suo delegato ed è composto da:

a) diciannove    rappresentanti    eletti    dai    Coordinamenti
   continentali di cui all'art. 12, distribuiti come segue:

   1. n. 5 per l'Europa;
   2. n. 7 per l'America del Sud;
   3. n. 4 per l'America del Nord;
   4. n. 2 per l'Australia;
   5. n. 1 per il Sud Africa;
   
b) i coordinatori continentali;
c) un  rappresentante, per  ciascun  coordinamento,  dei  giovani
   toscani all'estero;
d) sette membri designati d'intesa tra loro dalle associazioni di
   volontariato che  abbiano una  sede permanente  nel territorio
   della  regione   Toscana  e  che  operino  con  continuità  e
   specificità da almeno cinque anni per conservare e sviluppare
   rapporti con le comunità toscane all'estero;
e) un   rappresentante    dell'Unione  Regionale  delle  Province
   Toscane;
f) un rappresentante della Sezione regionale ANCI;
g) un rappresentante della Sezione Regionale dell'UNCEM;
h) tre    rappresentanti    dalle  organizzazioni  sindacali  dei
   lavoratori maggiormente  rappresentative a  livello nazionale,
   designati d'intesa fra loro;
i) quattro rappresentanti designati dagli istituti di patronato e
   di assistenza  sociale per i lavoratori residenti all'estero e
   le loro famiglie, operanti a livello nazionale e regionale;
l) un  rappresentante delle  organizzazioni del  tempo libero che
   operano a livello regionale, designato d'intesa tra loro.

3. I  componenti del Comitato Direttivo sono nominati con decreto
del  Presidente   della  Giunta   regionale  sulla   base   delle
designazioni indicate al comma 2.

4. A  tal fine  il Presidente  della Giunta  regionale  invia  ai
soggetti interessati  espressa richiesta fissando il termine, non
inferiore ai  30 giorni  per l'Italia e 60 per l'estero, entro il
quale le designazioni devono pervenire.

5. In  caso di  mancate designazioni  entro il termine, ovvero di
designazioni sulle  quali non  è  stata  raggiunta  la  prevista
intesa, il  Presidente della  Giunta regionale  provvede comunque
alla costituzione  del Comitato  se sono  stati raggiunti  i  due
terzi delle designazioni.

6. Il  Comitato Direttivo  è nominato  dalla Giunta regionale di
norma entro  120 giorni dal suo insediamento e dura in carica per
l'intera legislatura.

7.  Il   Comitato  Direttivo   si  riunisce  validamente  con  la
maggioranza dei  suoi componenti  e le deliberazioni sono assunte
con il voto favorevole della maggioranza degli intervenuti.

ARTICOLO 11
(Ufficio di Presidenza)

1. Il  Comitato Direttivo  dei Toscani  all'Estero costituisce al
suo interno l'Ufficio di Presidenza, cui sono affidati i seguenti
compiti:

a) predisposizione  degli  atti  da  porre  all'approvazione  del
   Comitato Direttivo e del Consiglio dei Toscani all'Estero;
b) adozione  di decisioni  urgenti  di  competenza  del  Comitato
   Direttivo, su delega di quest'ultimo;
c) collaborazione alla realizzazione degli interventi programmati
   dalla Regione;
d) cura  dei rapporti  con i  coordinamenti, le  associazioni,  i
   gruppi dei toscani all'estero per le finalità di cui all'art.
   1 della presente legge;
e) cura  dei rapporti  con  le  associazioni  in  Italia,  con  i
   competenti organi nazionali, con gli enti locali toscani e con
   altre Consulte  regionali, anche  al fine  di  coordinare  gli
   interventi e predisporre proposte di iniziative comuni.

2. L'Ufficio  di Presidenza  è presieduto  dal Presidente  della
Giunta regionale o da un suo delegato ed è composto da:

a) due  Vice Presidenti,  di cui uno residente all'estero, scelti
   per elezione;
b) sette  membri scelti  per elezione,  di  cui  almeno  due  tra
   rappresentanti dei  toscani residenti  all'estero ed uno tra i
   rappresentanti dei  giovani toscani di cui all'art. 10 comma 2
   lett. c);
c) i coordinatori continentali.

3. Il  Presidente convoca  e presiede  le riunioni del Consiglio,
del Comitato Direttivo e dell'Ufficio di Presidenza, stabilendone
l'ordine dei lavori.

4. Uno  dei due Vice Presidenti svolge, su delega del Presidente,
funzioni vicarie  e cura le attività del Consiglio, del Comitato
Direttivo dei Toscani all'Estero e dell'Ufficio di Presidenza.

ARTICOLO 12
(Coordinamenti continentali)

1. La  Giunta regionale,  su proposta  del Comitato Direttivo dei
Toscani all'Estero,  riconosce i Coordinamenti Continentali o per
aree  geografiche  omogenee  quali  organismi  intermedi  con  il
compito di:

a) promuovere  e coordinare  le iniziative  e le  attività delle
   associazioni e dei gruppi operanti nell'area di competenza;
b) stimolare  la costituzione  di nuove  associazioni o gruppi di
   toscani;
c) eleggere  i propri  rappresentanti nel  Comitato Direttivo dei
   Toscani all'Estero, secondo quanto stabilito dall'art. 10;
d) curare  i rapporti  con il  Consiglio, il Comitato Direttivo e
   l'Ufficio di Presidenza dei Toscani all'Estero.

2.   Ogni    Coordinamento,   presieduto   da   un   coordinatore
continentale, deve  dotarsi di uno statuto che garantisca criteri
di gestione  democratica dell'organismo e la pubblicità dei suoi
atti. Lo statuto è approvato e sottoscritto dai presidenti delle
associazioni di cui all'art. 4 comprese nell'area di ferimento, o
da loro delegati.

3. In  caso di violazione dello statuto o di sopravvenuta perdita
di  rappresentatività   delle  Associazioni  che  compongono  il
Coordinamento, la  Giunta regionale,  su  proposta  del  Comitato
Direttivo  dei   Toscani  all'Estero,   dispone  la   revoca  del
riconoscimento e delle attività affidate.

ARTICOLO 13
(Indennità)

1. Ai  componenti degli  organismi di  cui agli artt. 9, 10, 11 e
12, è  riconosciuto il  trattamento economico di missione di cui
alla legge  regionale 4  agosto 1986, n. 37 per la partecipazione
alle sedute  e alle  attività degli  organismi, nonchè  per  la
partecipazione ad  iniziative ed  a manifestazioni  in  Italia  o
all'estero in  rappresentanza e  per delega  del  Presidente  del
Comitato Direttivo dei Toscani all'Estero.

2. Al  Vice Presidente  vicario  dell'Ufficio  di  Presidenza  è
corrisposta  una   indennità   mensile   lorda   pari   al   15%
dell'indennità spettante  ai consiglieri  regionali; al  secondo
Vice Presidente  l'indennità spetta  nella misura  lorda del 10%
dell'indennità dei consiglieri regionali.

ARTICOLO 14
(Comitato Scientifico)

1.  è   costituito  un  Comitato  Scientifico  con  funzioni  di
consulenza per i progetti e le iniziative culturali oggetto della
presente legge.

2. Il  Comitato è composto di numero sette esperti di comprovata
esperienza  nel  settore  di  cui  tre  designati  dal  Consiglio
regionale.

3. I  componenti del  Comitato  sono  nominati  con  decreto  del
Presidente della Giunta regionale e durano in carica cinque anni.

4. Ai  componenti del  Comitato è  corrisposta una indennità di
presenza la cui misura è definita con deliberazione della Giunta
regionale  in  analogia  a  quanto  previsto  per  gli  organismi
operanti nella  Regione. Ai  medesimi spettano inoltre i rimborsi
delle spese  di trasferta  determinati con riferimento alle norme
in vigore  per i dirigenti regionali. I rimborsi spettano qualora
il soggetto  interessato sia  residente  in  un  comune  distante
almeno dieci chilometri dal comune ove la riunione si svolge.

ARTICOLO 15
(Attività amministrative e di supporto)

1.  Le   attività  amministrative   e  di   segreteria  connesse
all'attività degli  organismi di  cui al  presente  Titolo  sono
assicurate dalla  struttura della  Giunta regionale competente in
materia di Attività Internazionali.

TITOLO IV
DISPOSIZIONI TRANSITORIE E FINALI

ARTICOLO 16
(Norma finanziaria)

1. Agli  oneri di  spesa derivanti dall'attuazione della presente
legge si  fa fronte  per l'anno  1999 con  i fondi  stanziati  in
bilancio  sui  capitoli  00845  e  17040.  Le  declaratorie  sono
modificate come appresso indicato:

- cap.  00845 "Provvidenze  per la  partecipazione dei  cittadini
  toscani all'estero  alle consultazioni elettorali regionali (LR
  09/04/1999, n. 19)"
- cap.  17040 "Interventi  in favore  dei toscani  all'estero (LR
  09/04/1999, n. 19)

2. I  rimborsi spese e le competenze dovuti agli organismi di cui
al Titolo III trovano copertura sul cap. 00720 del bilancio 1999.

3. Per gli anni successivi al 1999 si fa fronte con le rispettive
leggi di bilancio.

ARTICOLO 17
(Abrogazioni)

1. La  legge regionale  19 marzo  1990, n. 16 "Provvidenze per la
partecipazione   dei    cittadini   toscani    all'estero    alle
consultazioni elettorali  regionali", la legge regionale 19 marzo
1990, n.  17 "Interventi  a favore  dei toscani all'estero e loro
famiglie", la  legge regionale 16 dicembre 1993, n. 95 "Modifiche
alla  LR  19.3.90  n.  17  -  Interventi  a  favore  dei  toscani
all'estero e  loro famiglie"  e la legge regionale 5 giugno 1998,
n. 27  "Legge Regionale  19.3.1990 n. 17 'Interventi a favore dei
toscani all'estero e loro famigliè. Modifiche ed integrazioni" e
successive  modificazioni,   sono  abrogate,   fatte   salve   le
obbligazioni  assunta  alla  data  di  entrata  in  vigore  della
presente legge.

ARTICOLO 18
(Norma transitoria)

1. In  prima applicazione  della presente  legge la  proposta  di
piano regionale  è presentata  dalla Giunta  regionale entro  60
giorni dall'insediamento  del Consiglio dei Toscani all'Estero di
cui all'art. 9 ed è approvata dal Consiglio regionale entro i 60
giorni successivi.

2. La  Consulta Regionale  dei Toscani  all'Estero ed il Comitato
Esecutivo di  cui alla  legge  regionale  19  marzo  1990  n.  17
assumono rispettivamente  le funzioni  del Comitato Direttivo dei
Toscani all'Estero  e dell'Ufficio  di Presidenza  e  restano  in
carica sino alla conclusione della presente legislatura.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 9 aprile 1999

Chiti

La presente  legge è  stata approvata dal Consiglio Regionale il
9-3-1999 ed  è stata vistata dal Commissario del Governo il 1-4-
1999.



EMIGRAZIONE

