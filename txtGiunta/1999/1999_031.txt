Parziale riordino  degli enti  montani. Ulteriori  modifiche alla
legge regionale 18 agosto 1992, n. 39.

Il Consiglio Regionale ha approvato il 27-04-1999
Il Commissario del Governo ha apposto il visto il 28-05-1999
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. Le  zone omogenee  di cui alla Legge regionale 18 agosto 1992,
n. 39,  come modificata  con le  leggi regionali  n. 103/1993, n.
53/1995,  n.   63/1996  e   n.  92/1996,   sono  ridelimitate  in
conformità alle disposizioni della presente legge.

2. Gli allegati 1 e 2 alla Legge regionale 18 agosto 1992, n. 39,
rispettivamente  concernenti   la  "ripartizione   dei  territori
montani in  zone omogenee"  e la  "cartografia", sono  sostituiti
dagli allegati 1 e 2 alla presente legge.

TITOLO I
DISPOSIZIONI CONCERNENTI COMUNITà MONTANE

ARTICOLO 2
(Soppressione della comunità montana "Mugello-Alto Mugello - Val
di Sieve")

1. A decorrere dalla data delle elezioni per il rinnovo ordinario
dei consigli  comunali successivo  all'entrata  in  vigore  della
presente legge, la comunità montana "Mugello-Alto Mugello-Val di
Sieve" comprendente le zone E1 e E2 è soppressa.

2. Dalla  stessa  data  il  presidente  uscente  della  comunità
montana assume  le funzioni  di commissario straordinario, con il
compito di predisporre:

a) lo  stato di  consistenza dei  beni dell'ente  soppresso e  la
   ricognizione dei rapporti attivi e passivi in atto;
b) l'elenco  del personale  dell'ente, con  i dati  relativi alla
   carriera, allo  stato giuridico  e al  trattamento economico e
   previdenziale;
c) un  piano di scorporo e successione per il trasferimento delle
   funzioni, dei  beni, dei  rapporti giuridici  e del  personale
   dell'ente  soppresso   alle  comunità   montane  che  saranno
   istituite ai sensi del successivo articolo 3, secondo criteri,
   riferiti  alle   nuove  comunità   montane,   di   competenza
   territoriale  e  funzionale  e  di  equa  distribuzione  delle
   risorse.

3. Il  commissario consegna alla Giunta regionale gli atti di cui
al comma  precedente entro  il termine, non superiore a sei mesi,
stabilito con decreto del Presidente della Giunta regionale.

4. Il  piano di scorporo e successione è approvato dal Consiglio
regionale, su  proposta della  Giunta  sentiti  gli  enti  locali
interessati.

5.  Il  termine  di  cui  al  comma  3.  non  è  in  alcun  caso
prorogabile. Eventuali  problemi di  scorporo e  successione  non
definitivi univocamente  negli atti consegnati dal commissario ai
sensi  dello   stesso  comma   3.,  sono   definiti  in  sede  di
approvazione del  piano di  scorporo e  successione ai  sensi del
comma 4.

6. Il  commissario, fino  alla data  di esecutività del piano di
scorporo  e   successione,  svolge   le  funzioni   di  ordinaria
amministrazione  già  di  competenza  dell'ente  soppresso,  ivi
compresa la  gestione delle  funzioni delegate o attribuite dalla
Regione.

7. In  caso di impedimento o di inadempimento del commissario, il
Presidente della  Giunta regionale  procede con  proprio  decreto
alla sua sostituzione.

8. Al commissario spetta un'indennità di carica corrispondente a
quella del Presidente della Comunità Montana.

ARTICOLO 3
(Istituzione  delle   comunità  montane  "Mugello"  e  "Montagna
Fiorentina")

1. Entro  10 giorni  dalla consegna  degli atti  di cui  al terzo
comma dell'art.  2, nella  zona E1  di cui  all'allegato  1  alla
presente legge  è istituita,  con decreto  del Presidente  della
Giunta regionale,  la comunità  montana "Mugello" comprendente i
Comuni interamente  montani di  Barberino di  Mugello,  Borgo  S.
Lorenzo, Firenzuola,  Marradi, Palazzuolo  sul Senio, San Piero a
Sieve, Scarperia, Vaglia e Vicchio.

2. Nello stesso termine di cui al comma uno, nella zona E2 di cui
all'allegato 1  alla presente legge è istituita, con decreto del
Presidente della Giunta regionale, la comunità montana "Montagna
Fiorentina"  comprendente   i  Comuni   interamente  montani   di
Dicomano, Londa,  Rufina, S.  Godenzo  e  i  Comuni  parzialmente
montani di Pelago, Pontassieve e Reggello.

3. Con  gli stessi  decreti il  Presidente della Giunta regionale
determina la composizione delle assemblee delle comunità montane
istituite ai  sensi dei  precedenti  commi,  in  conformità  dei
criteri di  cui all'allegato  3 alla  Legge regionale  18  agosto
1992, n. 39.

4. Entro  10 giorni  successivi  all'approvazione  del  piano  di
scorporo e  successione di  cui all'art.  2 il  Presidente  della
Giunta regionale  stabilisce con  proprio  decreto  la  data  per
l'insediamento, a  cura del  commissario, delle  assemblee  delle
comunità montane, nonchè la sede di riunione.

5. Dalla data di esecutività del piano di scorporo e successione
e fino all'insediamento delle assemblee il commissario continua a
svolgere i  compiti e  le  attività  strettamente  necessari  ad
assicurare la  continuità dell'azione  amministrativa e  a  dare
attuazione al piano di successione.

6. Le  comunità montane istituite ai sensi del presente articolo
elaborano  ed   approvano  il  proprio  statuto  entro  sei  mesi
dall'elezione del  presidente  e  della  giunta  esecutiva.  Fino
all'entrata in  vigore degli statuti si applicano le disposizioni
della Legge regionale 18 agosto 1992, 39.

ARTICOLO 4
(Istituzione della comunità montana "Val di Merse")

1. A decorrere dalla data delle elezioni per il rinnovo ordinario
dei consigli  comunali successivo  all'entrata  in  vigore  della
presente legge,  nella zona U di cui all'allegato 1 alla presente
legge è  istituita, ai  sensi dell'art.  28 della legge 8 giugno
1990, n. 142 e delle disposizioni della Legge regionale 18 agosto
1992, n.  39, la  comunità montana "Val di Merse" comprendente i
Comuni interamente  montani di  Monticiano  e  Radicondoli  e  il
Comune parzialmente montano di Chiusdino.

2. Il  presidente della  Giunta Regionale,  entro  trenta  giorni
dalla data  di istituzione,  definisce  con  proprio  decreto  la
composizione   dell'assemblea   della   comunità   montana,   in
conformità  dei   criteri  di  cui  all'allegato  3  alla  Legge
regionale 18  agosto 1992,  n. 39,  e stabilisce  la data del suo
insediamento nonchè la sede di riunione.

3. La  comunità montana istituita ai sensi del presente articolo
elabora  ed   approva  il   proprio  statuto  entro  dodici  mesi
dall'elezione del  presidente  e  della  giunta  esecutiva.  Fino
all'entrata in  vigore dello statuto si applicano le disposizioni
della Legge regionale 18 agosto 1992, n. 39.

4. Il termine per l'adozione del piano di sviluppo da parte della
comunità montana  e per  la  sua  approvazione  da  parte  della
Provincia, ai  fini della  ripartizione del fondo per la montagna
di cui  all'art. 7  della Legge regionale 19 dicembre 1996, n. 95
"Disciplina degli  interventi per lo sviluppo della montagna", è
fissato al  31 dicembre  2000. Fino  a  tale  data  la  comunità
montana, fermo restando il concorso alla ripartizione del 30% del
fondo per  la montagna di cui all'art. 5 della Legge regionale 19
dicembre 1996,  n. 95, può avanzare alla provincia richieste dì
finanziamento di  propri progetti  ai sensi  dell'art. 4, secondo
comma della medesima legge.

TITOLO II
DISPOSIZIONI CONCERNENTI COMUNI MONTANI

ARTICOLO 5
(Inserimento del  Comune  di  Scansano  nella  comunità  montana
"Colline del Fiora")

1. A  decorrere dal  rinnovo  dei  consigli  comunali  successivo
all'entrata in  vigore della presente legge, la comunità montana
"Colline del Fiora", istituita nella zona S di cui all'allegato 1
alla presente  legge, è  integrata con  il  Comune  parzialmente
montano di Scansano.

2. Fino  all'adozione delle  modificazioni di cui al terzo comma,
la composizione  numerica dell'assemblea  della comunità montana
è  provvisoriamente   aumentata   con   l'inserimento   di   tre
rappresentanti, di  cui  uno  espressione  delle  minoranze,  del
Comune di Scansano.

3. Le  conseguenti modificazioni statutarie sono deliberate entro
sei mesi dall'insediamento dell'assemblea.

ARTICOLO 6
(Scorporo  del  Comune  di  Montalcino  dalla  comunità  montana
"Amiata senese")

1. A  decorrere dal  rinnovo  dei  consigli  comunali  successivo
all'entrata in  vigore  della  presente  legge,  dalla  comunità
montana  "Amiata   senese",  istituita   nella  zona  I2  di  cui
all'allegato 1  alla presente  legge,  è  scorporato  il  Comune
parzialmente montano di Montalcino.

2. Fino  all'adozione delle  modifiche di  cui al terzo comma, il
numero dei  componenti dell'assemblea resta quello definito dallo
statuto, ridotto  del  numero  dei  rappresentanti  espressi  dal
Comune di Montalcino.

3. Le  conseguenti modificazioni statutarie sono deliberate entro
sei mesi dall'insediamento dell'assemblea.

4. Il  presidente della  comunità montana "Amiata senese", entro
tre mesi successivi all'insediamento dell'assemblea, predispone e
consegna alla  Giunta  regionale  un  piano  di  riassetto  delle
funzioni, comprendente l'eventuale riparto dei beni, dei rapporti
giuridici  e   del  personale   tra  la  comunità  e  il  comune
scorporato.

5. Il  piano di  cui al  quarto comma  è approvato dal Consiglio
regionale, su  proposta della  Giunta  sentiti  gli  enti  locali
interessati.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 2 giugno 1999
Chiti

La presente  legge è  stata approvata dal Consiglio Regionale il
27-04-1999 ed è stata vistata dal Commissario del Governo il 28-
05-1999.

Allegato 1
Ripartizione dei territori montani in zone omogenee
1. I  territori montani della Regione Toscana, già delimitati ai
sensi dell'art.  1 della  Legge regionale  12-6-1981, n. 52, sono
nuovamente ripartiti  nelle seguenti  zone  omogenee,  secondo  i
criteri stabiliti dall'art. 28 della legge 8-6-1990, n. 142:

Zona A: Lunigiana
comprendente i  Comuni di  Aulla, Bagnone,  Casola in  Lunigiana,
Comano,  Filattiera,   Fivizzano,  Fosdinovo,   Licciana   Nardi,
Mulazzo, Podenzana, Pontremoli, Tresana, Villafranca in Lunigiana
e Zeri.

Estensione ha 97.465.

Zona C: Garfagnana
comprendente i  Comuni  di  Camporgiano,  Careggine,  Castelnuovo
Garfagnana,  Castiglione   Garfagnana,  Fosciandora,   Gallicano,
Giuncugnano, Minucciano,  Molazzana,  Piazza  al  Serchio,  Pieve
Fosciana, S.  Romano in  Garfagnana,  Sillano,  Vagli  di  Sotto,
Vergemoli e Villa Collemandina.

Estensione ha 53.377.

Zona D: Media Valle del Serchio
comprendente i  Comuni di Bagni di Lucca, Barga, Borgo a Mozzano,
Coreglia Antelminelli e Fabbriche di Vallico.

Estensione ha 37.190.

Zona E1: Mugello
comprendente i Comuni di Barberino di Mugello, Borgo San Lorenzo,
Firenzuola, Marradi,  Palazzuolo sul  Senio, San  Piero a  Sieve,
Scarperia, Vaglia e Vicchio.

Estensione ha 112.683.

Zona E2: Montagna Fiorentina
comprendente i  Comuni di  Dicomano, Londa, Rufina, San Godenzo e
parzialmente i Comuni di Pelago, Pontassieve e Reggello.

Estensione ha 40.607.

Zona F: Alta Val di Cecina
comprendente i  Comuni di  Castelnuovo Val di Cecina, Montecatini
Val di Cecina, Monteverdi Marittimo, Pomarance e Volterra.

Estensione ha 82.291.

Zona G: Casentino
comprendente i  Comuni di  Bibbiena, Castel Focognano, Castel San
Niccolò, Chitignano, Chiusi della Verna, Montemignaio, Ortignano
Raggiolo,  Poppi,   Pratovecchio,   Stia,   Subbiano,   Talla   e
parzialmente il Comune di Capolona.

Estensione ha 80.938.

Zona H: Valtiberina
comprendente  i   Comuni  di  Anghiari,  Badia  Tedalda,  Caprese
Michelangelo, Monterchi, Pieve S. Stefano, Sansepolcro e Sestino.

Estensione ha 67.283.

Zona I1: Amiata grossetana
comprendente i  Comuni di Arcidosso, Castell'Azzara, Roccalbegna,
Santa Fiora,  Seggiano, Semproniano  e parzialmente  i Comuni  di
Castel del Piano e Cinigiano.

Estensione ha 53.024.

Zona I2: Amiata senese
comprendente i  Comuni  di  Abbadia  San  Salvatore,  Castiglione
d'Orcia, Piancastagnaio e Radicofani.

Estensione ha 38.892.

Zona L: Elba e Capraia
comprendente i  Comuni di  Campo nell'Elba,  Capoliveri,  Capraia
Isola, Marciana,  Marciana Marina,  Porto Azzurro,  Portoferraio,
Rio Marina e Rio nell'Elba.

Estensione ha 26.292.

Zona M: Alta Versilia
comprendente i Comuni di Seravezza e Stazzema.

Estensione ha 12.009.

Zona N: Area Lucchese
comprendente i Comuni di Pescaglia, Villa Basilica e parzialmente
i Comuni di Lucca e Capannori.

Estensione ha 15.617.

Zona O: Appennino Pistoiese
comprendente i Comuni di Abetone, Cutigliano, Marliana, Piteglio,
Sambuca Pistoiese, San Marcello Pistoiese e parzialmente i Comuni
di Montale e di Pescia.

Estensione ha 40.527.

Zona P: Val di Bisenzio
comprendente i  Comuni di  Cantagallo, Vernio  e  parzialmente  i
Comuni di Montemurlo e Vaiano.

Estensione ha 19.216.

Zona Q: Pratomagno
comprendente i  Comuni di  Loro Ciuffenna e parzialmente i Comuni
di Castelfranco di Sopra, Pian di Scò e Castiglion Fibocchi.

Estensione ha 13.185.

Zona R: Colline Metallifere
comprendente i  Comuni di Massa Marittima, Monterotondo Marittimo
e Montieri.

Estensione ha 49.457.

Zona S: Colline del Fiora
comprendente   Comuni   di   Manciano,   Pitigliano,   Sorano   e
parzialmente il Comune di Scansano.

Estensione ha 77.264.

Zona T: Cetona
comprendente i  Comuni di  S. Casciano  Bagni  e  parzialmente  i
Comuni di Cetona, Chianciano Terme, Montepulciano e Sarteano.

Estensione ha 20.919.

Zona U: Val di Merse
comprendente i  Comuni di  Monticiano, Radicondoli e parzialmente
il Comune di Chiusdino.

Estensione ha 26.298.

2. Restano  classificati come  montani i  territori dei  seguenti
Comuni non inseriti nelle zone di cui al precedente comma:

- comuni con territorio interamente montano:
Monte Argentario (ha 6.024) e Sassetta (ha 2.659);

- comuni con territorio parzialmente montano:

Arezzo (ha  16.553), Buti  (ha 820) Calci (ha 925), Calenzano (ha
540),  Camaiore   (ha  2.306),  Carrara  (ha  3.240),  Castiglion
Fiorentino (ha 3.670), Cavriglia (ha 810), Civitella Paganico (ha
10.385), Cortona  (ha 15.860),  Fiesole (ha 30), Figline Valdarno
(ha 632),  Gaiole in  Chianti (ha  5.630), Greve  in Chianti  (ha
11.197), Massa  (ha 5.425), Montalcino (ha 8.034), Montignoso (ha
650),  Pistoia   (ha  13.240),   Radda  in  Chianti  (ha  4.230),
Roccastrada (ha 9.504), Sesto Fiorentino (ha 380).

3. La  delimitazione delle  zone montane  di cui  al comma uno è
riportata dalla  cartografia in  scala 1:400.000  che costituisce
l'allegato 2 alla presente legge.

ALLEGATO 2
Cartografia

<segue cartografia>

ENTI TERRITORIALI
ORDINAMENTO

