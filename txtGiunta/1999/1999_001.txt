Modifiche ed  integrazioni agli  articoli 12  e  14  della  Legge
Regionale 11  dicembre 1998,  n. 91  recante "Norme per la difesa
del suolo".

Il Consiglio Regionale ha approvato il 15-12-1998
Il Commissario del Governo ha apposto il visto il 15-01-1999
Il Presidente  della Giunta  Regionale promulga la seguente legge
regionale:

ARTICOLO 1
(Competenze della Regione)

Al comma  1 dell'art. 12 della LR 11 Dicembre 1998, n. 91 dopo la
lettera a) sono aggiunte le seguenti lettere:

   "a bis)  omologazione sulle  nuove opere  idrauliche  e  sulle
   modifiche delle opere idrauliche esistenti;
   
   a ter)  autorizzazioni relative  ai manufatti interferenti con
   le opere idrauliche."
   
ARTICOLO 2
(Compentenze provinciali)

1. Il  comma 1  dell'art. 14  della LR 11 Dicembre 1998, n. 91 è
sostituito dal seguente:

   "1. Sono attribuite alle Province tutte le funzioni in materia
   di difesa  del suolo  conferite alla  Regione e  non riservate
   alla Regione  stessa ai  sensi dell'art.  12 o  attribuite  ai
   Comuni ai sensi dell'art. 15 ed in particolare:
   
   a) progettazione  e realizzazione  di  opere    idrauliche  di
      seconda e terza categoria e di opere idrogeologiche;
   b) progettazione  e realizzazione  delle opere di difesa delle
      coste e degli abitati costieri;
   c) manutenzione  ed  esercizio  delle  opere    idrauliche  di
      seconda categoria nonchè delle opere di difesa delle coste
      e degli abitati costieri;
   d) compiti  di polizia  idraulica,  di    piena  e  di  pronto
      intervento idraulico;
   e) polizia delle acque;
   f) sbarramenti  di ritenuta e relativi bacini di accumulo fino
      a 15 metri di altezza o capacità fino a 1 milione di metri
      cubi;
   g) gestione  del demanio  idrico,  ivi  comprese  le  funzioni
      relative alle  derivazioni di acqua pubblica, alla ricerca,
      estrazione ed  utilizzazione delle  acque sotterranee, alla
      tutela del sistema idrico sotterraneo;
   h) nomina  di regolatori  per il  riparto delle disponibilità
      idriche qualora  tra più  utenti debba  farsi luogo  delle
      disponibilità idriche  di un  corso d'acqua sulla base dei
      singoli diritti  e concessioni ai sensi dell'art. 43, comma
      3, del  Testo unico  approvato con  RD 11 dicembre 1933, n.
      1775 (Testo unico delle disposizioni di legge sulle acque e
      impianti elettrici).  Qualora il  corso d'acqua riguardi il
      territorio di  più  province  la  nomina  dovrà  avvenire
      d'intesa fra queste ultime."
   
2. Il  comma 3  dell'art. 14  della LR 11 Dicembre 1998, n. 91 è
sostituito dal seguente:

   "3. Per l'esercizio delle funzioni di cui al presente articolo
   le province  possono delegare le comunità montane o avvalersi
   dei consorzi  di  bonifica  istituiti  ai  sensi  della  legge
   regionale 5 maggio 1994, n. 34 (Norme in materia di bonifica),
   ricadenti nello stesso ambito di difesa del suolo, cartografia
   allegato "B".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 19 gennaio 1999

Chiti

La presente  legge è  stata approvata dal Consiglio Regionale il
15.12.1998 ed  è stata  vistata dal  Commissario del  Governo il
15.01.1999.



ASSETTO IDROGEOLOGICO

