Modifiche ed integrazioni alla LR 12 aprile 1994 n. 29 ed alla LR
7 febbraio  1996 n.  11  concernenti  interventi  straordinari  a
favore delle imprese extragricole.

Il Consiglio Regionale ha approvato il 22-06-1999
Il Commissario del Governo ha apposto il visto il 19-07-1999
Il Presidente  della Giunta  Regionale promulga la seguente legge
regionale:

ARTICOLO 1

1. Il fondo speciale rischi costituito dalla Fidi Toscana SpA per
effetto delle  disposizioni di cui al Titolo III, Capo I della LR
12 aprile 1994 n. 29 è soppresso.

2. Le  disponibilità  del  fondo,  di  spettanza  della  Regione
Toscana, ammontanti  al 18  maggio 1999  a L.  8.107.009.454 sono
trasferite al  fondo rischi  ordinario della Fidi Toscana SpA, di
cui alla  LR 5  giugno 1974  n.  32  e  successive  modifiche  ed
integrazioni.

3. Le  garanzie sussidiarie  concesse dalla  Fidi Toscana  SpA  a
valere sulle  risorse del  fondo speciale  rischi  costituito  ai
sensi della  LR 12  aprile 1994  n. 29  alla data  di entrata  in
vigore della  presente legge,  sono imputate  alle disponibilità
patrimoniali  della   Fidi  Toscana   SpA,  così  come  previste
dall'articolo 5  della LR  5  giugno  1974  n.  32  e  successive
modifiche ed integrazioni.

ARTICOLO 2

1. Il Consiglio regionale stabilisce nell'ambito delle direttive,
impartite di  norma annualmente  alla Fidi Toscana SpA ai sensi e
per gli  effetti di cui all'articolo 4, comma 4 della LR 5 giugno
1974 n. 32 e successive modifiche ed integrazioni, i criteri e le
modalità per  la concessione  da parte della stessa Fidi Toscana
SpA delle  garanzie sussidiarie a fronte di operazioni di credito
a  protratta   scadenza,  concesse   dalle  banche  a  titolo  di
consolidamento di  debiti a  breve termine, non autoliquidantisi,
contratti nei  loro confronti  dalle piccole e medie imprese, con
esclusione delle  imprese agricole  di cui  all'articolo 2135 del
codice civile.

2. In particolare tali criteri concernono:

a) le priorità di intervento;
b) l'importo massimo delle operazioni;
c) la durata massima delle operazioni;
d) la  quota dell'eventuale  perdita derivante  dalle  operazioni
   garantite che deve essere assunta dalle banche;
e) la  determinazione del  volume di  credito  massimo  garantito
   espresso in un multiplo del patrimonio.

ARTICOLO 3

1. L'articolo  2 della LR 7 febbraio 1996 n. 11 è sostituito dal
seguente:  "La   Regione  Toscana,  nell'ambito  delle  politiche
finalizzate a favorire l'innovazione finanziaria, concede tramite
la  Fidi   Toscana  SpA   alle  piccole   e  medie  imprese,  con
l'esclusione delle  imprese agricole di cui all'articolo 2135 del
codice  civile,   contributi  in   conto  interessi  su  prestiti
partecipativi concessi dalla Fidi Toscana SpA medesima."

2. L'articolo  4 della LR 7 febbraio 1996 n. 11 è sostituito dal
seguente:

   "Sono  beneficiarie  dei  contributi  in  conto  interesse  le
   piccole e  medie imprese  extragricole, costituite in forma di
   società di  capitali, che  abbiano i  requisiti previsti  dal
   decreto   del    Ministero   dell'industria,    commercio    e
   dell'artigianato  del   18   settembre   1997   e   successive
   modificazioni e integrazioni."
   
ARTICOLO 4

Per gli  effetti contabili  derivanti dagli  artt. 1, 2 e 3 della
presente legge  sono apportate  al  bilancio  di  previsione  del
corrente  esercizio   le  seguenti   variazioni  in   aumento  di
competenza e cassa per analogo importo:

Entrata di nuova istituzione
   cap. 25010 Restituzione da parte della Fidi
   Toscana  SpA  del  Fondo  di  cui  alla  LR
   12.4.94 n. 29 (LR n. 41/99)
                                              Lit. 8.107.009.454

Spesa di nuova istituzione
   cap. 02250  Trasferimento alla Fidi Toscana
   SpA  per   incremento  del   Fondo   rischi
   ordinario (LR n. 41/99)
                                              Lit. 8.107.009.454

ARTICOLO 5

1. Sono abrogati:

a) gli  articoli 6,  7, 8,  9, 10,  11, 12,  13 e  15 della LR 12
   aprile 1994, n. 29;
b) l'articolo 3, comma 1 della LR 21 novembre 1994, n. 89;
c) l'articolo 6, comma 7 della LR 16 agosto 1995 n. 88;
d) la LR 4 febbraio 1997 n. 10.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 22 luglio 1999

Chiti

La presente  legge è  stata approvata dal Consiglio Regionale il
22-06-1999 ed è stata vistata dal Commissario del Governo il 19-
07-1999.



SVILUPPO ECONOMICO

