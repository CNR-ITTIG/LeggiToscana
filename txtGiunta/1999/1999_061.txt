Proroga dei  contratti di  nomina dei  direttori  generali  delle
Aziende Unità  sanitarie locali  e delle  Aziende Ospedaliere ai
sensi dell'art. 3 bis del decreto legislativo 23 dicembre 1992 n.
502 come  modificato da  ultimo dal decreto legislativo 19 giugno
1999,  n.  229  "Norme  per  la  razionalizzazione  del  Servizio
Sanitario Nazionale,  a norma dell'art. 1 della Legge 30 Novembre
1998, n. 419".

Il Consiglio Regionale ha approvato il 12-10-1999
Il Commissario del Governo ha apposto il visto il 12-11-1999
Il Presidente  della Giunta  Regionale promulga la seguente legge
regionale:

ARTICOLO UNICO

1. In  attuazione dell'art.  3 bis  del  decreto  legislativo  23
dicembre 1992,  n. 502  come modificato  da  ultimo  dal  decreto
legislativo   19    giugno   1999,   n.   229   "Norme   per   la
razionalizzazione  del   Servizio  Sanitario  Nazionale  a  norma
dell'articolo 1 della Legge 30 novembre 1998, n. 419" è disposta
la proroga  dei contratti  di nomina dei direttori generali delle
Aziende Unità  sanitarie locali  e delle  Aziende ospedaliere in
scadenza al  31 dicembre  1999, per  un periodo  di  sei  mesi  a
decorrere da  tale data.  Tale proroga  può essere ulteriormente
rinnovata per  un periodo  massimo di  sei mesi  e, comunque, non
oltre il 31 dicembre 2000.

2.   Alla   proroga   dei   contratti   provvede,   fatta   salva
l'accettazione dell'interessato,  con decreto il Presidente della
Giunta regionale, previa deliberazione della Giunta medesima.

3. Durante  il periodo di proroga disposto ai sensi dei commi 1 e
2, non  opera il  motivo di  decadenza dalla  nomina di direttore
generale relativo  al superamento  dei limiti  di  età  previsto
dall'art. 18,  comma 3,  lett. b) della legge regionale 29 giugno
1994, n. 49, e successive modifiche ed integrazioni.

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come Legge della Regione Toscana.

Firenze, 19 novembre 1999
Marcucci (incaricata con DPGR n. 221 del 15.6.1995)

La presente  Legge è  stata approvata dal Consiglio Regionale il
12-10-1999 ed è stata vistata dal Commissario del Governo il 12-
11-1999.



ENTI SANITARI
PERSONALE

