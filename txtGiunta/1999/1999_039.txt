Disposizioni  per   l'attuazione  degli   interventi   aggiuntivi
previsti nel  Docup ob.  2 1997  - 99  Toscana al paragrafo 1.5 -
Misure di accompagnamento.

Il Consiglio Regionale ha approvato l'8-6-1999
Il Commissario del Governo ha apposto il visto il 2-7-1999
Il Presidente  della Giunta  Regionale promulga la seguente legge
regionale:

ARTICOLO 1
(Interventi e soggetti beneficiari)

1. Nell'ambito  degli interventi  previsti nel  Docup ob.  2 anni
1997-99, approvato con delibera della Giunta regionale n. 689 del
16/6/97, la Regione interviene:

a) a favore di Soggetti pubblici per l'adeguamento, ampliamento e
   ristrutturazione di  edifici da utilizzare quali Centri per la
   formazione professionale,  nonchè costruzione  di  strutture,
   centri e  laboratori per  la formazione professionale, con gli
   strumenti e le procedure individuate nel Docup stesso;
b) a  favore di Soggetti pubblici e privati attuatori di progetti
   approvati  per   la  realizzazione   dei  Patti   Territoriali
   stipulati alla  data del  30/11/98  con  gli  strumenti  e  le
   procedure del Docup stesso.

ARTICOLO 2
(Norma finanziaria)

1. Agli  oneri derivanti dagli interventi previsti dalla presente
legge, per  complessive L.33.408.000.000, si fa fronte per l'anno
1999 con  la seguente variazione al bilancio di previsione, parte
spesa, per competenza e cassa:

In aumento

Capitoli di nuova istituzione:

Cap. 14600
   Interventi sulle strutture formative Azione
   6.6 ob. 2 1997-99 (LR n. 39/99)            L.   10.219.633.060

Cap. 28910
   Interventi  conseguenti  alla  stipula  dei
   patti territoriali (LR n. 39/99)           L.   23.188.366.940
                                                   --------------
Totale in aumento                             L.   33.408.000.000
                                                   ==============

In diminuzione:

Cap. 50060
   Fondo globale per spese di investimento    L.   18.408.000.000

Cap. 50240
   Fondo di riserva per spese obbligatorie    L.   15.000.000.000
                                                   --------------

Totale in diminuzione                         L.   33.408.000.000
                                                   ==============

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 8 luglio 1999

Marcucci
(incaricata con DPGR n. 221 del 15.6.95)

La presente  legge è  stata approvata dal Consiglio Regionale l'
8-6-1999 ed  è stata vistata dal Commissario del Governo il 2-7-
1999.



UNIONE EUROPEA
SVILUPPO ECONOMICO

