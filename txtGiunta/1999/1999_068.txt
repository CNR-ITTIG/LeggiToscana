Modifiche alla  Legge regionale  22 marzo 1999, n. 16 "Raccolta e
commercio dei funghi epigei spontanei".

Il Consiglio Regionale ha approvato il 23-11-1999
Il Commissario del Governo ha apposto il visto il 17-12-1999
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo  della Legge  regionale 22 marzo 1999, n.
16)

1. Il comma 1 dell'articolo 2 della Legge regionale 22 marzo 1999
n. 16 è sostituito dal seguente:

   "1. La  raccolta dei  funghi epigei  spontanei nel  territorio
   regionale, non  compreso  nelle  aree  di  cui  alla  Legge  6
   dicembre 1991, n. 394 Legge quadro sulle aree protette ed alla
   legge regionale  11 aprile  1995, n.  49 "Norme sui parchi, le
   riserve  e   le  aree   naturali  protette",  nelle  quali  è
   regolamentata  dai   rispettivi  organismi   di  gestione,  è
   consentita previa  autorizzazione, nel  rispetto delle specie,
   tempi e quantità di cui alla presente legge".
   
2. Dopo il comma 1 dell'articolo 2 della Legge regionale 22 marzo
1999, n. 16 è inserito il seguente:

   "1 bis.  Non è  soggetta ad autorizzazione, fermo restando il
   rispetto delle norme di cui all'articolo 9 e all'articolo 13:
   
   a) la  raccolta, da  parte dei titolari di diritti personali o
      reali di  godimento sui  fondi, nei  fondi medesimi e senza
      limiti di quantità;
   b) la  raccolta nel  territorio del  Comune di residenza con i
      limiti di quantità previsti dall'articolo 4;
   c) la  raccolta in  tutto il territorio del Comune da parte di
      soggetti non  residenti, purché  proprietari di  territori
      boscati con  superficie pari  o superiore  a cinque  ettari
      situati nel  Comune stesso  e che  consentano, sugli stessi
      fondi, il  libero accesso  agli altri  raccoglitori. In tal
      caso si  applicano i  limiti di  quantità previsti  per  i
      residenti dall'articolo 4".
   
3. Il comma 3 dell'articolo 2 della Legge regionale 22 marzo
1999, n. 16 è sostituito dal seguente:

   "3. L'autorizzazione  di cui  alle lettere a) e b) del comma 2
   è sostituita  dalla ricevuta relativa al versamento al Comune
   competente  degli   importi  di   cui  all'articolo   8,   che
   costituisce  denuncia   di  inizio   dell'attività  in  forza
   dell'indicazione delle  generalità, del luogo e della data di
   nascita,  della  residenza  del  raccoglitore,  nonché  della
   causale del versamento".
   
4. Dopo il comma 3 dell'articolo 2 della Legge regionale 22 marzo
1999, n. 16 è aggiunto il seguente:

   "3 bis. Nel caso di minore che ha compiuto i quattordici anni,
   il  versamento   è  effettuato   dall'esercente  la  potestà
   genitoriale e  contiene, nella  causale,  l'indicazione  delle
   generalità del minore stesso".
   
5. Dopo  il comma  3bis dell'articolo  2 della Legge regionale 22
marzo 1999, n. 16, è aggiunto il seguente:

   "3 ter.  Nel testo  della  presente  legge,  ove  ricorrono  i
   termini autorizzazione  personale e  autorizzazione turistica,
   si  intende   la  denuncia   di  inizio  dell'attività,  come
   disciplinata dal comma 3".
   
ARTICOLO 2
(Modifiche all'articolo 4 della Legge regionale 22 marzo 1999, n.
16)

1. L'articolo  4 della  Legge regionale  22 marzo  1999, n. 16 è
sostituito dal seguente:

   "Art. 4
   (Limiti di raccolta per i residenti)
   
   1. Nei  territori classificati  montani,  fatto  salvo  quanto
   previsto dall'articolo  11,  è  consentita  ai  residenti  la
   raccolta  di   funghi  epigei   spontanei  per  una  quantità
   giornaliera di sei chilogrammi.
   
   2. Nel  territorio di tutti gli altri Comuni, è consentita ai
   residenti la raccolta per una quantità massima giornaliera di
   tre chilogrammi."
   
ARTICOLO 3
(Modifiche all'articolo 5 della Legge regionale 22 marzo 1999, n.
16)

1. Il  comma 1  dell'articolo 5  della Legge  regionale 22  marzo
1999, n. 16 è sostituito dal seguente:

   "1. L'autorizzazione  personale è  rilasciata dal  Comune  ai
   residenti che hanno compiuto quattordici anni".
   
2. Dopo il comma 1 dell'articolo 5 della Legge regionale 22 marzo
1999, n. 16 è inserito il seguente:

   "1 bis.  I minori  di anni  quattordici possono  effettuare la
   raccolta solo se accompagnati da persona maggiorenne munita di
   autorizzazione.  I   funghi  raccolti   dai  minori   di  anni
   quattordici concorrono  a formare  il quantitativo giornaliero
   di raccolta consentito al titolare dell'autorizzazione".
   
3. Il  comma 2  dell'articolo 5  della Legge  regionale 22  marzo
1999, n. 16 è sostituito dal seguente:

   "2. L'autorizzazione personale è valida per un periodo di sei
   mesi, un  anno o tre anni dalla data del rilascio, su tutto il
   territorio regionale."
   
ARTICOLO 4
(Modifiche all'articolo 6 della Legge regionale 22 marzo 1999, n.
16)

1. Il  comma 1  dell'articolo 6  della legge  regionale 22  marzo
1999, n. 16 è sostituito dal seguente:

   "1. L'autorizzazione  turistica è  rilasciata dal Comune e da
   soggetti diversi  individuati dal  Comune  stesso,  a  chi  ha
   compiuto quattordici anni".
   
2. Dopo il comma 1 dell'articolo 6 della Legge regionale 22 marzo
1999, n. 16 è inserito il seguente:

   "1 bis.  I minori  di anni  quattordici possono  effettuare la
   raccolta solo se accompagnati da persona maggiorenne munita di
   autorizzazione.  I   funghi  raccolti   dai  minori   di  anni
   quattordici concorrono  a formare  il quantitativo giornaliero
   di raccolta consentito al titolare dell'autorizzazione".
   
3. Il  comma 2  dell'articolo 6  della Legge  regionale 22  marzo
1999, n. 16 è sostituito dal seguente:

   "2. L'autorizzazione  turistica è  valida,  limitatamente  al
   territorio del  Comune di  rilascio  e  a  quello  dei  Comuni
   confinanti, per  un giorno  o  per  sette  giorni,  anche  non
   consecutivi, fruibili  a  scelta  del  titolare  entro  l'anno
   solare di rilascio. Le date dei giorni prescelti sono annotate
   sulla  ricevuta   del  versamento   degli   importi   di   cui
   all'articolo 8, da parte del titolare, prima dell'inizio della
   raccolta".
   
ARTICOLO 5
(Modifiche all'articolo 8 della Legge regionale 22 marzo 1999, n.
16)

1. Il  comma 1  dell'articolo 8  della Legge  regionale 22  marzo
1999, n. 16 è sostituito dal seguente:

   "1. L'importo  delle autorizzazioni per la raccolta dei funghi
   epigei spontanei,  ad eccezione di quelle per fini scientifici
   che sono gratuite, è determinato in:
   
   a) Lire 25.000, pari a Euro 12,91
      per le autorizzazioni personali semestrali;
   b) Lire 50.000, pari a Euro 25,82
      per le autorizzazioni personali annuali;
   c) Lire 120.000, pari a Euro 61.97
      per le autorizzazioni personali triennali;
   d) Lire 7.000, pari a Euro 3,62
      per le autorizzazioni turistiche giornaliere;
   e) Lire 25.000, pari a Euro 12,91
      per le autorizzazioni turistiche plurigiornaliere."
      
Dopo il  comma 2,  dell'articolo 8 della legge regionale 22 marzo
1999, n. 16 è aggiunto il seguente:

   "2 bis.  Gli importi  delle autorizzazioni,  sia personali che
   turistiche, sono  ridotti del cinquanta per cento per i minori
   che  hanno   compiuto   i   quattordici   anni   in   possesso
   dell'attestato di frequenza ai corsi di cui all'articolo 17".
   
ARTICOLO 6
(Modifiche all'articolo  11 della  Legge regionale 22 marzo 1999,
n. 16)

1. Dopo  il comma  2 dell'articolo  11 della  Legge regionale  22
marzo 1999, n. 16 è aggiunto il seguente:

   "2 bis.  Le Province  o le Comunità montane provvedono, entro
   sessanta  giorni,   sulla  richiesta  di  autorizzazione  alla
   costituzione  di   aree  riservate   alla  raccolta   a   fini
   economici".
   
ARTICOLO 7
(Modifiche all'articolo  12 della  Legge regionale 22 marzo 1999,
n. 16)

1. Dopo  il comma  1 dell'articolo  12 della  Legge regionale  22
marzo 1999, n. 16 è aggiunto il seguente:

   "1 bis.  Le  Comunità  montane  ed  i  Comuni  delegati  alla
   gestione  del   patrimonio  agricolo-forestale  della  Regione
   provvedono,  entro   sessanta  giorni,   sulla  richiesta   in
   concessione di cui al comma 1".
   
ARTICOLO 8
(Modifiche all'articolo  13 della  Legge regionale 22 marzo 1999,
n. 16)

1. Il  comma 1  dell'articolo 13  della Legge  regionale 22 marzo
1999, n. 16 è sostituito dal seguente:

   "1. Fatto  salvo il  caso di  esemplari  concresciuti  in  cui
   almeno un  individuo supera le dimensioni minime sottoindicate
   è vietata la raccolta e commercializzazione, per le specie di
   seguito elencate,  di  esemplari  con  dimensione  minima  del
   cappello inferiore a:
   
   a) cm 4 per il gruppo Boletus;
   b) cm  2 per  l'Hygrophorus marzuolus  (dormiente)  e  per  la
      Calocybe gambosa (=Tricholoma georgii) (prugnolo)."
   
ARTICOLO 9
(Modifiche all'articolo  17 della  Legge regionale 22 marzo 1999,
n. 16)

1. Dopo  il comma  2 dell'articolo  17 della  Legge regionale  22
marzo 1999, n. 16 è aggiunto il seguente:

   "2 bis.  Le Province, le Comunità montane ed i Comuni, con la
   collaborazione   degli    Ispettorati   micologici   e   delle
   associazioni  micologiche,   possono  organizzare   corsi   di
   informazione ed  educazione dei  raccoglitori. Ai partecipanti
   viene rilasciato un attestato di frequenza".
   
ARTICOLO 10
(Modifiche all'articolo  21 della  Legge regionale 22 marzo 1999,
n. 16)

1. Il  comma 6  dell'articolo 21  della Legge  regionale 22 marzo
1999, n. 16 è sostituito dal seguente:

   "6. I  commercio dei  funghi epigei spontanei può effettuarsi
   su aree  private in sede fissa o su aree pubbliche, esclusa in
   quest'ultima ipotesi la forma itinerante".
   
ARTICOLO 11
(Modifiche all'articolo  23 della  Legge regionale 22 marzo 1999,
n. 16)

1. L'articolo  23 della  Legge regionale  22 marzo 1999, n. 16 è
sostituito dal seguente:

   "Art. 23
   (Accertamento delle infrazioni)
   
   1. Sono  incaricati dell'accertamento  e  della  contestazione
   delle infrazioni alla presente legge, secondo le norme vigenti
   e  le   rispettive  competenze,   gli  appartenenti  al  Corpo
   forestale dello  Stato, i  nuclei antisofisticazioni e sanità
   dell'Arma   dei    carabinieri,   gli    organi   di   polizia
   amministrativa provinciale,  gli organi  di polizia  urbana  e
   rurale, gli organi di vigilanza e ispezione delle Aziende USL,
   le  guardie  addette  ai  parchi  nazionali  e  regionali,  il
   personale in  possesso della  qualifica di  agente di  polizia
   giudiziaria,  le   guardie  ambientali   volontarie,  nonché,
   limitatamente  alle   aree  di   raccolta  riservata   di  cui
   all'articolo 11  e alle  aree di  raccolta a  pagamento di cui
   all'articolo 12,  le guardie private riconosciute ai sensi del
   TU delle leggi di pubblica sicurezza.
   
   2.  Fermi   restando  i   poteri  di   accertamento   previsti
   dall'articolo 13,  primo comma,  della legge 24 novembre 1981,
   n. 689  "Modifiche al  sistema penale",  i soggetti incaricati
   dell'accertamento delle infrazioni alla presente legge possono
   chiedere l'esibizione  di un  documento  idoneo  a  dimostrare
   l'identità e  di copia dell'autorizzazione a fini scientifici
   o  della   ricevuta  del   versamento  degli  importi  di  cui
   all'articolo 8,  nonché, ai  soggetti di  cui all'articolo  2
   comma 1  bis lettera  c),  l'esibizione  di  idoneo  documento
   comprovante la proprietà o della dichiarazione sostitutiva di
   certificazione".
   
ARTICOLO 12
(Modifiche all'articolo  24 della  Legge regionale 22 marzo 1999,
n. 16)

1. Il  comma 4  dell'articolo 24  della Legge  regionale 22 marzo
1999, n. 16 è sostituito dal seguente:

   "4. Il  Comune provvede  alla vendita,  nel rispetto di quanto
   disposto all'articolo  21, di  quanto sequestrato - a meno che
   non ritenga  di procedere  alla sua  distruzione, se  il  bene
   sequestrato  è  di  scarso  valore  economico,  e  procedendo
   senz'altro alla  sua distruzione  se il  suddetto bene non è,
   per   qualsiasi    motivo,   commerciabile    -   e    dispone
   l'accantonamento della  somma in  attesa della conclusione del
   procedimento sanzionatorio."
   
2. Dopo  il comma  4 dell'articolo  24 della  Legge regionale  22
marzo 1999, n. 16 è inserito il seguente:

   "4 bis. Qualora sia accertato in via definitiva che l'illecito
   non sussiste  -  o  comunque  nelle  ipotesi  di  accoglimento
   dell'opposizione  o   di  cessazione  dell'efficacia  di  cui,
   rispettivamente, ai  commi 1  e 3  dell'articolo 19  della  L.
   689/1981 -  la somma è messa a disposizione della persona nei
   confronti della quale è stato disposto il sequestro, detratte
   le eventuali spese di custodia e conservazione".
   
3. Dopo  il comma 4 bis dell'articolo 24 della Legge regionale 22
marzo 1999, n. 16 è inserito il seguente:

   "4 ter. Qualora sia accertato in via definitiva che l'illecito
   sussiste la  somma è introitata dal Comune ai sensi del comma
   1".
   
4. Il  comma 5  dell'articolo 24  della Legge  regionale 22 marzo
1999, n. 16 è abrogato.

ARTICOLO 13
(Modifiche all'articolo  25 della  Legge regionale 22 marzo 1999,
n. 16)

1. L'articolo  25 della  Legge regionale  22 marzo 1999, n. 16 è
sostituito dal seguente:

   "Art. 25
   (Sanzioni amministrative)
   
   1. Per  la violazione  delle disposizioni  di cui al Titolo II
   della presente legge si applicano le seguenti sanzioni:
   
   a) da  Lire 30.000, pari ad Euro 15,49, a Lire 180.000, pari a
      Euro 92,96,  per chi effettua la raccolta dei funghi epigei
      spontanei senza  l'autorizzazione  di  cui  all'articolo  2
      ovvero  con   autorizzazione  scaduta   ovvero  non  avendo
      riportato la  data sull'autorizzazione  turistica e per chi
      effettua la  raccolta nelle  zone di  cui all'articolo 11 e
      all'articolo 12 senza averne titolo;
   b) da Lire 5.000, pari a Euro 2,58, a Lire 30.000, pari a Euro
      15,49, per  chi effettua  la  raccolta  dei  funghi  epigei
      spontanei   senza   avere   con   sé   un   documento   di
      riconoscimento,   copia    dell'autorizzazione    a    fini
      scientifici ovvero la ricevuta del versamento degli importi
      di cui  all'articolo 8  lettere a),  b)  e  c),  nonché  i
      documenti richiesti ai soggetti di cui all'articolo 2 comma
      1 bis lettera c), purché tale documentazione venga esibita
      entro dieci  giorni dalla  contestazione all'ufficio da cui
      dipendono gli agenti che hanno effettuato l'accertamento;
   c) da  Lire 20.000,  pari a Euro 10,33, a Lire 120.000, pari a
      Euro 61,97  per  la  raccolta  effettuata  oltre  i  limiti
      massimi consentiti;
   d) da  Lire 50.000  pari ad  Euro 25,82 a Lire 300.000, pari a
      Euro 154,93,  per la  violazione delle  disposizioni di cui
      all'articolo 9, commi 1 e 2;
   e) da  lire 5.000, pari a Euro 2,58 a Lire 30.000, pari a Euro
      15,49,  per   la  violazione   delle  disposizioni  di  cui
      all'articolo 9, comma 3;
   f) da Lire 5.000, pari a Euro 2,58, a Lire 30.000, pari a Euro
      15,49, per ogni esemplare raccolto di Amanita caesarea allo
      stato di  ovolo chiuso, di Hygrophorus marzuolus o Calocybe
      gambosa (=Tricholoma  georgii) con  diametro  del  cappello
      inferiore a  cm 2,  di funghi  del gruppo  Boletus  con  un
      cappello di  diametro inferiore  a cm  4, e comunque con un
      importo massimo di Lire 100.000 pari a Euro 51,64;
   g) da Lire 5.000, pari a Euro 2,58, a Lire 30.000, pari a Euro
      15,49,  per   la  violazione   delle  disposizioni  di  cui
      all'articolo 13, comma 3;
   h) da  lire 50.000,  pari ad  Euro 25,82,a Lire 300.000 pari a
      Euro 154,93,  per l'esercizio  della raccolta nelle aree di
      cui all'articolo  13, comma  4, salvo  sanzioni più severe
      eventualmente stabilite dagli organi di gestione;
   i) da Lire 5.000, pari a Euro 2,58, a Lire 30.000, pari a Euro
      15,49, per  l'esercizio della  raccolta nelle  aree di  cui
      all'articolo 13, commi 5 e 6;
   l) da  Lire 50.000, pari ad Euro 25,82, a Lire 300.000, pari a
      Euro 154,93,  per la  violazione delle  disposizioni di cui
      all'articolo 13, comma 7;
   m) da  Lire 15.000,  pari a  Euro 7,75,  a Lire 90.000, pari a
      Euro 46,48  per la violazione dei divieti temporanei di cui
      all'articolo 14;
   n) da  Lire 500.000, pari a Euro 258,22 a Lire 3.000.000, pari
      a Euro  1549,37 per  la tabellazione  di aree  di  raccolta
      riservata a  fini economici  o di  raccolta a pagamento, in
      assenza di  regolare  autorizzazione  e/o  per  il  mancato
      rispetto delle  disposizioni contenute  nei regolamenti  di
      gestione.
   
   2. Per  la violazione  delle disposizioni di cui al Titolo III
   della presente legge si applicano le seguenti sanzioni:
   
   a) da Lire 250.000, pari a Euro 129,11, a Lire 1.500.000, pari
      a  Euro  774,68  per  la  violazione  delle  norme  di  cui
      all'articolo 18, e all'articolo 21, commi 1, 2, 3, 4 e 5;
   b) da  Lire 100.000, pari a Euro 52,64, a Lire 600.000, pari a
      Euro 309,87  per la  violazione delle  disposizioni di  cui
      all'articolo 21, comma 6;
   c) da Lire 250.000, pari a Euro 129,11, a Lire 1.500.000, pari
      a Euro  774,68 per  la violazione delle disposizioni di cui
      all'articolo 22."
   
ARTICOLO 14
(Norma Transitoria)

1. I  titolari di  autorizzazione personale triennale, rilasciata
dopo l'entrata  in vigore della Legge regionale 22 marzo 1999, n.
16, possono, qualora intendano limitare la raccolta dei funghi al
solo territorio  del Comune  di residenza, richiedere il rimborso
della  somma   relativa  alle  annualità  residue  di  validità
dell'autorizzazione,   riconsegnandola   al   Comune   che   l'ha
rilasciata.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Chiti

Firenze, 22 dicembre 1999

La presente  legge è  stata approvata dal Consiglio Regionale il
23-11-1999 ed è stata vistata dal Commissario del Governo il 17-
12-1999.



PRODOTTI AGRICOLI
COMMERCIO

