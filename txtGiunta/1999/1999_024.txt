Acquisto azioni della Soc. Aeroporto Fiorentino (SAF) SpA.

Il Consiglio Regionale ha approvato il 10-03-1999
Il Commissario del Governo ha apposto il visto il 09-04-1999
Il Presidente  della Giunta  Regionale promulga la seguente legge
regionale:

ARTICOLO 1

1. La  Giunta Regionale  è autorizzata  ad  acquistare  da  Fidi
Toscana SpA numero duecentosettantanove azioni non liberate della
Società Aeroporto  Fiorentino (S.A.F) SpA del valore nominale di
lire 1 milione ciascuna.

2. il  corrispettivo riconosciuto  a Fidi  Toscana SpA è pari ai
tre  decimi  del  valore  nominale  delle  azioni  non  liberate,
aumentato  del  sovraprezzo  di  lire  150  mila  ciascuna,  come
deliberato dalla  SAF SpA  in occasione dell'aumento del capitale
sociale, oltre  all'applicazione di  un interesse  annuo del 4,90
per cento  dalla data  di sottoscrizione delle azioni da parte di
Fidi Toscana  SpA a  quella di  acquisto da  parte della  Regione
Toscana.

3.  Il   versamento  dei   sette  decimi  residui  è  effettuato
direttamente a favore della S.A.F. SpA.

ARTICOLO 2

1. All'onere derivante dalla presente legge, quantificato in lire
327 milioni, è fatto fronte con i fondi di cui al cap. 34030 che
viene  istituito   nel  Bilancio   preventivo  del  1999  con  la
variazione di cui al comma 2.

2. Allo  stato di  previsione della  parte spesa del bilancio del
corrente esercizio  sono apportate  le  seguenti  variazioni  per
analogo importo di competenza e cassa:

In diminuzione

Cap. 50060
   "Fondo  programmi  di  sviluppo  (spese  di
   investimento art. 38-87 LR 6.5.77 n. 28)"
                                                   L. 327.000.000
                                                                 
Di nuova istituzione

cap. 34030
   "Acquisto  azioni   della  Soc.   Aeroporto
   Fiorentino (SAF)  SpA" (LR  14/04/1999,  n.
   24)
                                                   L. 327.000.000

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 14 aprile 1999

Chiti

La presente  legge è  stata approvata dal Consiglio Regionale il
10-03-1999 ed è stata vistata dal Commissario del Governo il 09-
04-1999.



TRASPORTI
PARTECIPAZIONI REGIONALI

