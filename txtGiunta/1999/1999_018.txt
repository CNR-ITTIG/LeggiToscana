Contributo Straordinario  alla "Aerelba  SPA" per la sistemazione
dell'Aeroporto di Marina di Campo nell'Isola d'Elba.

Il Consiglio Regionale ha approvato il 24-11-1998
Il Commissario del Governo ha apposto il visto il 18-12-1998
Il Presidente  della Giunta  Regionale promulga la seguente legge
regionale:

ARTICOLO 1

1.  Al   fine  di   realizzare  il   miglioramento   dell'assetto
infrastrutturale dell'aeroporto  di Marina  di Campo,  nell'Isola
d'Elba,  è   concesso  alla   soc.  Aerelba  SPA  un  contributo
straordinario,  fino  ad  un  massimo  di  L.  1.000.000.000  per
l'esecuzione di opere di sistemazione dell'aeroporto di Marina di
Campo.

2. Con atto della Giunta regionale vengono definite le modalità,
di concessione  e di  erogazione del contributo nonchè i criteri
di rendicontazione dell'utilizzo del contributo medesimo.

ARTICOLO 2

1. All'onere  derivante dalla  presente legge è fatto fronte per
L. 1.000.000.000  con i  fondi di  cui al  cap. 34040  che  viene
istituito nel  Bilancio preventivo  del 1998 con la variazione di
cui al successivo comma.

2. Allo  stato di  previsione della  parte spesa del bilancio del
corrente esercizio  sono apportate  le  seguenti  variazioni  per
analogo importo di competenza e cassa:

In diminuzione

Cap. 50060
   "Fondo  programmi di  sviluppo (spese di
   investimento art. 38-87 LR 6.5.77 n. 28)      L. 1.000.000.000

Di nuova istituzione

Cap. 34040
   "Contributo   straordinario   alla  Soc.
   AerElba  dell'Aeroporto   di  Marina  di
   Campo (LR 18/1999)                            L. 1.000.000.000

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 9 aprile 1999

Chiti

La presente  Legge è  stata approvata dal Consiglio Regionale il
24.11.1998 e  vistata dal  Commissario del Governo il 18.12.1998.
Si procede alla promulgazione ai sensi dell'art. 1, c. 4 della LR
91-1996, vista la decisione positiva della Commissione dell'UE in
data 30-3-1999.



TRASPORTI

