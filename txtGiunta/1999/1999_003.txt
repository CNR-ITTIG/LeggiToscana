Disposizioni finanziarie per il finanziamento di provvedimenti di
spesa per il periodo 1999 - 2001.

Il Consiglio Regionale ha approvato il 22-12-1998
Il Commissario del Governo ha apposto il visto il 22-01-1999
Il Presidente  della Giunta  Regionale promulga la seguente legge
regionale:

ARTICOLO 1

1. Per il finanziamento degli accordi di programma per interventi
finalizzati  alla  messa  in  sicurezza  dei  bacini  idrografici
toscani ai  sensi della  LR 11.07.1994  n. 50 l'autorizzazione di
spesa disposta dall'art. 3 della LR 23.01.98 n. 4 è aumentata di
L. 7.668.000.000.

2. Al  bilancio pluriennale  1999-2001 fa  carico la  spesa di L.
27.510.000.000  a   carico  dell'esercizio   1999,  di   cui   L.
11.842.000.000 provenienti da precedente autorizzazione.

ARTICOLO 2

1. È  autorizzata la  spesa nel  bilancio 1999 della somma di L.
40.000.000.000  per  interventi  di  adeguamento  tecnologico  ed
immobiliare delle strutture sanitarie.

ARTICOLO 3

1. L'assegnazione  delle risorse  stanziate per  l'anno 1999,  da
attribuire ai  servizi di trasporto pubblico locale di competenza
regionale per ciascuno dei bacini di traffico, è determinata per
il 95%  del suo valore dall'analogo riparto operato per il 1997 e
per il  restante 5%  in relazione  al miglioramento  ottenuto per
ogni bacino  di traffico,  nel triennio  1994-1996, dei  seguenti
indicatori: Ricavi  da traffico  / Costi  di gestione, Perdita al
netto dei  contributi  regionali  /  Km  di  servizi,  Ricavi  da
traffico /  Contributi regionali. Le quote percentuali risultanti
sono le seguenti:

NOME                          % ASSEGNAZIONE RISORSE TRASPORTO
                              PUBBLICO LOCALE 1999

Provincia Arezzo                         7,905
Provincia Firenze                       30,335
Provincia Grosseto                       5,776
Provincia Livorno                        9,954
Provincia Lucca                          8,601
Provincia Massa                          3,958
Provincia Pisa                           9,726
Provincia Pistoia                        6,844
Provincia Prato                          6,177
Provincia Siena                          7,994
Regione Toscana                          2,730

TOTALE                                 100,000

2. Per  il finanziamento  di  interventi  volti  a  migliorare  i
servizi è  autorizzata la spesa nel bilancio 1999 della somma di
L. 3.000.000.000  che la Giunta regionale assegnerà alle aziende
di trasporto esercenti servizi extraurbani su gomma, in relazione
alla loro  capacità di  rispondere  alla  domanda  di  trasporto
pubblico  non   soddisfatta  nelle  aree  a  domanda  debole,  di
acquisizione  di   maggiore  utenza   al  servizio  pubblico  con
particolare riferimento  agli spostamenti in entrata ed in uscita
dalle aree urbane, di migliorare l'efficenza aziendale.

ARTICOLO 4

1. L'autorizzazione  di spesa di cui all'art. 7 della LR 23.01.98
n. 4  per il  finanziamento di interventi nelle infrastrutture di
trasporto è aumentata di L. 18.685.000.000.

2.  Al   bilancio  pluriennale   1999/2001  fa  carico  la  spesa
complessiva  di   L.  23.765.000.000   ripartita  quanto   a   L.
15.815.000.000 per  l'anno 1999  e L.  7.950.000.000  per  l'anno
2000.

3. L'autorizzazione  di spesa,  di cui al comma 1, viene disposta
per gli  interventi previsti  dalle leggi  regionali n.  108  del
22.12.1994, n.  96 del  15.12.1994, n.  31 del  30.03.1995, dalla
legge n.  122 del  24.03.1989, dalla  LR n. 4 del 19.01.1974 come
modificata dalla  LR n.  67 del  05.09.1978, dal  DPR  n.  8  del
15.01.1972, dal  DPR n.  616 del  24.07.1977, dal  RD n. 3095 del
02.04.1885 e dalla LR n. 19 del 24.03.1987.

4. Nell'ambito  dell'autorizzazione di  spesa disposta al comma 1
è autorizzata per ciascuno degli anni 1999 e 2000 la spesa di L.
7.950.000.000 per  limiti di impegno relativi ai parcheggi di cui
alla legge n. 122 del 24.03.1989.

5. Il comma 2 dell'art. 7 della LR 23.01.1998 n. 4 è abrogato.

ARTICOLO 5

1. È abrogato l'articolo 12 della LR 23.01.98 n. 4.

2. È autorizzata l'iscrizione nel bilancio pluriennale 1999-2001
del seguente Fondo globale:

- Finanziamento  strada Prato-Mezzana-Castello-Perfetti  Ricasoli
  in  ragione   di  L.  4.000.000.000  per  l'anno  1999,  di  L.
  5.000.000.000 per  l'anno 2000 e di L. 6.000.000.000 per l'anno
  2001.

ARTICOLO 6

1. È  autorizzata la  spesa nel  bilancio 1999 di L. 200.000.000
per l'erogazione  di contributi  agli operatori  dell'agricoltura
biologica,  per   controllo   e   certificazione   del   processo
produttivo, previsti all'art. 4 della LR 16.07.97 n. 49.

ARTICOLO 7

1. All'art.  11 comma  2-bis della LR 29.07.96 n. 59 "Ordinamento
dell'IRPET" così  come modificato  dall'art. 3 della LR 06.02.98
n. 10 dopo la lettera b) è aggiunta la seguente lettera:

   c) per  integrazione di  fondi a  favore di capitoli per spese
   obbligatorie mediante  prelevamento dal  fondo di  riserva per
   spese obbligatorie.
   
ARTICOLO 8

1. Le  misure per la valorizzazione professionale, di cui alla LR
29.04.97 n.  32, si  applicano fino  alla  data  di  stipula  del
contratto decentrato  relativo al  biennio 1998-1999.  Per l'anno
1999 restano  confermati gli  importi delle integrazioni annue di
L. 1.222.000.000  e di  L. 913.000.000  individuati per  gli anni
1997 e 1998 dalla medesima LR 29.04.97 n. 32.

ARTICOLO 9

1. L'art.  25 comma  1 lett.  a) della LR 18.04.95 n. 66 è così
sostituito:

   a) una quota del Fondo Sanitario Regionale;
   
2. Il  comma 2  dell'art. 25  della LR  18.04.95  n.66  è  così
sostituito:

   2.  Ai   fini  della  determinazione  della  quota  del  Fondo
   Sanitario Regionale,  di cui  alla lettera  a) del comma 1, da
   assegnare all'ARPAT  per tutte  le funzioni  trasferite  dalla
   Regione e  dalle Aziende  USL, comprese  le spese di personale
   beni e servizi, è determinata, a partire dall'esercizio 1999,
   nella  misura   dello  0,75%  del  Fondo  Sanitario  Nazionale
   assegnato alla  Regione Toscana  al netto  delle compensazioni
   interregionali. Le  entrate di  cui alle  lettere b)  e d) del
   comma 1 sono determinate sulla base degli accordi di programma
   e delle convenzioni di cui all'art. 5.
   
ARTICOLO 10

1. È  autorizzata per  l'anno 1999  la spesa di L. 1.000.000.000
per interventi a favore di insediamenti produttivi localizzati in
zone non  ammesse ai  benefici dei  programmi comunitari  di  cui
all'art. 15 della LR 27.01.95 n. 12.

2. È  autorizzata per l'anno 1999 la spesa di L. 600.000.000 per
le  iniziative   di  sostegno   allo  sviluppo  della  diffusione
dell'informazione e  del trasferimento  dell'innovazione  per  le
P.M.I. di cui all'art. 12 lett. b) della LR 27.01.95 n. 12.

3. È  autorizzata per l'anno 1999 la spesa di L. 300.000.000 per
le iniziative  di sostegno  dell'artigianato di  qualità di  cui
all'art. 13 comma 2 lettera b) della LR 27.01.95 n. 12.

4. È  autorizzata per  l'anno 1999  la spesa di L. 1.000.000.000
per la  partecipazione finanziaria  alle azioni  per il  rilancio
della moda  toscana, di  cui all'art.  11  lettera  c)  della  LR
27.01.95 n. 12.

5.  Nei  limiti  dello  stanziamento  previsto  nel  bilancio  di
previsione per l'esercizio 1999 per la partecipazione finanziaria
alle azioni  per il  rilancio della moda toscana, di cui al comma
precedente, è  autorizzata la  copertura di  eventuali  maggiori
spese sostenute  dal soggetto  beneficiario, nel  corso dell'anno
1998, e non coperte dal contributo di tale anno.

ARTICOLO 11

1. È  autorizzata la spesa per l'anno 1999 di L. 600.000.000 per
l'aumento di  capitale sociale  del CESVIT SPA Agenzia per l'alta
tecnologia ai  sensi dell'art.  1  comma  1  lett.  c)  della  LR
20.12.93 n. 99.

ARTICOLO 12

1. È  autorizzata per l'anno 1999 la spesa di L. 300.000.000 per
lo sviluppo  del  sistema  informativo  sull'artigianato  di  cui
all'art. 5 della LR 30.12.93 n. 109.

ARTICOLO 13

1. Per  il cofinanziamento,  in concorso con lo Stato e con altri
eventuali soggetti,  dei programmi di cui all'art. 12 della legge
25.02.92 n.  215 "Azioni  positive per l'imprenditoria femminile"
è autorizzata la spesa nel bilancio 1999 di Lire 200.000.000.

ARTICOLO 14

1. È  ulteriormente prorogata  per l'anno 1999 la LR 07.02.96 n.
11 "Interventi  straordinari in  favore delle imprese toscane per
l'anno 1996",  già prorogata e modificata con leggi regionali n.
17 del 05.03.97 e n. 67 del 13.08.98.

2. Per  gli interventi previsti dall'art. 27 della LR 07.02.96 n.
11 è autorizzata la spesa per l'anno 1999 di L. 2.300.000.000.

3. Per  gli interventi previsti dall'art. 19 della LR 07.02.96 n.
11 è autorizzata la spesa per l'anno 1999 di L. 500.000.000.

4. Per  gli interventi  previsti dall'art.  23 comma  3 della  LR
07.02.96 n.  11 è  autorizzata la  spesa per  l'anno 1999  di L.
400.000.000.

5. Per  gli interventi previsti dall'art. 17 della LR 07.02.96 n.
11 è autorizzata la spesa per l'anno 1999 di L. 300.000.000.

6. Per  gli interventi previsti dall'art. 12 della LR 07.02.96 n.
11 è autorizzata la spesa per l'anno 1999 di L. 1.000.000.000.

ARTICOLO 15

1. Il  prospetto allegato  fornisce dimostrazione analitica delle
spese autorizzate con la presente legge, in riferimento ai canali
di finanziamento, alle leggi, ai capitoli del bilancio annuale ed
ai programmi di spesa di cui al bilancio pluriennale 1999/2001.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Firenze, 26 gennaio 1999

Chiti

La presente  legge è  stata approvata dal Consiglio Regionale il
22.12.1998 ed  è stata  vistata dal  Commissario del  Governo il
22.01.1999.



ENTE REGIONE
BILANCIO

