Modifiche ed integrazioni alla LR 2 maggio 1996 n. 35 "Interventi
in materia di servizio civile".

Il Consiglio Regionale ha approvato il 28-9-1999
Il Commissario del Governo ha apposto il visto il 22-10-1999
Il Presidente  della Giunta  Regionale promulga la seguente legge
regionale:

ARTICOLO 1

1. L'articolo  1 della  LR 2 maggio 1996 n. 35, è sostituito dal
seguente:

   "Art. 1
   Finalità
   
   1. La  Regione  Toscana  nel  rispetto  dei  principi  sanciti
   dall'art.  52   della  Costituzione   e  in  attuazione  delle
   finalità previste dagli artt. 3 e 4 dello Statuto, disciplina
   nell'ambito delle  proprie competenze  e in  attuazione  della
   Legge 8  luglio 1998,  n.  230  "Nuove  norme  in  materia  di
   obiezione di  coscienza" le  attività  relative  al  servizio
   civile."
   
ARTICOLO 2

1. Dopo  la lettera  d) del  comma 1  dell'art. 2  della L.  R. 2
maggio 1996 n. 35 è aggiunta la seguente lettera e):

   "e) i  rapporti di  collaborazione tra  la Regione  Toscana  e
   l'Ufficio Nazionale per il Servizio Civile, ai sensi dell'art.
   8 della Legge 8luglio 1998n. 230."
   
ARTICOLO 3

1. La  lettera c), del comma 2 dell'art. 3 della LR 2 maggio 1996
n. 35, è sostituita dalla seguente:

   "c) un  membro per  ciascuno dei  coordinamenti costituiti  in
   ambito locale, di cui facciano parte non meno di dieci fra gli
   Enti di cui all'art. 2 lettera a), la cui finalità sia quella
   di  realizzare   programmi   di   intervento,   attività   di
   formazione, corsi di formazione per giovani in servizio civile
   o per propri operatori."
   
ARTICOLO 4

1. Il  comma 4  dell'art. 3  della LR  2 maggio  1996 n.  35,  è
sostituito dal seguente:

   "4. I membri della Consulta regionale sul servizio civile sono
   nominati, su  designazione  delle  rispettive  Associazioni  o
   Enti, dal residente della Giunta regionale con proprio decreto
   e restano  in carica  fino  alla  scadenza  della  legislatura
   regionale."
   
ARTICOLO 5

1. Il  comma 7  dell'art. 3  della LR  2 maggio  1996 n.  35,  è
sostituito dal seguente:

   "7. La  Consulta regionale  dei servizio  civile  si  riunisce
   almeno ogni  quattro mesi  in seduta  ordinaria e,  in  seduta
   straordinaria, quando  ne faccia richiesta almeno un terzo dei
   componenti."
   
ARTICOLO 6

1. L'art.  4 della  LR 2  maggio 1996  n. 35,  è sostituito  dal
seguente:

   "Art. 4
   Compiti della Regione Toscana
   
   1. La Giunta regionale provvede a:
   
   a) predisporre  il Piano  regionale per  il Servizio Civile di
      cui all'art. 5;
   b) curare  i rapporti  con l'Ufficio Nazionale per il Servizio
      Civile e  attivare gli strumenti di collaborazione previsti
      dal Regolamento  di cui all'art. 8, 3o comma, della Legge 8
      luglio 1998, n. 230;
   c) realizzare  un sistema  informativo regionale sugli Enti di
      cui all'art.  2 lettera  a), sulle modalità di prestazione
      dei Servizio  Civile  da  parte  dei  giovani  in  servizio
      civile;
   d) realizzare  anche in  collaborazione con  gli Enti  di  cui
      all'art.  2   lettera  a),  campagne  informative  relative
      all'esistenza e alle modalità d'accesso al servizio civile
      previste dalla  normativa nazionale  vigente, all'esistenza
      della presente  legge, nonché  alle attività previste nel
      Piano regionale per il servizio civile;
   e) promuovere l'attività di formazione e di addestramento dei
      giovani per il servizio civile;
   f) predisporre  e realizzare,  anche in collaborazione con gli
      Enti di cui all'art. 2 lettera a), materiale documentario e
      corsi di  formazione per  gli operatori  degli Enti stessi,
      mirati ad  offrire tutti  gli elementi tecnici utili per la
      gestione del servizio civile.
   
   2. La  Giunta regionale può espletare i compiti delle lettere
   c), d),  e) ed  f) di cui al comma 1 anche attraverso rapporti
   convenzionali,  nel   rispetto  delle  procedure  ad  evidenza
   pubblica."
   
ARTICOLO 7

1. L'articolo  5 della  LR 2 maggio 1996 n. 35, è sostituito dal
seguente:

   "Art. 5
   Piano regionale per il servizio civile
   
   1. Il  Piano regionale  per il  servizio civile  ha  validità
   biennale ed è a scorrere con aggiornamento annuale.
   
   2. La  Giunta regionale,  tenuto conto  delle proposte  e  dei
   pareri della  Consulta regionale dei servizio civile, presenta
   la proposta  di deliberazione  al Consiglio regionale entro il
   30.12 di ogni biennio.
   
   3. Il  Consiglio  regionale  approva  il  Piano  entro  il  28
   febbraio.
   
   4. Il  Piano per  il Servizio  Civile contiene  gli  indirizzi
   programmatici e le attività che la Regione intende realizzare
   nel biennio successivo; contiene inoltre:
   
   a) un  quadro conoscitivo  sullo    stato  di  attuazione  dei
      servizio civile  in Toscana  e delle problematiche sociali,
      ambientali e  culturali nei  settori in  cui possono essere
      impiegati i giovani;
   b) le  priorità, i  settori e le tipologie di intervento, gli
      obiettivi da  perseguire, i  criteri di rendicontazione, le
      disposizioni atte a verificare lo svolgimento e la qualità
      della attività  nonché l'effettivo  raggiungimento  degli
      obiettivi  intermedi   e  finali,   le  strutture  messe  a
      disposizione e le risorse stanziate dalla Regione;
   c) le  iniziative e gli strumenti per l'informazione, le altre
      amministrazioni e gli Enti di cui all'art. 2 lettera a) che
      concorrono  alla   loro  realizzazione,   le  modalità  di
      diffusione   sul   territorio,   le   strutture   messe   a
      disposizione  e  le  risorse  finanziarie  stanziate  dalla
      Regione;
   d) i  settori  e  le  tipologie  dei  corsi  di  formazione  e
      addestramento al servizio dei giovani in servizio civile, i
      criteri  di   rendicontazione,   le   strutture   messe   a
      disposizione  e  le  risorse  finanziarie  stanziate  dalla
      Regione;
   e) i programmi dei corsi di formazione per gli operatori degli
      enti  di  cui  all'art.  2  lettera  a),  le  modalità  di
      diffusione  sul  territorio,  le  risorse  stanziate  dalla
      Regione.
   
   5. La Giunta regionale trasmette al Consiglio, unitamente alla
   proposta di  deliberazione di  cui al  1o comma, una relazione
   sulle attività svolte tra quelle previste dal Piano regionale
   per il servizio civile dei Biennio precedente."
   
ARTICOLO 8

1. Il  primo periodo,  del comma 3, dell'art. 6 della LR 2 maggio
1996 n. 35, è sostituito dal seguente:

"3. Gli  Enti di  cui all'art.  2 lettera  a), anche  tra di loro
associati, presentano  i programmi  di intervento  e le  relative
richieste di  finanziamento entro  il 15  aprile  di  ogni  anno.
Ciascun programma deve contenere:".

ARTICOLO 9

1. Il  primo periodo,  del comma 4, dell'art. 6 della LR 2 maggio
1996 n. 35, è sostituito dal seguente:

"4. Sulla  base delle  priorità indicate nel Piano regionale per
il servizio  civile, e  previa  verifica  della  sussistenza  dei
requisiti di cui ai commi precedenti, la Giunta regionale approva
i programmi  di intervento  assegnando il  relativo finanziamento
secondo i seguenti criteri preferenziali:".

ARTICOLO 10

1. Il  comma 5  dell'art. 6  della LR  2 maggio  1996 n.  35,  è
abrogato.

ARTICOLO 11

1. Dopo  il comma 8 dell'art. 6 della LR 2 maggio 1996, n. 35, è
aggiunto il seguente comma:

   "9. La  Giunta regionale  presenta  annualmente  al  Consiglio
   regionale una relazione sui programmi di intervento finanziati
   ai sensi della presente legge".
   
ARTICOLO 12

1. Il  primo periodo,  del comma  2 dell'art. 7 della LR 2 maggio
1996 n. 35, è sostituito dal seguente:

   "2. l  soggetti indicati  al comma  1 presentano  richiesta di
   finanziamento dei  corsi alla  Giunta regionale  entro  il  15
   aprile di ogni anno indicando i seguenti elementi:".
   
ARTICOLO 13

1. Il  comma 3  dell'art. 7  della LR  2 maggio  1996 n.  35,  è
sostituito dal seguente:

   "3. Sulla  base dei  criteri e  nei termini indicati nel Piano
   regionale per il servizio civile, la Giunta regionale approva,
   assegnando il  relativo finanziamento, i progetti dei corsi di
   formazione  e   di  addestramento  al  servizio  civile  degli
   obiettori di  coscienza presentati  ai  sensi  del  precedente
   comma."
   
ARTICOLO 14

1. Il  comma 1,  dell'art. 8  della LR  2 maggio  1996 n.  35, è
sostituito dal seguente:

   "1. I corsi di formazione rivolti agli operatori degli Enti di
   cui all'art.  2 lettera a) previsti dal piano regionale di cui
   all'art. 5,  sono effettuati  ai sensi  dell'art.  8  comma  2
   lettera f)  della Legge  8 luglio  1998, n.  230 e  secondo le
   procedure previste  dalla LR  31  agosto  1994  n.  70  "Nuova
   disciplina  in   materia  di   formazione   professionale"   e
   successive modificazioni."
   
ARTICOLO 15

1. I  componenti della Consulta nominati in applicazione della LR
2 maggio  1996 n.  35 ed  in carica  all'entrata in  vigore della
presente legge  decadono al  momento  dell'elezione  della  nuova
Consulta ai sensi dell'art. 3 comma 4.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 27 ottobre 1999

Chiti

La presente  legge è  stata approvata dal Consiglio Regionale il
28.9.1999 ed  è stata  vistata dal  Commissario del  Governo  il
22.10.1999.



DISARMO

