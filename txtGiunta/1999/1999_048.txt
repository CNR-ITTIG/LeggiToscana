Istituto Regionale  per la Programmazione Economica della Toscana
(IRPET) - Rendiconto esercizio finanziario 1998.

Il Consiglio Regionale ha approvato il 26-7-1999
Il Commissario del Governo ha apposto il visto il 5-8-1999
Il Presidente  della Giunta  Regionale promulga la seguente legge
regionale:

ARTICOLO UNICO

È  approvato   il  rendiconto  dell'Istituto  Regionale  per  la
Programmazione Economica  della Toscana  (IRPET) per  l'esercizio
1998  che,  unito  alla  presente  legge,  presenta  le  seguenti
risultanze finali:

CONTO FINANZIARIO

Fondi di cassa al 1.1.1998                            977.042.547
Riscossioni                                         6.354.687.269
Pagamenti                                           5.941.678.320
                                                    -------------
Fondi di cassa al 31.12.1998                        1.390.051.496
Residui attivi al 31.12.1998                        1.969.365.857
                                                    -------------
Totale                                              3.359.417.353
Residui passivi al 31.12.1998                       1.695.807.585
                                                    -------------
Avanzo di amministrazione
al 31.12.1998                                       1.663.609.768
                                                    =============

CONTO PATRIMONIALE

1. Situazione patrimoniale
Attivo                                              1.626.022.204
Passivo                                                38.151.000
                                                    -------------
Differenza                                          1.587.871.194
                                                    =============
2. Situazione Amministrativa
Attività netta al 31.12.1997                       2.659.679.793
Aumento del Conto Economico                           583.697.832
                                                    -------------
Attività netta al 31.12.1998                       3.251.480.962
                                                    =============

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come Legge della Regione Toscana.

Firenze, 11 agosto 1999

Chiti

La presente  legge è  stata approvata dal Consiglio regionale il
26.7.99 ed  è stata  vistata  dal  Commissario  del  Governo  il
5.8.1999.

ALLEGATI
IRPET  -   CONTO  CONSUNTIVO   DELL'ESERCIZIO  FINANZIARIO  1998.
APPROVAZIONE.

Seduta del 28 aprile 1999 - Deliberazione n. 8

Istituto Regionale per la Programmazione Economica della Toscana
                                
Seduta del 28 aprile 1999 - Deliberazione n. 8

Sono presenti i consiglieri:
Paolo  Cocchi,   Marcello   Fazzini,   Marco   Marcucci,   Glauco
Moscardini, Vittorio Vittori

Sono assenti i consiglieri:
Gabriele Bellettini, Leandro Paladini

Presidente il Presidente dell'Istituto, sig. Marco Marcucci.

Partecipa il prof. Franco Volpi, Direttore dell'IRPET

Svolge le  funzioni di  Segretario verbalizzante  il dott.  Carlo
Pagliazzi, dirigente amministrativo dell'Istituto.

Il Consiglio di Amministrazione
Visto l'art.  19, quarto  comma, della  LR 29.7.1996,  n.  59,  e
successive modificazioni ed integrazioni che stabilisce l'obbligo
di approvazione  del conto  consuntivo  dell'IRPET  entro  il  30
aprile dell'anno successivo alla chiusura dell'anno finanziario.

Visto altresì  l'art. 11,  primo  comma,  della  medesima  legge
regionale n.  59 in  merito al controllo degli atti dell'IRPET da
parte della Regione Toscana

Richiamate le proprie deliberazioni:

- n.    21  del  25.11.1997,  di  approvazione  del  bilancio  di
  previsione per l'esercizio finanziario 1998;
- n.  8 del  23.4.1998,  di  approvazione  dell'assestamento  del
  bilancio di  previsione per  l'esercizio 1998, sulla base delle
  risultanze del conto consuntivo dell'esercizio 1997;
- n.  10 del  3.6.1998, di approvazione della prima variazione al
  bilancio di previsione per l'esercizio 1998;
- n.  18 del  28.9.1998, di approvazione della seconda variazione
  al bilancio di previsione per l'esercizio 1998

Viste  le   risultanze  del   conto   consuntivo   dell'esercizio
finanziario 1998,  come dai  sottoelencati documenti, allegati al
presente atto quali parti integrante e sostanziali di esso:

- Conto    Consuntivo    dell'esercizio  finanziario  1998,  Note
  illustrative;
- Conto Consuntivo generale dell'esercizio finanziario 1998;
- Allegati    al    Conto    Consuntivo  generale  dell'esercizio
  finanziario 1998;
- Conto    consuntivo  dell'esercizio  finanziario  1998,  Quadro
  riassuntivo delle variazioni;
- Conto consuntivo dell'esercizio finanziario 1998, Estratti

Richiamata  la   propria  precedente   deliberazione  n.   7  del
28.4.1999, con  la quale si prende atto del mandato pareggiamento
nella gestione  di competenza  dell'esercizio 1998  relativa alle
partite  di   giro,  per   le  motivazioni   espresse  in   detto
provvedimento, e  si stabilisce  che l'avanzo  di amministrazione
derivante dal conto consuntivo dell'esercizio 1998 sia dichiarato
indisponibile per l'importo di L. 8.103.337

Rilevata la propria competenza ai sensi dell'art. 5, primo comma,
lett. c), della LR 29.7.1996, n. 59 e sue successive modifiche ed
integrazioni;

Preso atto del parere favorevole del Direttore dell'Istituto

Con voti favorevoli unanimi

                            DELIBERA
                                
1. di  approvare il  conto consuntivo  dell'esercizio finanziario
1998,  nelle   poste  e   nelle  risultanze  dei  sotto  elencati
documenti, che  vengono uniti  alla presente  deliberazione quali
parti integranti ed essenziali di essa:

- Conto    Consuntivo    dell'esercizio  finanziario  1998,  Note
  illustrative;
- Conto Consuntivo generale dell'esercizio finanziario 1998;
- Allegati    al    Conto    Consuntivo  generale  dell'esercizio
  finanziario 1998;
- Conto    consuntivo  dell'esercizio  finanziario  1998,  Quadro
  riassuntivo delle variazioni;
- Conto consuntivo dell'esercizio finanziario 1998, Estratti

2. di  trasmettere la  presente deliberazione  ed i  documenti  a
questa allegati,  unitamente  alla  relazione  del  Collegio  dei
Revisori dei  Conti, nonché  la propria precedente deliberazione
n. 7  del 28.4.1999,  alla Giunta  regionale, per l'esercizio del
controllo previsto dall'art. 11, primo comma, della LR 29.7.1996,
n. 59 e successive modificazioni ed integrazioni.

                                                    Il Presidente
                                                   Marco Marcucci
                                                                 
                                      Il Segretario verbalizzante
                                                   Carlo Paghazzi
                                                                 
ALLEGATO A
CONTO   CONSUNTIVO    DELL'ESERCIZIO   FINANZIARIO   1998.   NOTE
ILLUSTRATIVE

                              IRPET
Istituto Regionale per la Programmazione Economica della Toscana

Firenze, aprile 1999

1 LE RISULTANZE GLOBALI DEL CONTO CONSUNTIVO DELL'ESERCIZIO 1998

1.1. Le  entrate  complessive  iscritte  in  via  definitiva  nel
bilancio 1998  sono risultate  pari a L. 7.937.435.143 per quanto
riguarda la  competenza e  pari a  lire 1.856.787.440  per quanto
concerne i residui attivi relativi ad anni precedenti.

Le entrate  comprendono anche  L. 1.118.723.402  provenienti  dal
saldo finanziario  positivo dell'anno  precedente e vincolati per
L.  139.384.609   alla  copertura  dei  residui  passivi  perenti
rilevati al  31.12.1997. La  giacenza di  cassa sempre all'inizio
del 1998 era pari a L. 977.042.547.

Il complesso  dell'entrata  di  competenza  quale  risulta  dagli
stanziamenti definitivi per l'anno 1998 è così suddivisibile:

- L. 3.930.000.000 costituiscono il contributo annuale regionale;
- L.  1.450.135.000    costituiscono  entrate  per  ricerche  non
  comprese nel programma istituzionale di attività;
- L. 281.576.741 costituiscono entrate per rimborsi per personale
  comandato, proventi diversi e interessi su depositi;
- L. 1.157.000.000 rappresentano entrate per partite di giro.

La comparazione  con gli  stanziamenti di  entrata dell'anno 1997
porta ai seguenti risultati:

                                            1998             1997

- contributo regionale             3.930.000.000    3.692.000.000
- entrate da attività non
  comprese nel programma
  istituzionale                    1.450.135.000    1.610.029.000
- entrate per rimborsi di
  personale comandato, proventi
  diversi e interessi su depositi    281.576.741      316.489.215
- entrate per partite di giro      1.157.000.000    1.302.000.000

Il confronto  mette in  evidenza due  fatti significativi.  Da un
lato, un incremento di circa il 6,5% del contributo regionale (la
cui evoluzione  è collegata  alla dinamica  del costo del lavoro
relativo al comparto Regioni-Autonomie Locali) e, dall'altro, una
diminuzione degli  stanziamenti di  entrata per  attività extra-
istituzionali di circa il 10%.

1.2  Le  uscite  complessive  stanziate  in  via  definitiva  nel
bilancio 1998 ammontano a L. 7.937.435.143 per quanto riguarda la
competenza, coperte  dalle stesse  entrate di  competenza per  L.
6.818.711.741,  nonché   dall'avanzo  finanziario  1997  per  L.
1.118.723.402, mentre  i  residui  passivi  all'inizio  del  1998
risultavano pari  a L. 1.715.106.585. Il complesso delle spese di
competenza quale risulta dagli stanziamenti definitivi per l'anno
1998 è così suddivisibile:

- L. 188.000.000 di spese per gli organi;
- L. 3.057.232.065 di spese per il personale;
- L. 1.378.685.000 di spese di funzionamento;
- L.  115.000.000 di  spese per  iniziative ed attività connesse
  alla ricerca;
- L. 759.400.000 di spese per attività dirette di ricerca;
- L. 637.700.000 di spese in conto capitale;
- L. 1.157.000.000 di partite di giro;
- L.  644.418.078 per  fondi di riserva ed a copertura di residui
  passivi perenti.

La comparazione con gli stanziamenti di spesa dell'esercizio 1997
porta alla seguente evidenza:

                                            1998             1997
- spese per gli organi               188.000.000      210.000.000
- spese per il personale           3.057.232.065    2.950.667.000
- spese di funzionamento           1.378.685.000    1.141.300.000
- iniziative ed attività connesse
  alla ricerca                       115.000.000      145.000.000
- attività dirette alla ricerca     759.400.000    1.125.908.235
- spese in conto capitale            637.700.000      407.000.000
- partite di giro                  1.157.000.000    1.302.000.000
- spese per fondi di riserva e
  residui passivi perenti            644.418.078      811.994.486

Al fine  di rendere  comparabili i  dati sopra  espressi  con  la
ripartizione delle  spese vigente entro il bilancio di previsione
dell'esercizio 1999,  si è  provveduto ad  inserire tra le spese
del  personale   tutte  le   componenti,  dirette,   indirette  e
complementari di  tale tipologia  di  spesa  (stipendi  ed  altri
emolumenti, oneri  contributi a  carico  del  datore  di  lavoro,
servizio di mensa, sorveglianza sanitaria, indennità di missione
e rimborsi  spesa, formazione  ed aggiornamento  del  personale),
come pure  si è  inserito  tra  le  spese  di  funzionamento  il
capitolo relativo  alle collaborazioni e consulenze per i servizi
amministrativi, estraendolo  dalla sezione  di bilancio  relativa
alle attività  di ricerca.  A seguito  di ciò,  i dati relativi
all'esercizio 1997,  anch'essi ripartiti  nel senso  sopra detto,
sono diversi  da quelli  riportati nelle  note  illustrative  del
conto consuntivo dell'esercizio 1997.

Più significativo  da un  punto di  vista analitico è comunque,
più che  il confronto  tra gli  stanziamenti di bilancio, quello
tra l'ammontare  degli impegni di spesa assunti nei due esercizi,
che di seguito sono riportati.

                                            1998             1997
- spese per gli organi               162.568.327      184.452.009
- spese per il personale           2.929.374.000    2.795.736.450
- spese di funzionamento           1.088.240.650      965.408.167
- iniziative ed attività connesse
alla ricerca                         109.534.512      119.170.023
- attività dirette alla ricerca     748.311.614      969.251.363
- spese in conto capitale            379.505.960      205.218.508
- partite di giro                    871.874.879      853.082.947
- spese per fondi di riserva e
residui passivi perenti                9.629.154       25.000.000

L'analisi specifica  degli scostamenti  tra gli  impegni di spesa
degli esercizi 1997 e 1998 porta ai seguenti risultati.

Gli impegni di spesa per il personale (che costituiscono oltre il
58%  del   totale  degli   impegni  per   spese  correnti)   sono
complessivamente aumentati del 4,78% rispetto all'esercizio 1997,
con andamenti  diversi nelle singole tipologie di spesa. Le spese
per stipendi  ed altri  emolumenti sono  aumentati dell'11,4%, in
dipendenza dell'incremento  del personale  in organico registrato
nel corso  del 1998  (4 nuovi  ricercatori di  ottava  qualifica,
passaggio di 3 dipendenti alla qualifica superiore, assunzione di
4 dipendenti  a tempo  determinato per  complessivi  27  mesi  di
impiego), mentre  gli impegni  relativi agli oneri contributivi a
carico  dell'Istituto   sono  diminuiti   di  circa  il  18%,  in
conseguenza  dell'abrogazione  del  contributo  per  il  servizio
sanitario  nazionale  avvenuta  contestualmente  all'introduzione
dell'imposta regionale sulle attività produttive. Le altre spese
per il  personale (servizio  sostitutivo di  mensa,  sorveglianza
sanitaria, formazione  ed aggiornamento, indennità di missione e
rimborsi spesa),  sono complessivamente  aumentate  nel  1998  di
circa il  75% rispetto  all'esercizio precedente,  con incrementi
significativi in tutte le componenti delle suddette spese.

Le   spese   impegnate   relative   al   funzionamento   generale
dell'Istituto sono  aumentate nel 1998 di quasi il 12,8% rispetto
all'esercizio precedente,  presentando  incrementi  significativi
relativamente  alle   imposte  e   tasse  (+37,2%)   -  ma  quasi
esclusivamente in  conseguenza dello  spostamento di  risorse dal
capitolo di  spesa relativo  agli oneri  contributivi conseguente
all'istituzione dell'I.R.A.P.  - alle  spese per  l'inoltro della
corrispondenza   (+36,5%),   alla   manutenzione   dell'immobile,
impianti ed attrezzature (+14%), ale spese di cancelleria (+11%),
ma anche  significative riduzioni,  ad  esempio  delle  spese  di
noleggio (-84%),  in quelle  per luce, acqua e gas (-22,5%) e per
premi ed  oneri assicurativi  (-5,7%). Discorso  a parte va fatto
per le  spese di  rappresentanza, ove sono stati spostate risorse
che  nell'esercizio   precedente  erano   comprese  nel  capitolo
relativo alle  spese di  stampa ed indirizzate alla realizzazione
delle agende annuali con supplemento statistico.

Le  spese  finalizzate  alla  ricerca  nel  1998  sono  diminuite
rispetto al 1997, sia relativamente alle spese dirette di ricerca
(conferimento  di  incarichi  per  collaborazioni  e  consulenze,
esecuzione di  indagini, ecc.),  i cui impegni sono diminuiti del
22,8%, sia  per  quanto  riguarda  le  spese  indirette  (stampa,
organizzazione di  iniziative connesse alla ricerca), con impegni
diminuiti  di  quasi  il  9%.  Ciò  risulta  conseguente  a  due
circostanze registrate  nel corso  del 1998,  vale a  dire, da un
lato, la  riduzione degli incarichi di ricerca assunti dall'IRPET
per  l'esecuzione  di  attività  di  ricerca  non  comprese  nel
programma  istituzionale   e,  dall'altro,   l'immissione   entro
l'organico di ruolo dell'Istituto di quattro nuovi ricercatori.

L'esercizio 1998  ha visto  viceversa notevolmente  aumentati gli
impegni di  spesa  destinata  all'acquisto  di  beni  strumentali
durevoli, le  cosiddette spese  in conto  capitale (+85%).  Entro
questo ambito  di spesa  di registra il consistente rinnovo delle
strumentazioni informatiche  e la  continuazione del  processo di
adeguamento degli  impianti e  delle strutture  alla normativa di
sicurezza. La  spesa per  abbonamenti a  quotidiani e riviste nel
1998 è  raddoppiata rispetto  all'esercizio precedente,  ma solo
per  consentire   di  spostare   operativamente  il   momento  di
determinazione  degli  abbonamenti  nell'esercizio  precedente  a
quello di riferimento.

2. LA GESTIONE DEI RESIDUI

2.1 Su  in importo  di oltre  1.856  milioni  di  residui  attivi
all'inizio dell'esercizio, nel corso del 1998 sono stati riscossi
poco  più   di  1.080  milioni,  ne  sono  stati  eliminati  per
inesigibilità o  insussistenza oltre  91, mentre  ne sono  stati
accertati di  maggiori per  poco più  di 2 milioni. I risultanti
687 milioni di residui attivi relativi all'anno 1997 e precedenti
sono  stati   reiscritti  nel  bilancio  1999.  Il  rapporto  tra
riscossioni in  conto residui  e residui  attivi  è,  nel  corso
dell'esercizio 1998,  aumentato  di  quasi  6  punti  percentuali
rispetto all'esercizio  precedente, che  già aveva fatto segnare
considerevoli miglioramenti nei flussi di riscossioni su residui.
Nonostante ciò,  il rapporto  tra residui  attivi reiscritti  in
bilancio  e   residui   attivi   all'inizio   dell'esercizio   è
raddoppiato rispetto  al  1997,  evidenziato  una  ripresa  della
tendenza  al   mantenimento   di   poste   attive   di   residui,
temporaneamente interrottasi  nel 1997,  connessa sostanzialmente
alla  particolare  dinamica  di  esecuzione  delle  attività  di
ricerca, specie  di quelle  di maggiore  complessità e durata, e
dei conseguenti flussi di riscossioni.

2.2 I  residui  passivi,  pari  a  poco  più  di  1.715  milioni
all'inizio dell'esercizio,  sono stati  pagati nel corso del 1998
per più  di 1.067  milioni, con  un incremento  dei pagamenti su
residui  di   10,5  punti   percentuali  rispetto   all'esercizio
precedente. Sono  stati eliminati  per insussistenza  residui per
372 milioni,  mentre circa  4,6 milioni  sono  divenuti  perenti,
andando ad  aggiungersi agli  oltre 33 milioni di residui passivi
perenti provenienti  dalla chiusura  1997, per  i quali  è stato
accertato il mantenimento del titolo di perenzione.

Degli originari  139,5 milioni  di residui  perenti accertati  al
31.12.1997, oltre  19 milioni  sono stati  pagati nel  corso  del
1998, mentre  oltre  86  milioni  sono  stati  eliminati  purché
insussistenti al  termine dell'esercizio  1998. Di questi, ben 85
milioni  si   riferiscono  agli   accantonamenti  del   fondo  di
integrazione dell'indennità  premio di  servizio,  eliminati  in
funzione  del  diverso  meccanismo  di  stanziamento  annuale  di
risorse a tale scopo destinate in vigore nell'esercizio 1999.

Sono stati  riportati  in  conto  residui  passivi  all'1.1.1999,
provenienti dalla  gestione residui, importi per poco più di 271
milioni. Il rapporto tra residui passivi reiscritti in bilancio e
residui passivi all'inizio dell'esercizio è diminuito di 9 punti
percentuali rispetto all'esercizio 1997.

2.3 Il  risultato di  gestione derivante  dalla contabilità  dei
residui registra  un avanzo  di amministrazione di 287,6 milioni,
conseguente alle  opposte tendenze  registrate nelle dinamiche di
formazione dei residui.

3. LA GESTIONE DI COMPETENZA

3.1 Le  entrate di  competenza, al  netto delle  partite di giro,
iscritte nel  bilancio 1998  per quasi  5.662 milioni, sono state
accertate per  un ammontare  complessivo superiore  di  quasi  14
milioni,  cioè  pari  ad  oltre  5.676  milioni.  La  differenza
rispetto all'importo  stanziato in competenza deriva da due poste
di segno  opposto. Si registrano, da un lato, quasi 75 milioni di
maggiori accertamenti  derivanti da  riscossioni non  previste e,
dall'altro, il  mancato accertamento,  per un importo di oltre 60
milioni, di entrate inizialmente previste e che in seguito non si
sono giuridicamente  perfezionate, o  lo  sono  state  in  misura
inferiore al previsto.

3.2 La  parte riscossa  nel corso del 1998 ammonta a poco più di
4.421 milioni,  334 milioni  più  delle  riscossioni  effettuate
nell'esercizio 1997.  Essa risulta  più alta  di quasi  4  punti
percentuali, rispetto  all'importo degli  accertamenti, di quella
realizzata  nel  1997.  I  residui  attivi  formatisi  nel  corso
dell'anno ed  iscritti nel  bilancio 1999,  sono pari  a più  di
1.255 milioni.

3.3 Le  spese di  competenza, ancora  al netto  delle partite  di
giro,  sono  state  iscritte  nel  bilancio  1998  che  l'importo
definitivo di  6.780,5 milioni  e sono  state impegnate nel corso
dell'esercizio per  un importo  di oltre 5.427 milioni. Il volume
dei pagamenti di competenza è stato pari ad oltre 4.124 milioni.
I residui  passivi formatisi  nel corso  dell'anno per  le  spese
sopraindicate sono  pari a  quasi  1.303  milioni,  iscritti  nel
bilancio 1999.

Rispetto all'esercizio  precedente si  registra un  incremento di
2,5 punti  percentuali  nel  rapporto  tra  impegni  di  spesa  e
stanziamenti, mentre  il rapporto  tra pagamenti  ed  impegni  di
spesa è  aumentato di  oltre 12 punti percentuali tra il 1997 ed
il 1998.

3.4 Tutti  gli indicatori  di gestione  sopra espressi registrano
nell'esercizio  1998   un  positivo   andamento  della   gestione
amministrativa e finanziaria.

Persiste tuttavia  una consistente differenza, anche se inferiore
rispetto a quella registrata nell'esercizio 1997, tra l'ammontare
degli stanziamenti  e quello  degli impegni  di spesa, differenza
pari  a   1.353  milioni.   Essa  deriva  ancora  per  una  parte
consistente  da   economie  di  spesa  connesse  all'applicazione
dell'avanzo di  amministrazione dell'esercizio  1997.  Dei  circa
1.119 milioni di avanzo applicato al bilancio 1998, ne sono stati
di fatto impegnati circa 415, risultando non utilizzati:

- 402 milioni destinati ai fondi di riserva ordinari e speciali;
- 120 milioni del fondo di riserva per residui perenti;
- 173  milioni dei  200 destinati  all'adeguamento alle  norme di
  sicurezza dell'immobile, degli impianti e delle attrezzature;
- 9 milioni dei 397 destinati a capitoli diversi di gestione.

Rispetto a  tali dati, sono da rilevare due fatti. Da un lato, la
positiva soluzione  della vicenda  del rinnovo  del contratto  di
locazione dell'immobile sede dell'IRPET, ha consentito di avviare
la procedura  per l'adeguamento  degli impianti, procedura che al
termine del  1998 vedeva affidato l'incarico per la progettazione
delle opere  di adeguamento.  Ciò spiega  l'utilizzazione  delle
risorse destinate  a tal  fine per  il solo  importo presunto del
compenso di  progettazione. La  gran parte delle suddette risorse
dovrebbe essere utilizzato nel corso del 1999.

D'altro lato,  è da porre in evidenza l'accresciuta capacità di
spesa  relativamente  alle  risorse  destinate  al  funzionamento
generale dell'Istituto.

È stata  infatti utilizzata  la quasi totale parte delle risorse
derivanti  da   avanzo  di  amministrazione  ed  a  quello  scopo
destinate. Nel  complesso, le  risorse  derivanti  da  avanzo  di
amministrazione dell'esercizio  1997 impegnate nel corso del 1998
sono state pari al 37% del totale, quando la medesima proporzione
relativamente all'esercizio 1997 è stati pari al 16%.

3.4 Il  risultato di  amministrazione derivante dalla gestione di
competenza evidenzia un avanzo di 1.376 milioni.

Depurando idealmente tale importo della componente collegata alle
economie registrate relativamente all'applicazione dell'avanzo di
amministrazione  1997,   il  risultato   di  amministrazione   si
attesterebbe intorno  ai 670 milioni di avanzo per la gestione di
competenza, una  misura che  evidenzia una  tendenza  in  aumento
rispetto al  medesimo indicatore  per il  1997, ma  da  ritenersi
sempre fisiologica rispetto al bilancio nel suo complesso.

Relativamente  all'avanzo   di  amministrazione  derivante  dalla
gestione di  competenza  dell'esercizio  1998  occorre  fare  una
precisazione.

Per le  ragioni di cui il Consiglio di Amministrazione dell'IRPET
ha preso  atto con propria deliberazione n. 7 del 28 aprile 1999,
che  si   allega  sub   "A"  alla   presente  nota,  l'avanzo  di
amministrazione sopra  detto deve  intendersi non disponibile per
l'importo di  L.  8.103.337.  Questo  fatto  deriva  dal  mancato
pareggiamento, nella  gestione di competenza, fra due capitoli di
entrata ed  i corrispondenti  capitoli di  spesa delle partite di
giro, causato da due distinti errori di imputazione relativi alle
ritenute IRPEF  sui redditi  derivanti da  lavoro autonomo  e per
collaborazioni coordinate  e continuative.  La circostanza denota
imperfezioni  di  natura  esclusivamente  tecnico-contabile,  non
avendo esse  rilievo sulla sostanza delle risultanze di bilancio,
sia perché comunque gli obblighi di legge in materia di ritenute
sono  stati   regolarmente  assolti,   sia  perché   sono  state
interessate poste  di partite  di giro, di persè ininfluenti sui
risultati economici della gestione.

Resta il fatto che lo sbilanciamento nella gestione di competenza
delle partite  di  giro  ha  riflessi  contabili  sulla  chiusura
dell'esercizio 1998  e l'avrà  anche per  l'esercizio  1999,  al
termine del  quale si  registrerà' un  pari importo  di  residui
passivi in  eccedenza nella  parte spesa  delle partite  di giro,
compensato appunto  dalla  quota  di  avanzo  di  amministrazione
dell'esercizio 1998 dichiarata indisponibile.

4 RISULTATO DI GESTIONE E DI CONTRIBUTO REGIONALE

4.1 Con  riguardo al  risultato di amministrazione della gestione
di competenza,  è da  porre  in  evidenza,  con  riferimento  al
disposto di  cui all'art.  10 della  legge regionale  23  gennaio
1998, n.  4, "Disposizioni  finanziarie per  il finanziamento  di
provvedimenti  di   spesa  per  il  periodo  1998-2000",  che  la
formazione dell'avanzo  di amministrazione,  anche  relativamente
all'esercizio 1998,  non è da addebitarsi ad un mancato utilizzo
del contributo ordinario corrisposto dalla Regione Toscana.

4.2 Può  essere dato  ragione di  ciò, così come già compiuto
nelle note illustrative al bilancio di previsione per l'esercizio
1999 in  sede di  analisi dell'ammontare  presunto di  avanzo  di
amministrazione, sviluppando la relazione tra componenti di spesa
e diverse  tipologie di entrata, così come è possibile derivare
dalla legge di ordinamento dell'IRPET.

Ai sensi del dispositivo di cui all'art. 19, primo comma, lettera
a),  della   legge  regionale   29  luglio   1996,  n.  59,  sono
finanziabili con il contributo annuale regionale:

a) le  spese di  funzionamento, cui  possono essere  aggiunte  le
   spese complementari  per il personale (servizio sostitutivo di
   mensa, sorveglianza  sanitaria, formazione  ed aggiornamento),
   stante la  loro natura  di spese  generali,  e  le  spese  per
   l'acquisizione di  beni strumentali durevoli, in quanto essere
   risultano  comunque   finalizzate  al  funzionamento  generale
   dell'Istituto;

b) le  specifiche spese  per il  personale, nella  parte relativa
   all'esecuzione dei  compiti e del programma istituzionale, che
   si può  stabilire in  una percentuale  sul totale delle spese
   che è  reciproca alla  percentuale derivante dal rapporto tra
   le entrate per ricerche extra-istituzionale ed il totale delle
   entrate correnti;

c) i fondi di riserva.
   Rilevato che  al 31.12.1998 i proventi da attività di ricerca
   extra-istituzionale  hanno   partecipato  al  complesso  delle
   entrate correnti  dell'IRPET per  una  quota  pari  al  25,76%
   (nell'esercizio 1997  era del 27,43%), può essere definita la
   seguente situazione  relativamente alle  spese impegnate  alla
   stessa data e finanziate con il contributo regionale.
   
                     SPESE DI FUNZIONAMENTO
                                
Tit. I, Sez. I (escluso le specifiche spese
per il personale)                              L.   1.279.232.533
Tit. I, Sez. III, cap.lo 1250.04 (consulenze
e collaborazioni servizi amministrativi)       L.      41.488.531
Tit. I, Sez. IV (fondi di riserva ordinari)    L.               -
Tit. II (Spese in conto capitale)              L.     379.505.960
Fondi di riserva speciali                      L.       9.629.154
                                                      -----------
Totale impegni                                 L.   1.709.856.178
                                                    =============
                     SPESE PER IL PERSONALE
                                
Tit. I, Sez. I, cap.li da 200.00 a 210.00
(stipendi ed altri emolumenti) e da 220.00
a 230.04 (indennità di missione e rimborsi
spese) ridotti del 25,76%, cioè
L. 2.859.461.913 x 0,7424                      L.   2.122.864.524
                                                    =============
         SPESE PER LE ATTIVITÀ DI RICERCA ISTITUZIONALE
                                
Tit. I, Sez. II
Tit. I, Sez. III, escluso cap.lo 1250.04       L.     294.887.819
                                                     ============
Totale impegni di spesa                        L.   4.127.293.433
                                                    =============

Risulta pertanto che l'importo complessivo degli impegni relativi
a spese  di cui  la legge di ordinamento prevede la copertura con
il contributo  regionale è  superiore all'importo del contributo
stesso, ammontante per l'anno 1998 a 3.930 milioni.

Completezza  di  analisi  vuole  tuttavia  che  sia  compiuto  un
ulteriore passo,  ritornando per  un momento  al conto consuntivo
dell'esercizio finanziario  1997. In  quella  sede  si  dimostrò
infatti che  l'importo complessivo degli impegni assunti nel 1997
indirizzati a  spese finanziabili con il contributo regionale era
di 3.785 milioni, a fronte di 3.692 milioni di contributo.

È quindi  obbligo oggi  verificare se  e quanta  parte di quegli
impegni sia  stata eliminata  in sede  di revisione  dei  residui
compiuta  al   31.12.1998.  I   residui  eventualmente  eliminati
andrebbero infatti  a ridurre  l'effettivo ammontare  di  impegni
assunti nel  1997 e  ciò potrebbe avere conseguenze sul rapporto
tra  spese   impegnate  e  spese  finanziate  con  il  contributo
regionale.

L'analisi  della   revisione  dei   residui  dell'esercizio  1997
compiuta al 31.12.98 porta alle seguenti risultanze, espresse nei
medesimi modi dello schema precedente.

RESIDUI PASSIVI DERIVANTI DALL'ESERCIZIO 1997
ELIMINATI AL 31.12.1998
RELATIVI A SPESE FINANZIATE DAL CONTRIBUTO REGIONALE

                     SPESE DI FUNZIONAMENTO
                                
Tit. I, Sez. I (escluso le spese per il
personale)                                      L.     62.912.994
Tit. I, Sez. III, cap.lo 1250.04 (consulenze
e collaborazioni servizi amministrativi)        L.        825.440
Tit. I, Sez. IV (fondi di riserva ordinari)     L.              -
Tit. II (Spese in conto capitale)               L.      9.056.731
Fondi di riserva speciali                       L.     25.000.000
                                                      -----------
Totale impegni                                  L.     97.795.165
                                                      ===========
SPESE PER IL PERSONALE
Tit. I, Sez. I, cap.li da 200.00 a 210.00 e
da 220.00 a 230.04, ridotti del 27,43%,
cioè L. 95.210.818 x 0,7257                    L.     69.094.491
                                                      ===========
                SPESE PER LE ATTIVITÀ DI RICERCA
                                
Tit. I, Sez. II                                   
Tit. I, Sez. III, escluso cap.lo 1250.04
Totale delle spese evidenziate in Allegato "A"  L.        345.101
                                                     ============
Totale impegni di spesa                         L.    167.234.757
                                                     ============

Riducendo l'ammontare  di impegni  assunti  nel  1997  per  spese
finanziabili con il contributo regionale (cioè L. 3.784.961.986)
dell'importo sopra  calcolato, si  giunge ad un totale di impegni
di spesa effettivamente assunti nel 1997 pari a L. 3.617.727.229,
inferiore di  L. 74.272.771  all'importo del contributo regionale
per l'anno 1997.

Alla luce  di  tale  dato,  la  situazione  relativa  alle  spese
impegnate ed  a quelle finanziate con il contributo regionale nel
biennio 1997-1998  (che corrisponde  al periodo  di vigenza delle
disposizioni di  cui all'art. 10 della legge regionale 23 gennaio
1998, n. 4), è di seguito descritta.

                                           Impegni     Contributo
                                          di spesa      Regionale
ESERCIZIO 1997

da consuntivo 1997                   3.784.961.986
riduzione residui al 31.12.1998        167.234.757
spese effettivamente
impegnate nel 1997                   3.617.727.229  3.692.000.000

ESERCIZIO 1998                       4.217.293.433  3.930.000.000

Totale biennio                       7.835.020.662  7.622.000.000

Ne  risulta   dunque  una   piena  utilizzazione  del  contributo
regionale nel biennio di riferimento.

5 LA FORMAZIONE E LA DESTINAZIONE DELL'AVANZO FINANZIARIO 1997

5.1 Nella  sostanza, l'avanzo  finanziario del  1998, pari  a  L.
1.663.609.768, risulta così composto:

a) per  L. 287.559.505  da avanzo  derivante dalla  gestione  dei
   residui;
b) per  L. 1.376.050.263  da avanzo  derivante dalla  gestione di
   competenza.

Per le  ragioni espresse  nel precedente  paragrafo  3.4.  e  per
effetto di  quanto  disposto  dal  Consiglio  di  Amministrazione
dell'IRPET con  propria deliberazione  n. 7  del 28  aprile 1999,
l'avanzo   di   amministrazione   dell'esercizio   1998   risulta
indisponibile per l'importo di L. 8.103.337.

Esso risulta inoltre vincolato per L. 38.151.010 al finanziamento
di residui  passivi perenti.  Una parte  di tali  residui, per L.
18.184.766, è già stata applicata al bilancio di previsione per
l'esercizio 1999.

Risulta pertanto  necessario applicare al bilancio la differenza,
risultante pari a L. 19.966.244.

Di una  parte di  tale importo,  pari  a  L.1.063.333,  è  stato
richiesto il pagamento nel corso del primo trimestre del 1999. Si
propone di  collocare quindi fin d'ora tale importo, anzichè nel
fondo di  riserva per residui perenti, nel competente capitolo di
spesa, relativo alle convenzioni, collaborazioni e consulenze per
attività di  ricerca extra-istituzionali  della Sezione 3, così
da poter  effettuare  il  pagamento  non  appena  reso  esecutivo
l'assestamento di  bilancio. Al  fondo  di  riserva  per  residui
perenti confluirà  la restante  parte  di  residui,  pari  a  L.
18.902.911.

5.2 Una  quota parte  dell'avanzo, pari  a L.713.184.766, è già
stata applicata  al bilancio  di previsione per l'esercizio 1999,
nelle risultanze  approvate con  deliberazione del  Consiglio  di
Amministrazione n. 19 del 25.11.1998.

Della quota  disponibile di  avanzo di amministrazione, pari a L.
904.170.655,  si   propone  una   destinazione  come  di  seguito
espressa.

a) In primo luogo si propone la costituzione di un nuovo capitolo
   di spesa,  entro il  Titolo I  - Spese  correnti, Sezione  I -
   Amministrazione  generale,   Rubrica  3  -  Servizi  generali,
   destinato alla  copertura degli oneri per il patrocinio legale
   e la  tutela giudiziaria degli amministratori e dei dipendenti
   dell'IRPET,  contraddistinto   dal  numero  950.00  e  con  lo
   stanziamento di  100 milioni.  Si tratta  naturalmente di  una
   misura  prudenziale  di  previsione  di  fondi  di  spesa  per
   l'adempimento di  un obbligo  di legge  e contrattuale, che si
   ritiene opportuno  e necessario disporre in attesa di definire
   altre possibili forme di tutela giudiziaria per amministratori
   e  dirigenti,   per  mezzo,  ad  esempio,  di  idonee  polizze
   assicurative. Stante  la natura  della spesa  in questione, il
   competente capitolo  è da  ritenersi compreso  tra quelli  di
   spese obbligatorie  e pertanto  sottoposto alla  disciplina in
   materia di  variazioni al bilancio di cui all'art. 11, comma2-
   bis, punto  c), della  legge 29.7.1996,  n.  59  e  successive
   modificazioni ed integrazioni.

b) Si  propone quindi  di destinare  risorse per  complessivi 170
   milioni a capitoli relativi a spese di amministrazione, a fine
   di adeguarli alle previsioni di fabbisogno valutate sulla base
   dell'andamento del primo semestre 1999, e specificatamente:

   - per  15 milioni, ad integrazione dello stanziamento di spesa
     per indennità  e gettoni  di presenza  ai componenti  degli
     organi dell'Istituto;
   - per  25 milioni, ad integrazione dello stanziamento di spesa
     relativo alle competenze del personale a tempo determinato;
   - per  5 milioni,  ad incremento  dello stanziamento  relativo
     alla  formazione  ed  all'aggiornamento  del  personale  dei
     servizi amministrativi;
   - per  10 milioni,  ad incremento delle risorse destinate alle
     spese per pulizia e vigilanza;
   - per  10 milioni,  ad integrazione  del capitolo di spesa per
     premi ed oneri assicurativi;
   - per  10 milioni,  ad incremento delle risorse destinate alla
     manutenzione ordinaria dell'immobile e degli impianti;
   - per  30 milioni,  ad incremento delle risorse destinate alla
     manutenzione straordinaria dell'immobile e degli impianti;
   - per  10 milioni,  ad incremento dello stanziamento destinato
     alle spese  per cancelleria,  carta, stampati, modulistica e
     fotocopie;
   - per  50 milioni,  ad incremento  dello stanziamento relativo
     alle  spese  per  collaborazioni  e  consulenza  ai  servizi
     amministrativi, con destinazione specifica ad un progetto di
     consulenza  per   lo  studio   e  l'avvio   del  sistema  di
     contabilità economico-finanziaria dell'Istituto;
   - per  5 milioni,  ad incremento  delle risorse destinate alle
     inserzioni ed agli avvisi pubblici.
   
c) Risorse  per complessivi  105 milioni  sono  indirizzate  alle
   attività dirette  ed indirette  di ricerca,  come di  seguito
   specificato:

   - per  10  milioni,  ad  incremento  delle  risorse  destinate
     all'organizzazione di iniziative connesse alla ricerca;
   - per  15 milioni,  ad incremento  dello stanziamento di spesa
     per consulenze  e collaborazioni diverse di competenza della
     Sezione 3,  cui è  ricondotta la  direzione dei  servizi di
     allestimento editoriale, di biblioteca e documentazione e di
     segreteria;
   - per  80 milioni,  ad incremento  dello stanziamento di spesa
     per consulenze  e collaborazioni  per attività  di  ricerca
     comprese nel  programma istituzionale condotte dalla Sezione
     3.
   
d) Alle  spese destinate  all'acquisto di  beni strumentali  sono
   indirizzati 74 milioni, così suddivisi:

   - 41  milioni   per  acquisto    di    mobili,    macchine  ed
     attrezzature;
   - 13 milioni ad incremento delle risorse per l'acquisizione di
     sistemi hardware;
   - 20  milioni al  medesimo scopo  relativamente  alle  risorse
     software.
   
e) Infine,  per più  di 473 milioni, l'avanzo di amministrazione
   disponibile è destinato a fondi di riserva, specificamente:

   - per  173,4 milioni circa, ad incremento del fondo di riserva
     per spese  obbligatorie,  da  cui  prelevare  risorse  nella
     eventualità di  fabbisogno imprevisto  per spese dichiarate
     obbligatorie   con    deliberazione   del    Consiglio    di
     Amministrazione dell'IRPET n. 19 del 25.11.1998, nonché per
     oneri per il patrocinio legale e la tutela giudiziaria degli
     amministratori e  dei  dipendenti  dell'IRPET,  capitolo  di
     spesa obbligatoria introdotto con l'assestamento al bilancio
     di previsione  1999 conseguente  all'approvazione del  conto
     consuntivo 1998;
   - per  300 milioni,  a costituzione  del fondo  di riserva per
     spese  impreviste   e  stanziamenti  insufficienti,  per  il
     finanziamento di  attività ed  iniziative che  la direzione
     dell'Istituto vorrà  definire in accordo o su direttive del
     Consiglio  di   Amministrazione,  con   trasferimento  delle
     risorse ai  competenti capitoli  regolato ai sensi dell'art.
     11, primo comma, della LR 29.7.1996, n. 59.
   
<Si omette la pubblicazione delle tabelle di bilancio>

ORGANIZZAZIONI
PROGRAMMAZIONE
BILANCIO

