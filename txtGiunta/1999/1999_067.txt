Modifica dell'art.  5 della  LR 3.11.1998  n. 77  "Riordino delle
competenze in materia di edilizia residenziale pubblica".

Il Consiglio Regionale ha approvato il 23-11-1999
Il Commissario del Governo ha apposto il visto il 17-12-1999
Il Presidente  della Giunta  Regionale promulga la seguente legge
regionale:

ARTICOLO UNICO

1. Il  comma 4  dell'art. 5 della Legge regionale 3 novembre 1998
n.  77   "Riordino  delle   competenze  in  materia  di  edilizia
residenziale pubblica" è sostituito dal seguente:

   "4. Il  livello ottimale  di esercizio, individuato secondo le
   disposizioni dei  commi 2  e 3, deve garantire il principio di
   economicità  nella  gestione,  il  rispetto  dei  criteri  di
   efficienza ed efficacia e non può essere inferiore al livello
   provinciale, con la sola eccezione della provincia di Firenze,
   all'interno  della   quale  possono   essere  individuati  due
   livelli,  di   cui  uno   corrispondente  al   territorio  del
   Circondario dell'Empolese  Valdelsa, istituito  con  la  Legge
   regionale 29  maggio 1997,  n. 38 "Istituzione del Circondario
   dell'Empolese Valdelsa  quale circoscrizione  di decentramento
   amministrativo"   e   l'altro   corrispondente   al   restante
   territorio provinciale.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Chiti

Firenze, 22 dicembre 1999

La presente  legge è  stata approvata dal Consiglio Regionale il
23-11-1999 ed è stata vistata dal Commissario del Governo il 17-
12-1999.



EDILIZIA

