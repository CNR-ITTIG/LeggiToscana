Soppressione Associazione Intercomunale n. 10 "Area Fiorentina".

Il Consiglio Regionale ha approvato il 7-2-1989
Il Commissario del Governo ha apposto il visto l'11-3-1989
Il Presidente  della Giunta  Regionale promulga la seguente legge
regionale:

ARTICOLO UNICO

1. L'Associazione  Intercomunale n.  10,  area  fiorentina,  già
costituita ai sensi della LR 17 agosto 1979, n. 37 e disciplinata
ai sensi  della LR  24 marzo 1986, n. 12, è soppressa secondo le
procedure di cui alla presente legge.

2. Entro  un mese  dall'entrata in vigore della presente legge il
Consiglio regionale nomina un collegio commissariale composto dal
Presidente in  carica dell'Associazione  Intercomunale n. 10 e da
altri quattro componenti.

3. Alla  data di  esecutività dell'atto  di nomina  del collegio
commissariale, gli  organi dell'Associazione Intercomunale n. 10,
di cui al primo comma dell' art. 1 della LR 24 marzo 1986, n. 12,
decadono e  tutte le  loro funzioni  sono attribuite  allo stesso
collegio commissariale.

4. Alla  stessa data  di  cui  al  comma  precedente  decadono  i
rappresentanti nominati  dall'Associazione Intercomunale n. 10 in
enti od organismi ed il collegio commissariale provvede alla loro
sostituzione.

5. Il  collegio commissariale  entro tre mesi dall' insediamento,
sentiti i  comuni associati,  formula una  proposta di  piano  di
liquidazione  dell'Associazione   e  la   trasmette  alla  Giunta
regionale.

6. Il  Consiglio regionale,  su proposta  della Giunta, con unico
atto, approva il piano di liquidazione e dichiara la soppressione
dell'Associazione Intercomunale n. 10.

7.  Il   collegio  commissariale   rimane  in  carica  fino  alla
esecutività dell'atto  di cui  al precedente  comma, provvedendo
allo svolgimento delle funzioni ordinarie dell'Associazione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 marzo 1989

La presente  legge è  stata approvata dal Consiglio Regionale il
7-2-1989 ed  è stata vistata dal Commissario del Governo l'11-3-
1989.



ENTI TERRITORIALI
ORDINAMENTO

