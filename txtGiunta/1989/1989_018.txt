Norme per  l'elezione dei  rappresentanti degli  artigiani  nelle
Commissioni Provinciali per l'artigianato.

Il Consiglio Regionale ha approvato il 7-2-1989
Il Commissario del Governo ha apposto il visto il 7-3-1989
Il Presidente  della Giunta  Regionale promulga la seguente legge
regionale:

TITOLO I
OPERAZIONI PRELIMINARI

ARTICOLO 1
(Indizione delle elezioni)

1. Le  elezioni  dei  18  imprenditori  artigiani  componenti  le
Commissioni  provinciali   per  l'Artigianato  sono  indette  con
decreto del Presidente della Giunta regionale, ai sensi dell'art.
54 della legge regionale 23-4-1988, n. 29.

2. Per  la prima  costituzione delle  Commissioni provinciali per
l'artigianato si  applica l'art.  61 della  legge regionale 23-4-
1988, n.  29. Le votazioni si debbono svolgere contemporaneamente
in tutto il territorio regionale.

3. La  Giunta regionale  provvede ad  inviare ai  Comuni  e  alle
Camere di  Commercio un  apposito manifesto per essere affisso ai
rispettivi  albi   per  15  giorni,  a  partire  dal  10o  giorno
successivo alla  data del  Decreto. Tali enti danno comunicazione
dell' avvenuta  pubblicazione  al  Presidente  della  Commissione
Provinciale per l'Artigianato.

4. Il manifesto contiene:

- l'annuncio  che sono  indette le  elezioni per  la  nomina  dei
  rappresentanti  degli   artigiani  in   seno  alla  Commissione
  Provinciale per l'Artigianato;
- l'avviso  che possono essere presentate le liste dei candidati,
  con l'indicazione del luogo della presentazione;
- il  termine per  la presentazione delle liste medesime entro il
  trentesimo giorno  successivo alla  emanazione del  decreto che
  indice le elezioni.

ARTICOLO 2
(Ripartizione in seggi elettorali)

1. Entro  i 50  giorni successivi  all'emanazione del decreto, di
cui  al  precedente  articolo,  i  presidenti  delle  Commissioni
Provinciali per  l'Artigianato provvedono alla ripartizione della
Provincia in  seggi elettorali  ed alla determinazione delle sedi
dei  seggi,   dandone  comunicazione   ai  Sindaci   dei   Comuni
interessati, I  Sindaci,  entro  i  successivi  30  giorni  dalla
comunicazione, provvedono  ad individuare i locali adiiti a seggi
ed  a   darne  comunicazione   al  presidente  della  Commissione
Provinciale per  l'Artigianato. Le sedi dei seggi elettorali sono
allestite a  cura dei  Comuni e  con onere  finanziario a  carico
della Regione.

2. In ogni Comune è costituito un seggio elettorale.
Tuttavia, qualora il numero degli elettori sia superiore a 700 è
in facoltà  delle Commissioni  Provinciali per  l'Artigianato di
costituire   più   seggi.   Le   Commissioni   Provinciali   per
l'Artigianato   valuteranno    altresì   la    possibilità   di
accorpamento dei  seggi fra  più Comuni,  assumendo come  numero
minimo di elettori per seggio il valore di 150 unità.

3. La  ripartizione e  l'assegnazione degli  elettori ai  singoli
seggi nei  Comuni con  più di 500 elettori è effettuata in modo
da far  votare ciascun elettore, per quanto possibile, nel seggio
più vicino alla sede dell'impresa di cui è titolare.

ARTICOLO 3
(Manifesto elettorale)

1.  Avvenuta   la  presentazione  delle  liste  ei  candidati  ed
effettuare, nei  successivi 20  giorni, le relative operazioni di
controllo,  ed   ammissione,  i   presidenti  delle   Commissioni
Provinciali per  l'Artigianato, entro il 60o giorno a partire dal
decreto che  indice le elezioni, provvedono alla pubblicazione di
un manifesto contenente:

- la data e l'orario delle votazioni dalle ore 8 alle ore 20;
- l'elenco  delle liste  dei  candidati  ammesse,  contrassegnate
  ciascuna  da   un  numero   progressivo  secondo   l'ordine  di
  presentazione;
- la  ripartizione del  corpo elettorale della provincia in seggi
  elettorali e le sedi dei seggi stessi;
- l'avviso  che le liste degli elettori, distinte per seggi, sono
  poste in  pubblica visione  per 15  giorni presso  la Camera di
  Commercio e  i Comuni,  a partire  dal 45o giorno precedente le
  elezioni.

2. Il  manifesto è  pubblicato per  almeno 15 giorni, negli alti
delle Camere  di Commercio  e dei  Comuni interessati.  Tali enti
devono  dare   comunicazione   dell'avvenuta   pubblicazione   al
presidente della Commissione Provinciale per l'Artigianato.

ARTICOLO 4
(Liste elettorali)

1. A  cura  del  Presidente  della  Commissione  Provinciale  per
l'Artigianato sono predisposte le liste elettorali sulla base del
disposto dell'art. 55, 1o e 2o comma, della LR 23-4-1988, n. 29.

2.  Tutte   le  operazioni   relative  alla   formazione  e  alla
pubblicazione delle  liste sono  compiute, con  l'assistenza  del
segretario, dal  Presidente  della  Commissione  Provinciale  per
l'Artigianato, il quale è responsabile della loro regolarità.

3. Nelle liste elettorali sono riportati i seguenti dati:

- il numero d'ordine da trascrivere sul certificato elettorale;
- il numero di iscrizione nell'albo;
- cognome e nome;
- luogo e data di nascita dell'elettore;
- sede dell'impresa.

4. Le  liste sono  rese autentiche,  mediante vidimazione in ogni
pagina,  dal   presidente  e  dal  segretario  della  Commissione
Provinciale per  l'Artigianato e  devono recare  il  bollo  della
Commissione medesima.

5. In calce alle liste viene attestato il numero degli elettori e
il numero delle pagine. In calce alle pagine risultanti a seguito
alle  eventuali   aggiunte  di  cui  ai  successivi  articoli  è
riportato il nuovo numero degli elettori compresi nella lista.

6. Le  liste elettorali  di seggio  sono posto  per 15  giorni, a
partire dal  45o giorno  antecedente le  votazioni,  in  pubblica
visione e  a disposizione  di chiunque ne faccia richiesta presso
la Camera  di Commercio  e nei  Comuni della Provincia. Nell'albo
comunale è  pubblicata soltanto  la  lista  degli  elettori  che
votano nel Comune.

7. Dell'avvenuta  pubblicazione deve essere data comunicazione al
presidente della Commissione Provinciale per l'Artigianato.

8. L'elettore  ammesso al  voto dopo  la formazione  delle liste,
viene assegnato  al seggio  più vicino  alla sede dell'impresa e
aggiunto in calce alla lista del seggio stesso.

9. Il presidente della Commissione Provinciale per l'Artigianato,
qualora accerti,  d'ufficio o  su  richiesta  degli  interessati,
l'esistenza di  errori materiali  nelle  liste  elettorali,  deve
apportare le  relative variazioni  alle liste  stesse entro il 5o
giorno  antecedente   quello  delle   votazioni.  Le  aggiunte  o
variazioni vengono  apportate dal  presidente si sulle liste agli
atti della Commissione, nonchè su quelle destinate ai seggi.

ARTICOLO 5
(Certificati elettorali)

1.  I   certificati  elettorali  vengono  compilati  a  cura  del
Presidente della  Commissione Provinciale  per  l'Artigianato  in
base alle  liste elettorali  di seggio  devono contenere la firma
del Presidente  della Commissione  Provinciale per l'Artigianato,
anche stampata, ed il bollo della Commissione stessa.

2.  La   qualità  di   elettore  è  attestata  dal  certificato
elettorale.

3. Entro  il quinto  giorno antecedente  quello  fissato  per  le
elezioni i  certificati elettorali  debbono essere  consegnati  a
ciascun elettore  nella sede dell'impresa. La consegna avverrà a
cura del  Comune cui  saranno trasmessi  almeno 15  giorni  prima
della data  delle votazioni.  Il relativo onere è a carico della
Regione.

4. I  certificati  che  per  qualsiasi  motivo  non  siano  stati
recapitati agli  artigiani elettori,  sono tenuti  a disposizione
degli interessati  presso il  Comune  fino  alla  chiusura  delle
operazioni di votazione.

5. Dopo  tale termine  i certificati  sono dal  Sindaco trasmessi
alla Commissione Provinciale per l'Artigianato.

6.  Qualora   un  certificato   vada  perduto   o  sia   divenuto
inservibile, l'elettore  ha  diritto  di  ottenere  un  duplicato
facendone personalmente  richiesta anche verbale alla Commissione
Provinciale  per  l'Artigianato,  a  partire  dal  quinto  giorno
antecedente quello  della  votazione  fino  alla  chiusura  delle
relative operazioni.  Il  nuovo  certificato  deve  riportare  la
dicitura  "duplicato"  e  del  suo  rilascio  deve  essere  fatta
annotazione in apposito registro.

ARTICOLO 6
(Liste dei candidati)

1. Sono eleggibili i titolari di aziende artigiane che rispondono
ai requisiti  dell'art. 55,  3o e 4o comma della LR 23-4-1988, n.
29.

2. Le  candidature, raggruppare in liste comprendenti non più di
36 candidati,  devono essere  presentate, per ciascuna provincia,
da un  numero di  elettori non  inferiore al  5% dei  titolari di
aziende artigiane,  o soci  elettori designati, iscritti all'albo
provinciale. A  tal fine  il numero degli iscritti è determinato
in base  alle  risultanze  dell'albo  al  31  dicembre  dell'anno
precedente a quello delle elezioni.

3.  I   presentatori  devono  essere  titolari  o  soci  elettori
designati di  imprese iscritte all'albo della provincia e le loro
firme, con  l'indicazione del  luogo e  della  data  di  nascita,
devono essere  autenticate dal  Sindaco o  suo  delegato,  o  dal
Segretario comunale,  o dal  giudice conciliatore  ovvero  da  un
notaio.

4.  Ciascun   elettore  non   può  sottoscrivere   più  di  una
dichiarazione di presentazione di lista. In caso contrario non si
tiene conto delle firme duplicate sulle rispettive liste.

5. Unitamente  alla lista deve essere presentata la dichiarazione
di accettazione di ogni candidato, autenticata nei modi di cui ai
commi precedenti,  ed il  certificato di  iscrizione nelle  liste
elettorali di  un Comune  della provincia di data non anteriore a
tre mesi.

6. Di  ogni candidato devono essere dichiarate oltre al cognome e
al nome  anche il  luogo e  la data  di nascita  ed il  luogo  di
residenza.

7. Le  liste devono essere presentate alle rispettive Commissioni
provinciali per  l'artigianato entro  e non  oltre le  ore 12 del
trentesimo giorno  successivo a  quello del decreto che indice le
elezioni.

8. Ad  ogni lista  è attribuito  un numero  progressivo in  base
all'ordine  di  presentazione.  Il  presidente  o  il  segretario
appongono su ogni lista la data e l'ora di presentazione.

9. Il  presidente o il segretario rilasciano ricevuta dettagliata
degli atti  e dei  documenti presentati,  indicando su di essa la
data e  l'ora di  presentazione nonchè  il numero assegnato alla
lista.

ARTICOLO 7
(Verifica delle liste dei candidati)

1. La  Commissione Provinciale  per l'Artigianato, immediatamente
dopo il  termine di  cui al  precedente  articolo  6,  7o  comma,
provvede, in apposita riunione:

- alla    verifica  delle    liste,  non  ammettendo  quelle  non
  sottoscritte dal  numero previsto  di titolari o soci designati
  di imprese  iscritte all'Albo  Provinciale e  quelle presentate
  dopo il termine utile;
- ad   escludere  dalla   lista i  nomi  dei  candidati  che  non
  possiedono i  requisiti di legge o che non abbiano accettato la
  candidatura;
- a  ridurre le  liste che  contengono  un  numero  di  candidati
  superiori a  quello  previsto,  cancellando  dalle  stesse  gli
  ultimi nomi;
- a  cancellare i  nomi dei  candidati  già  compresi  in  liste
  presentate in precedenza.

2. Tali  operazioni vanno  compiute entro il cinquantesimo giorno
successivo a quello del decreto di indizione delle elezioni.

3. Appena  effettuata l'eventuale  eliminazione di una lista o di
uno o  più candidati,  il Presidente  della Commissione  ne  dà
immediata notifica  a tutti  i candidati  componenti la  lista, a
mezzo di raccomandata con ricevuta di ritorno.

ARTICOLO 8
(Nomina dei componenti l'ufficio elettorale di sezione)

1. Il  presidente della Commissione Provinciale per l'Artigianato
provvede alla  costituzione del  seggio. A tale fine ne nomina il
presidente, scegliendolo  tra gli  artigiani iscritti nelle liste
elettorali, ed il segretario, scegliendolo fra i dipendenti della
Regione,  ovvero,   su   designazione   dei   rispettivi   organi
competenti, fra  i dipendenti  della Camera  di Commercio  o  del
Comune.

2. Il  presidente della  suddetta Commissione,  entro  il  decimo
giorno antecedente  a quello  della votazione, nomina inoltre tre
scrutatori, scegliendoli  fra gli  artigiani iscritti nelle liste
elettorali della sezione.

3. E'  inoltre predisposto  un elenco  di dipendenti  degli  enti
pubblici  summenzionati   cui  poter   attingere  per   eventuali
sostituzioni che si rendano necessarie.

4. Il  presidente della Commissione Provinciale per l'Artigianato
notifica l'avvenuta  nomina ai componenti dell'ufficio elettorale
a  mezzo   raccomandata  con  ricevuta  di  ritorno  o  in  forma
amministrativa.

5. Al  presidente, agli  scrutatori ed  al segretario  spetta  il
trattamento economico  previsto per  le elezioni  comunali;    le
relative spese  sono a  carico della  Regione. con riferimento al
solo giorno di votazione. Il Comune provvede altresì a mettere a
disposizione  dell'ufficio  di  seggio  il  personale  ausiliario
necessario per il suo normale funzionamento.

ARTICOLO 9
(Rappresentanti di lista)

1.  I   candidati  di  ciascuna  lista,  collegialmente,  possono
designare anche con atti separati, un rappresentante di lista per
ogni seggio,  scelto fra  gli  elettori  che  votano  nel  seggio
medesimo.

2. L'atto  di designazione  deve pervenire entro il decimo giorno
precedente la  data delle votazioni, alla Commissione Provinciale
per l'Artigianato. Il presidente di questa, dopo aver riscontrato
che ciascun  rappresentante di lista è elettore nel seggio per i
quale è  stato designato,  provvede  ad  informarne  i  relativi
presidenti di seggio.

3. La  facoltà di  designazione può  essere delegata ad un solo
candidato con  atto autenticato da far pervenire alla Commissione
Provinciale per l'Artigianato entro lo stesso termine.

ARTICOLO 10
(Espressione del voto)

1. Ai  sensi dell'art.  56 della LR 23-4-1988, n. 29 il voto deve
essere espresso  a favore  di una  sola delle  liste di candidati
ammesse a votazione. Possono essere espressi un massimo di cinque
voti di preferenza fra i candidati della lista votata.

2. Ciascun  elettore ha  diritto di  manifestare il voto di lista
tracciando con  la matita  copiativa un  segno  sul  contrassegno
corrispondente alla  lista prescelta  o  nel  rettangolo  che  lo
contiene.

3.  Ciascuna  elettore  può  manifestare,  inoltre,  i  voti  di
preferenza. La  preferenza deve essere manifestata esclusivamente
per candidati compresi nella lista da lui votata.

4. Il  voto di  preferenza si  esprime scrivendo,  con la  matita
copiativa,  nelle   apposite  righe   tracciate  a   fianco   del
contrassegno della  lista votata, il nome ed il cognome o solo il
cognome dei  candidati compresi  nella lista  medesima. Oppure  i
numero con i quali questi sono contrassegnati nelle liste.

TITOLO II
OPERAZIONI NEI SEGGI

ARTICOLO 11
(L'ufficio elettorale di sezione)

1.  In   ogni  sezione   elettorale  è   costituito  un  ufficio
elettorale.

2. L'ufficio  è composto da un presidente, da tre scrutatori, di
cui  uno,   a  scelta  del  presidente,  assume  le  funzioni  di
vicepresidente, e da un segretario.

ARTICOLO 12
(Il presidente dell'ufficio elettorale di sezione. Sostituzione e
compiti)

1. Qualora  il designato  a presiedere  un ufficio  elettorale di
sezione non sia in grado, per giustificati motivi, di assumere la
carica,  deve   avvertire  immediatamente   il  Presidente  della
Commissione Provinciale per l'Artigianato, il quale provvede alla
sostituzione.

2. In  caso di  improvviso impedimento  del presidente  l'ufficio
elettorale  di   sezione,  che   non  consenta   la  sua  normale
sostituzione  da   parte   del   presidente   della   Commissione
Provinciale per  l'Artigianato, assume la presidenza dell'ufficio
di segretario  comunale o  suo delegato  scelto fra gli impiegati
del Comune.

3. Per la validità delle operazioni di seggio è sufficiente che
si  trovino  sempre  presenti  almeno  tre  membri,  tra  cui  il
Presidente o  il Vice  - presidente. Pertanto, in caso di assenza
di alcuni  degli scrutatori  e nella  impossibilità da parte del
Presidente di  procedere alla loro surrogazione, l'ufficio dovrà
essere senz'altro  costituito e potrà iniziare le sue operazioni
quando sono  presenti almeno  due componenti  del seggio oltre il
Presidente.

4. Il  Presidente, udito  il parere  degli scrutatori,  decide in
merito  ai   reclami,  contestazioni,   nonchè  sulle  questioni
relative alla validità dei voti.

ARTICOLO 13
(Gli scrutatori. Sostituzione e compiti)

1. Qualora  un designato  alle funzioni  di scrutatori non possa,
per  giustificati   motivi,  assumere   l'incarico,  deve   darne
tempestiva comunicazione al presidente del seggio e al presidente
della  Commissione   Provinciale  per   l'Artigianato   affinchè
provveda alla sua sostituzione.

2. Se  l'impossibilità anzidetta  si verifica quando non è più
possibile  procedere   alla  sostituzione,  ai  sensi  del  comma
precedente, provvede  il presidente  del seggio,  chiamando a far
parte del  seggio stesso  alternativamente il  più anziano ed il
più giovane  degli elettori  presenti nel  seggio elettorale che
sappia leggere e scrivere.

3.  Analogamente   il  presidente   del  seggio   procede  quando
l'impedimento si  verifichi nel  corso delle ulteriori operazioni
dell'ufficio elettorale.

4. Gli  scrutatori compiono gli atti concernenti le operazioni di
autenticazione delle  schede, di identificazione degli elettori e
di scrutinio.

5.  Gli   scrutatori  danno,   inoltre,  parere   al   presidente
dell'ufficio elettorale  nei casi  indicati dalla legge e in ogni
caso in cui sorgano controversie o reclami.

ARTICOLO 14
(Il segretario del seggio)

1. Il segretario assiste il presidente in tutte le operazioni del
seggio.

2. In  particolare egli  provvede alla  compilazione del verbale,
alla registrazione,  insieme con gli scrutatori, dei voti durante
lo spoglio  delle schede  votate, alla  raccolta  degli  atti  da
allegare al  verbale ed alla confezione dei plichi con il verbale
stesso e con la lista della votazione.

ARTICOLO 15
(Verbali delle operazioni dell'ufficio elettorale)

1. La verbalizzazione delle operazioni dei seggi viene effettuata
su appositi modelli.

2. I  verbali devono  essere compilati con la massima esattezza e
completezza,  con  particolare  riguardo  a  quelli  relativi  al
risultato dello scrutinio.

3. Nel  verbale deve  prendersi nota  di tutte  le proteste e dei
reclami presentati nel corso delle operazioni.

4. Della  regolare compilazione  del verbale,  che deve recare in
ciascun foglio  la firma  di tutti  i membri  del seggio, e della
raccolta degli  atti e  documenti da  allegare al verbale stesso,
hanno la  responsabilità il  presidente  ed  il  segretario  del
seggio.

ARTICOLO 16
(Operazioni preliminari all'insediamento del seggio)

1. Il Presidente del seggio, prima delle ore sei del giorno della
votazione deve  ricevere,  presso  il  seggio,  per  conto  della
Commissione Provinciale per l'Artigianato, dal Sindaco del Comune
nel quale  ha sede  il seggio, o da un suo delegato, il materiale
occorrente per le operazioni elettorali, in particolare:

a) il plico sigillato contenente il bollo del seggio;
b) una urna destinata a contenere le schede votate;
c) una  cassetta per la conservazione delle schede autenticate da
   consegnare agli elettori;
d) un congruo numero di matite copiative;
e) il  pacco degli  oggetti  di  cancelleria  occorrenti  per  le
   esigenze del seggio;
f) elenco dei componenti del seggio;
g) materiale per l'illuminazione sussidiaria;
h) il  pacco delle schede di votazione predisposto re sigillato a
   cura della  Commissione  Provinciale  per  l'Artigianato,  con
   l'indicazione del numero delle schede contenute;
i) due copie della lista degli elettori della sezione;
l) tre  copie del manifesto recante le liste dei candidati, delle
   quali due  saranno affisse  nella sala  della votazione ed una
   dovrà rimanere a disposizione del seggio;
m) l'elenco degli eventuali rappresentanti di lista;
n) un  esemplare del  modello del  verbale delle  operazioni  del
   seggio;
o) due tabelle di scrutinio;
p) copia delle lettere di nomina degli scrutatori.

2. Della  consegna del suddetto materiale deve redigersi apposito
verbale in  duplice copia,  una per  il Presidente  ed una per il
Sindaco.

ARTICOLO 17
(Controlli)

1.  Il  presidente  del  seggio  deve  procedere  al  un'accurata
ricognizione dell'arredamento  della sala  della  votazione,  per
fare eliminare eventuali deficienze che dovesse riscontrare.

ARTICOLO 18
(Insediamento del seggio)

1. Alle  ore sei del giorno fissato per le elezioni il presidente
costituisce l'ufficio  chiamando a  farne parte  gli  scrutatori,
previo accertamento della loro identità personale.

2.  Nel  caso  di  assenza  degli  scrutatori  il  presidente  li
sostituisce nel modo indicato all'art. 12

3. Appena insediato il seggio, il presidente provvede a designare
chi degli scrutatori svolgerà le funzioni di vicepresidente.

4. Di  eventuali irregolarità  accertate ai sensi dell'art. 16 e
dei provvedimenti adottati dovrà essere presa nota nel verbale.

ARTICOLO 19
(I rappresentanti di lista)

1. Il  presidente del  seggio chiama ad assistere alle operazioni
dell'ufficio i  rappresentanti delle liste dei candidati, in base
alle comunicazioni  che gli  sono pervenute  dal presidente della
Commissione  Provinciale  dell'Artigianato  ed  alle  lettere  di
nomina esibite  dagli  interessati.  I  rappresentanti  di  lista
devono presentarsi muniti di documenti di riconoscimento.

2. I  rappresentanti di  lista, non  facendo parte  degli  uffici
elettorali, possono presentarsi anche durante le operazioni degli
uffici stessi purchè le designazioni siano state precedentemente
effettuate. In ogni caso deve farsene menzione nel verbale.

3. I rappresentanti lista:

- hanno  diritto di  assistere a tutte le operazioni dell'ufficio
  elettorale,  sedendo  al  tavolo  dell'  ufficio  stesso  o  in
  prossimità, ma sempre in luogo che consenta loro di seguire le
  operazioni elettorali;
- possono far inserire nel verbale eventuali dichiarazioni;
- possono  apporre  la  loro  firma  sulle  strisce  di  chiusure
  dell'urna e  sui plichi  contenenti gli  atti della votazione e
  dello scrutinio relativo alla elezione.

ARTICOLO 20
(Bollatura ed autenticazione delle schede do votazione)

1. Compiute  le operazioni  di cui  agli articoli  precedenti, il
presidente, dopo  aver chiuso e sigillato l'urna, dà inizio alle
operazioni per l'autenticazione delle schede di votazione.

2. L'autenticazione  delle schede  avviene mediante l'apposizione
della firma  del presidente  o di  uno scrutatore e l'apposizione
del bollo.

3. Il  presidente determina il numero delle schede da autenticare
sulla base  degli  elettori  che  hanno  diritto  di  votare,  le
distribuisce, perchè  vengano firmate, in parti uguali fra sè e
ciascuno degli scrutatori.

4. Qualora  il numero  delle schede da autenticare dovesse essere
inferiore a  cinquanta, le  operazioni di  firma dovranno  essere
effettuate da uno solo dei componenti del seggio.

5. La firma deve essere apposta sul lato esterno della scheda.

6. Compiute  le operazioni  anzidette, il Presidente raccoglie le
schede firmate,  accerta che  corrispondano esattamente al numero
di quelle  distribuite e  le ripone  nell'apposita cassetta, dopo
aver fatto  constatare ai  presenti  che  essa  è  completamente
vuota.

7. Le  schede rimaste  non autenticate  sono lasciate nel pacco e
custodite a cura del presidente.

8. Nel verbale si fa menzione del numero di schede autenticate.

9. Le  operazioni di  cui sopra  debbono essere compiute entro le
ore otto.

ARTICOLO 21
(Accesso alla sala delle votazioni)

1. Hanno  diritto di  accedere alla  sala della votazione durante
tutte  le   operazioni  del  seggio,  gli  iscritti  nelle  liste
elettorali del  seggio, il  presidente  ed  al  segretario  della
Commissione Provinciale  dell' Artigianato, e coloro che, pur non
iscritti nelle  liste  del  seggio,  debbono  svolgere  incarichi
relativi allo svolgimento delle operazioni.

ARTICOLO 22
(Avvisi ai lettori)

1. Compiute  le precedenti  operazioni,  il  presidente  dichiara
aperta la  votazione. A  richiesta degli  elettori il  presidente
enuncia le  modalità di  votazione, dando lettura del precedente
art. 10.

2.  Il   presidente  avverte   l'elettore  che  le  schede  vanno
restituite debitamente  piegate prima di uscire dalla cabina. Con
la scheda deve essere restituita la matita copiativa.

3. Il presidente, quindi, dichiara aperte le votazioni la cui ora
di inizio è indicata nel verbale.

ARTICOLO 23
(Ammissione degli elettori alla votazione)

1. IL  voto è espresso dall'elettore presso il seggio elettorale
della sezione nelle cui liste è iscritto.

2. Gli  elettori sono  ammessi alla  votazione  nell'  ordine  di
presentazione.

3. L'identificazione  dell'elettore può  avvenire: - Mediante la
presentazione  di   carta  di  identità  o  altro  documento  di
identificazione munito  di fotografia,  rilasciato dalla Pubblica
Amministrazione. Nell'apposita  colonna della lista elettorale di
sezione   autenticata    dalla   Commissione    Provinciale   per
l'Artigianato sono indicati gli estremi del documento.

- Mediante   attestazione  di  uno  dei    membri    dell'ufficio
  elettorale,  con   l'apposizione  della   firma  di  colui  che
  identifica nell'apposita colonna nella lista di sezione.
- Mediante attestazione di altro elettore che sia stato ammesso a
  votare in  base ad  un regolare  documento  di  identificazione
  personale. In tal caso l'attestazione avviene con l'apposizione
  della firma,  di colui  che identifica,  nell'apposita  colonna
  della lista della sezione.

4. Il  presidente di seggio cura che sia presa nota dagli estremi
del documento  di  riconoscimento  dell'  elettore  che  effettua
l'attestazione. Detta  annotazione deve  essere eseguita  accanto
alla firma dell' attestante.

5. Dopo  aver identificato  l'elettore il  presidente provvede  a
ritirare il certificato elettorale per conservarlo.

6. I  certificati relativi  agli elettori che, dopo aver ricevuto
la scheda,  non hanno  votato o la cui scheda è stata annullata,
vanno custoditi separatamente.

ARTICOLO 24
(Casi particolari di ammissione al voto)

1. E'  consentita  l'ammissione  al  voto  anche  di  coloro  che
presentino una  vertificazione del  presidente della  Commissione
Provinciale   dell'Artigianato   ovvero   una   decisione   della
Commissione medesima,  con la quale si dichiara che sono elettori
nel seggio. Il documento viene ritirato dal presidente.

2. Il  presidente, presa  visione della  decisione,  aggiunge  in
calce  alla   lista  del   seggio  il  nominativo  dell'elettore,
riportando  nella   colonna  "annotazioni"   gli  estremi   della
decisione stessa.

3. Ogni  qualvolta ad  un elettore non iscritto è consegnata una
scheda autenticata,  il presidente  la sostituisce immediatamente
con altra,  prelevata dal  passo delle schede, residue, che viene
firmata dal  presidente stesso  o da uno degli scrutatori, munita
del bollo  ed introdotta  nella  cassetta  contenente  le  schede
autenticate.

4.  Qualora  all'autenticazione  delle  schede  all'inizio  delle
operazioni del  seggio abbia  provveduto un  solo componente  del
seggio, l'autenticazione  delle schede  da effettuare  nel  corso
della votazione va fatta dalla stessa persona.

ARTICOLO 25
(Consegna delle schede e della matita all'elettore)

1. Il  presidente consegna,  quindi,  all'elettore,  dopo  averne
letto ad alta voce il nome ed il numero di iscrizione nella lista
di sezione  la scheda e la matita copiativa per l'espressione del
voto.

2. Il  presidente del  seggio consegna  la scheda  spiegata  agli
elettori, in  modo  da  poter  verificare  che  nell'interno  non
contenga  tracce   di  scrittura   od  altri  segni  che  possano
invalidarla.

ARTICOLO 26
(Operazioni di voto)

1. L'elettore,  ricevuta la  scheda e  la matita,  si reca  nella
cabina dove,  dopo aver  espresso  il  voto,  ripiega  la  scheda
secondo le  linee  lasciate  dalla  precedente  piegatura,  e  la
restituisce al presidente del seggio.

2. Qualora  la scheda  non fosse  piegata, il  presidente  invita
l'elettore a provvedervi, facendolo rientrare nella cabina.

3. All'atto della riconsegna della scheda, il presidente verifica
che non vi siano segni o scritture esterne che possano portare al
riconoscimento dell'  elettore e  quindi  pone  la  scheda  nella
relativa urna.

4. Il  presidente fa attestare da uno degli scrutatori l'avvenuta
riconsegna della  scheda votata  da parte  dell'elettore mediante
l'apposizione  della   firma,  accanto   al  nome   dell'elettore
medesimo, nella colonna della lista di sezione a ciò destinata.

5. Insieme con la scheda l'elettore deve restituire al presidente
anche la matita.

6. Se l'elettore non vota entro la cabina e, invitato, si rifiuta
di recarvisi,  il presidente  gli ritira la scheda consegnata che
viene annullata.  L'elettore è  escluso dal  voto  ed  è  fatta
annotazione, oltre  che nel verbale, anche nella rispettiva lista
elettorale.

7. Qualora  l'elettore accerti  che la  scheda  consegnatagli  è
deteriorata o  egli stesso la deteriori, l'elettore medesimo può
chiedere al  presidente una  seconda scheda  contro  restituzione
della prima.  Nell'ipotesi suindicata,  sulla  scheda  restituita
vengono apposte l'indicazione "scheda deteriorata" e la firma del
presidente e  di uno  scrutatore. Le  schede  deteriorate  devono
essere conservate  in  plico  speciale.  All'elettore  che  abbia
restituito la  scheda deteriorata,  il presidente  deve,  quindi,
consegnarne un'altra, previa annotazione, sulla lista elettorale,
accanto al  nome dell'elettore,  che gli  è stata consegnata una
seconda scheda.  In modo  analogo si  procede qualora  l'elettore
restituisca una  scheda incompleta  o  mancate  della  firma  del
presidente o dello scrutatore.

8. Nel caso che l'elettore non restituisca le schede ricevute dal
presidente, questi  deve  farne  menzione  nel  verbale.  Analoga
annotazione è  fatta nelle  liste  elettorali  accanto  al  nome
dell'elettore, nella  medesima  colonna  destinata  ad  attestare
l'avvenuta espressione  del voto,  onde se  ne possa tenere conto
all'atto del riscontro del numero dei votanti con il numero delle
schede spogliate.
Della mancata restituzione della matita dovrà farsi menzione nel
verbali della sezione, con l'indicazione del nome dell'elettore.

ARTICOLO 27
(Elettori impediti)

1.  Gli   elettori  impediti   possono  esprimere   il  voto  con
l'assistenza di un familiare o, in mancanza, di un altro elettore
liberamente scelto,  purchè sia  iscritto nelle liste elettorali
della stessa  sezione. L'impedimento,  quando non  sia  evidente,
potrà essere  dimostrato con  certificato  medico.  In  caso  di
contestazioni, l'accertamento  dell'impedimento è  rimesso  alla
valutazione del  presidente del seggio, il quale dovrà accertare
se  esso  si  manifesti  quale  reale  impedimento  ad  esprimere
materialmente  il   voto.  Nessun  elettore  può  esercitare  la
funzione di accompagnatore per più di un impedito. Il presidente
prima di consegnare le schede deve:

- accertare  che  l'accompagnatore  dell'elettore  impedito,  non
  abbia già  svolto  la  funzione  di  accompagnatore,  mediante
  controllo sulla lista elettorale;
- accertarsi  se  l'elettore  abbia  liberamente  scelto  il  suo
  accompagnatore e ne conosca il nome e cognome.

Dell'ammissione al  voto degli  elettori impediti  deve prendersi
nota nei  verbali. Il  certificato medico  eventualmente  esibito
deve essere allegato al verbale relativo alle operazioni.

ARTICOLO 28
(Chiusura della votazione)

1. Le  operazioni di  votazione debbono  avere termine  alle  ore
venti del giorno stabilito.

2. Tuttavia,  se a  tale ora  siano ancora  presenti  nel  seggio
elettori che non hanno votato, il presidente li ammette a votare.

3. L'ora  in cui  è stata  dichiarata chiusa  la votazione  deve
essere attestata a verbale.

ARTICOLO 29
(Operazioni di riscontro dopo la votazione)

1. Chiusa  la votazione,  il presidente  procede all'accertamento
del numero  dei votanti,  del numero  complessivo dei certificati
elettorali ritirati  agli elettori,  del  numero  degli  elettori
ammessi a  votare, delle  schede autenticate  e non utilizzate ed
effettua i necessari riscontri.

2. Ultimato  tale accertamento, l'ufficio procede alla formazione
di un plico in cui vanno compresi:

- la  lista della  votazione,  vidimata  in  ciascun  foglio  dal
  presidente e da due scrutatori;
- i certificati elettorali;
- le schede elettorali non utilizzate.

3. Sul plico, che deve recare l'indicazione del seggio, appone la
firma il presidente, il segretario ed uno scrutatore.

4. Questo  plico viene conservato per essere allegato al relativo
verbale.

ARTICOLO 30
(Operazioni di scrutinio)

1. Le  operazioni di  scrutinio hanno  inizio appena  ultimate le
operazioni  di  riscontro  e  debbono  svolgersi,  fino  al  loro
completamento, senza alcuna interruzione.

2. Il  presidente, aperta  l'urna,  procede  alle  operazioni  di
spoglio.

3. Il presidente enuncia ad alta voce la lista alla quale è dato
il voto ed il cognome o il numero d'ordine dei candidati ai quali
è   attribuita    la   preferenza.   Gli   scrutatori   annotano
separatamente  ed   annunziano  il   numero  dei  voti  raggiunti
successivamente in base alle preferenze riportate. Le annotazioni
sono effettuate contemporaneamente da due scrutatori.

ARTICOLO 31
(Casi di nullità - Schede bianche)

1. La  validità del  voto è  ammessa ogni qualvolta se ne possa
desumere la volontà effettiva dell'elettore.

2. Nel  corso dello scrutinio possono verificarsi i seguenti tipi
di nullità:

- nullità del voto di lista;
- nullità della scheda;
- nullità del voto di preferenza.

3. Sia la nullità del voto di lista sia la nullità della scheda
determinano la nullità di tutti i voti espressi nella scheda.

4. I  casi di  nullità del voto di lista si verificano quando le
schede:

- non  siano  quelle  prescritte  o  non  portino  la  firma  del
  presidente o di uno degli scrutatori;
- presentino  scritture o  segni tali  da far  ritenere, in  modo
  inoppugnabile, che  l'elettore abbia  voluto far riconoscere il
  proprio voto.

5. I  segni che  possono invalidare  il voto  o  la  scheda  sono
soltanto quelli  apposti dall'elettore,  con esclusione, di segni
tipografici o di altro genere.

6. Si  ha la  nullità della scheda quando la stessa non contiene
alcuna espressione di voto di lista. Si ha inoltre nullità della
scheda quando non sussiste la possibilità, nemmeno attraverso il
voto di preferenza, di identificare la lista prescelta.

7. La nullità del voto di lista, ovvero della scheda, determina,
in ogni  caso, la  nullità dei voti di preferenza espressi nella
scheda. La  nullità  dei  voti  di  preferenza  o  le  eventuali
contestazioni sui  medesimi,  non  importano  la  nullità  della
scheda, la  quale, se  non è nulla per altre case, rimane valida
agli effetti dei voti di lista.

8. Si  considerano bianche  le  schede  che  non  portano  alcuna
espressione di voto, nè segni o traccia di scrittura.

9. Il  numero delle  schede nulle, delle schede bianche, dei voti
di  lista   e  dei   voti  di  preferenza  nulli  va  registrato,
separatamente,  sulle   tabelle  di   scrutinio  negli   appositi
prospetti e  se ne  prende nota  nel verbale. Le schede nulle, le
schede  bianche,   le  schede  contenenti  voti  di  lista  o  di
preferenza nulli  debbono essere  di volta  in volta  vidimate da
almeno due  componenti dell'ufficio  ed  incluse  nella  relativa
busta per essere allegate al verbale.

ARTICOLO 32
(Voti contestati)

1. Durante  lo  scrutinio  possono  sorgere  contestazioni  sulla
validità della scheda, sia per quanto riguarda il voto di lista,
sia relativamente ai voti di preferenza.

2. Sull'assegnazione  o meno  dei voti  contestati decide  in via
provvisoria il presidente del seggio, sentiti gli scrutatori.

3. I voti di lista contestati devono essere indicati nel verbale,
raggruppandoli per  lista, e per ogni lista, a seconda dei motivi
di contestazione.

4. Nel  verbale debbono  essere riportate  anche le decisioni del
presidente, indicando,  per ogni lista, i voti assegnati a quelli
non assegnati.

5. I  voti di  preferenza contestati  devono essere  indicati nel
verbale, raggruppati  per candidato  e,  per  ogni  candidato,  a
seconda dei motivi di contestazione.
Le  decisioni   del  presidente   sono  riportate   nel  verbale,
indicando, per  ogni candidato,  i voti  assegnati e  quelli  non
assegnati.

6. Le schede contestate debbono essere immediatamente vidimate da
almeno due componenti l'ufficio ed incluse nella relativa busta.

ARTICOLO 33
(Operazioni di controllo e proclamazione dei risultati)

1. Ultimato  lo scrutinio, il presidente riunisce tutte le schede
spogliate e  le conta.  Indi conta  le  schede  che,  durante  lo
scrutinio, sono  state poste  da parte  perchè  contenenti  voti
nulli   o   voti   contestati,   provvisoriamente   assegnati   o
provvisoriamente non  assegnati, le  schede  nulle  e  le  schede
bianche, e  verifica se  il totale  di tutte  queste  schede  sia
uguale a  quello risultante  dalle tabelle  di scrutinio, tenendo
presente che  ad una  scheda valida  corrisponde un voto di lista
valido.

2. Effettuato il controllo dei risultati registrati nelle tabelle
di scrutinio,  il presidente  accerta che  il numero delle schede
spogliate sia  uguale al  numero dei  votanti già accertato;  in
caso di mancata rispondenza, egli ne indica i motivi nel verbale.

3.  Al  termine  delle  operazioni  di  controllo  il  presidente
dichiara il risultato dello scrutinio e lo vertifica nel verbale.

ARTICOLO 34
(Chiusura del verbale e formazione dei plichi)

1.   Il   presidente   procede   alla   chiusura   del   verbale,
sottoscrivendolo e  facendolo sottoscrivere  dal segretario  e da
due scrutatori,  e alla formazione dei plichi per la trasmissione
alla Commissione  Provinciale  per  l'Artigianato  degli  atti  e
documenti della votazione e dello scrutinio. Pertanto:

a) raccoglie  in  un  plico  le  schede  deteriorate,  le  schede
   riconsegnate  senza   la  firma   del  presidente   o  di  uno
   scrutatore, quelle  ritirate agli  elettori che  non  si  sono
   recati nella  cabina per  esprimere il  voto, e che sono state
   vidimate;
b) ripone  in un  altro plico  le schede  nulle o  contestate, le
   schede corrispondenti  a voti  nulli o  contestati a qualsiasi
   effetto e  per qualsiasi  causa, le  schede bianche e le carte
   relative ai reclami ed alle proteste;
c) chiude in un altro plico tutte le schede valide.

2. I  plichi, debbono  recare  l'indicazione  del  seggio,  delle
schede che  contengono e  le firme  dei componenti del seggio. In
una apposita  busta vengono  inclusi i  plichi ed  i verbali.  La
busta,  sigillata   e  firmata   dai  componenti   del  seggio  e
recapitata, a  cura del  presidente del  seggio, alla Commissione
Provinciale per l'Artigianato, con urgenza.

ARTICOLO 35
(Chiusura del  seggio Restituzione  del  materiale  Recapito  dei
verbali)

1. Compiute  le precedenti  operazioni,  il  presidente  dichiara
chiuse le  operazioni del seggio, scioglie la adunanza e provvede
alla riconsegna  del  materiale  di  arredamento  del  seggio  al
rappresentante del Comune.

ARTICOLO 36
(Determinazione e proclamazione degli eletti)

1. Per  la determinazione  e la  proclamazione degli eletti si fa
riferimento agli  artt. 57  e 58 della legge regionale 23-4-1988,
n. 19.

ARTICOLO 37
(Dichiarazione di ineleggibilità)

1.  Nella   sua  prima  seduta  la  Commissione  Provinciale  per
l'Artigianato nominata  con decreto  del presidente  della Giunta
regionale, prima  di  deliberare  su  ogni  altro  oggetto,  deve
esaminare  la   condizione   degli   eletti   e   dichiarare   la
ineleggibilità di  essi quando sussista una delle cause previste
ai sensi di legge.

2. In  presenza di  un componente  dichiarato ineleggibile,  essa
provvede a  comunicare il  nominativo al  presidente della Giunta
regionale per  la  sua  sostituzione  secondo  le  norme  di  cui
all'art. 9 della legge regionale 23-4-1988, n. 29.

3. Quando  il alcuni  seggi non  sia avvenuta,  ovvero sia  stata
annullata l'elezione,  non sarà  necessario fare  o ripetere  le
elezioni, se  il voto  degli elettori di tali seggi non influisca
sulla elezione di alcuno degli eletti.

ARTICOLO 38
(Nomina di commissario)

1.  Qualora  il  presidente  della  Commissione  Provinciale  per
l'Artigianato  non   provveda  agli  adempimenti  previsti  nella
presente legge,  il presidente  della Giunta  regionale nomina un
commissario per  tutti gli  adempimenti relativi  alle operazioni
elettorali.

ARTICOLO 39
(Ricorsi in materia elettorale)

1.  Per  quanto  riguarda  i  ricorsi  relativi  alle  operazioni
elettorali si  fa riferimento  all'art. 59  della legge regionale
23-4-1988, n. 29.

ARTICOLO 40
(Stampati e moduli)

1. Gli  stampati, i  moduli, i verbali e quanto sia necessario al
fine dello svolgimento delle elezioni, sono predisposti e forniti
dalla  Giunta   regionale  alla   Commissione   Provinciale   per
l'Artigianato.

ARTICOLO 41
(Spese elettorali)

1. All'onere  di  spesa  derivante  dalle  operazioni  elettorali
previste dalla presente legge, si fa fronte per l'anno 1989 con i
fondi stanziati  nel Cap.  22210 del  bilancio 1989,  e  per  gli
esercizi successivi con le leggi di bilancio.

2. La  Giunta  regionale  è  autorizzata  a  stipulare  apposite
convenzioni  con   le  Camere   di  Commercio  per  fornire  alle
Commissioni Provinciali per l'Artigianato, per gli adempimenti ad
esse  affidati   dalla  presente   legge,  i  necessari  supporti
operativi,  regolamentando   i  conseguenti   reciproci  rapporti
finanziari.

3. La Giunta regionale definisce i rapporti e determina i costi a
carico della  Regione, per  gli adempimenti che la presente legge
assegna  ai  Comuni,  tenendo  conto  delle  indicazioni  fornite
dall'ANCI regionale.

ARTICOLO 42
(Norma transitoria)

1. In  attesa di  effettuare, ai  sensi della  presente legge, le
elezioni dei  rappresentanti degli  Artigiani  nelle  Commissioni
Provinciali per  l'Artigianato, alla  sostituzione dei componenti
delle attuali  Commissioni si  applica l'art.  2 della  legge  23
luglio 1980, n. 366.

ARTICOLO 43
(Norma finale)

1. Con  il termine  "Commissione Provinciale  per  l'Artigianato"
usato nella  presente legge,  deve intendersi  anche "Commissione
circondariale per l'Artigianato di Prato".

2. Per  quanto non disposto dalla presente legge si applicano, in
quanto compatibili,  le norme  in  vigore  per  le  elezioni  dei
Consigli comunali  nei Comuni  con popolazione  superiore a 5.000
abitanti, approvato  con  DPR  16-5-1960,  n.  570  e  successive
modifiche ed integrazioni.

3. Per  le opportune istruzioni e direttive di applicazioni della
presente legge,  la Giunta  regionale è  autorizzata ad adottare
specifici atti al riguardo.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 16 marzo 1989

La presente  legge è  stata approvata dal Consiglio Regionale il
7-2-1989 ed  è stata vistata dal Commissario del Governo il 7-3-
1989.



ARTIGIANATO
ORGANI

