Intervento finanziario  della Regione Toscana per le celebrazioni
in  occasione  del  V  centenario  della  morte  di  Piero  della
Francesca.

Il Consiglio Regionale ha approvato il 23-5-1989
Il Commissario del Governo ha apposto il visto il 26-6-1989
Il Presidente  della Giunta  Regionale promulga la seguente legge
regionale:

ARTICOLO 1

1. La  Regione Toscana,  al fine di concorrere alla realizzazione
della celebrazione per il V centenario della morte di Piero della
Francesca, assegna  alla Provincia  di Arezzo un contributo di L.
150 milioni per l'anno 1989.

2. Sempre  per le  finalità di  cui al  primo comma e non appena
costituito  l'apposito  Ente  di  diritto  pubblico,  la  Regione
Toscana  può  assegnare  al  predetto  Ente  nell'anno  1990,  e
nell'anno 1991  contributi finalizzati  alla realizzazione  delle
iniziative di  celebrazione per  il V  centenario della  morte di
Piero della Francesca.

3. I  soggetti  destinatari  dei  predetti  contributi  regionali
rendicontano alla  Regione l'impiego  del contributo  di  cui  ai
commi precedenti.

ARTICOLO 2

1. Gli  oneri di  spesa derivanti  dall'art. 1,  primo comma,  si
provvede con  la seguente  variazione da  apportarsi per  analogo
importo, competenza e cassa, allo stato di previsione delle spese
di bilancio preventivo 1989:

Spese in diminuzione

Cap. 50000
   Fondo globale per il finanziamento di spese
   per l'adempimento di funzioni normali             150.000.000.

Spese di nuova istituzione

Cap. 16160
   Contributo alla  Provincia di Arezzo per la
   realizzazione delle  celebrazioni per  il V
   centenario  della   morte  di  Piero  della
   Francesca (LR ...)                                 150.000.000

2. Agli  oneri di  spesa derivanti  dall'art. 1, secondo comma, e
decorrenti dal  1990  si  provvede  ciascun  anno  con  legge  di
bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 luglio 1989.

La presente  legge è  stata approvata dal Consiglio Regionale il
23-5-1989 ed  è stata vistata dal Commissario del Governo il 26-
6-1989.



CULTURA
CELEBRAZIONI

