Istituzione Fondazione "Toscana Spettacolo".

Il Consiglio Regionale ha approvato il 20-6-1989
Il Commissario del Governo ha apposto il visto il 26-7-1989
Il Presidente  della Giunta  Regionale promulga la seguente legge
regionale:

ARTICOLO 1

1. La  Regione Toscana, nell'ambito delle attività di promozione
culturale di  cui all'art. 4 dello Statuto e dell'art. 49 del DPR
24 luglio  1977 n.  616, promuove  la costituzione  ai sensi  del
Codice  Civile   e  partecipa  alle  attività  della  Fondazione
"Toscana Spettacolo".

2.  La   Giunta  regionale  compie  gli  atti  necessari  per  il
perfezionamento della costituzione della Fondazione.

3. L'erogazione  della quota  della Regione  di partecipazione al
fondo di  dotazione patrimoniale  della Fondazione è subordinata
all'approvazione  dello   Statuto  della   stessa  da  parte  del
Consiglio regionale.

4. La  Regione  potrà  erogare  un  contributo  annuale  per  le
attività, nei limiti stabiliti dalla legge di bilancio.

ARTICOLO 2

1. E'  autorizzata per  l'anno 1989 la spesa di L. 50.000.000 per
il  concorso   della  Regione  alla  costituzione  del  fondo  di
dotazione della  Fondazione e  di L.  150.000.000 per le spese di
primo impianto.

2.  La  legge  di  bilancio  determinerà  con  riferimento  agli
esercizi finanziati  decorrenti dal  1990  il  finanziamento  del
contributo annuale di cui al quarto comma dell'art. 1.

3. L'onere di L. 200.000.000 derivante dal precedente primo comma
per l'anno  1989 farà  carico ai  capitoli che vengono istituiti
con la  successiva  variazione  al  bilancio  di  previsione  del
corrente esercizio finanziario.

4. Agli  stati di previsione di competenza e di cassa dalla parte
"spesa"  del   bilancio  di  previsione  per  l'anno  1989,  sono
apportate per analogo importo le seguenti variazioni:

In diminuzione

Cap. 16150
   Contributo        annuale         ordinario
   dell'Associazione teatro Regionale Toscano.
   alla Fondazione Orchestra Regionale Toscana
   ed  alla   Fondazione  Mediateca  Regionale
   Toscana (LR) 31-12-1984, n. 75)                 L. 200.000.000

Di nuova istituzione

Cap. 16080
   Fondo di  dotazione per  la  partecipazione
   della  Regione   Toscana  alla   Fondazione
   "Toscana spettacolo" (LR) 31-7-1989, n. 47       L. 50.000.000

Cap. 16090
   Spese   per    il    funzionamento    della
   Fondazione   "Toscana    Spettacolo    (LR)
   31.7.1989, n. 47)                               L. 150.000.000

TOTALE                                           L. 2.000.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 31 luglio 1989

La presente  legge è  stata approvata dal Consiglio regionale il
20 giugno 1989 ed è stata vistata dal Commissario del Governo il
26 luglio 1989.



ORGANIZZAZIONI PUBBLICHE
ATTIVITA' ARTISTICHE
FINANZIAMENTI

