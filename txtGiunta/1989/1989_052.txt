Modifiche alla LR 77/82 - Norme per lo sviluppo dell'acquacoltura
per la produzione ittica nelle acque interne.

Il Consiglio Regionale ha approvato il 26-7-1989
Il Commissario del Governo ha apposto il visto il 23-8-1989
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'art. 3 della LR 30 ottobre 1982, n. 77)

1. Il  primo comma dell'art. 3 della LR 30 ottobre 1982, n. 77 è
abrogato e così sostituito:

   "La pesca  professionista  può  essere  esercitata  in  acque
   pubbliche da  chi sia  munito di  licenza di pesca di tipo "A"
   rilasciata dall'Amministrazione  provinciale  territorialmente
   competente".
   
2. Dopo  l'art. 3  della LR 30 ottobre 1982, n. 77 è aggiunto il
seguente art. 3/bis:

   "Art. 3/bis
   
   La pesca  in acque  pubbliche ai  pescatori professionisti  è
   consentita con i seguenti attrezzi:
   
   a) Bilancia  grande il cui lato non deve superare la metà del
      corso d'acqua su cui è impiantata.
      Il lato delle maglie non deve essere inferiore a mm. 10.
      Per la  pesca al  crognolo o  latterino (per  latterino non
      deve intendersi  "lattaino" o  novellame  di  cheppia)  con
      bilancio grande  è ammesso,  dal 1o  giugno al 31 agosto e
      dal 1o  novembre al  31 marzo,  l'uso di una toppa centrale
      con maglie  di mm.  6. La  toppa non può superare un terzo
      del lato della rete.
      
   b) Volantina: negli specchi lacustri naturali o artificiali di
      rilevante superficie,  la pesca  del crognolo  o latterino,
      nei periodi  di cui alla precedente lettera a), può essere
      esercitata con rete a traino da imbarcazione. Tale rete non
      deve essere  usata come  strascico sul  fondale e  non deve
      essere superiore a mt. 4 di lato con maglie non inferiori a
      mm. 6.
   
   c) Tremaglio  o tramaglio:  lunghezza massima della rete metri
      cento. Altezza  massima della rete metri due. Il lato delle
      maglie della  rete interna  non deve essere inferiore a mm.
      80.
   
   d) Bertovello o bertivello: diametro massimo della bocca metri
      uno e  cinquanta. Il  lato delle  maglie  non  deve  essere
      inferiore a mm. dieci.
   
   e) Nassa:  la distanza  tra le  corde metalliche,  o le maglie
      delle reti, non deve essere inferiore a mm. dodici.
      Gli  attrezzi  che  vengono  posati  in  acqua  e  lasciati
      incustoditi  debbono  essere  muniti  di  contrassegno  che
      consenta la  identificazione del proprietario e segnalati a
      mezzo galleggiante.  I contrassegni  sono rilasciati  dalle
      Province territorialmente  competenti e devono riportare lo
      stesso numero  di iscrizione  di cui agli elenchi dell'art.
      3.
      
   Non è  consentito l'uso  contemporaneo di  più di  uno degli
   attrezzi indicati alle lettere a) e b).
   
ARTICOLO 2
(Modifiche all'art. 4 della LR 30 ottobre 1982, n. 77)

1. Il  primo comma dell'art. 4 della LR 30 ottobre 1982, n. 77 è
abrogato e sostituito dal seguente:

   "La pesca  professionistica è consentita nelle zone di foce o
   ad  acque   salmastre  ovvero   specchi  lacustri  naturali  o
   artificiali di  rilevante superficie,  così come indicato nel
   piano   per   la   tutela   e   l'incremento   delle   risorse
   ittiofaunistiche di  cui all'art. 1 della LR 24 aprile 1984 n.
   25.
   
ARTICOLO 3
(Modifiche alla LR 30 ottobre 1982, n. 77 )

1. Dopo  l'art. 8 della LR 30 ottobre 1982, n. 77 è approvato il
seguente art. 8/bis:

   "Art. 8 bis
   
   Per la violazione alle disposizioni di cui alla presente legge
   si applicano le seguenti sanzioni:
   
   a) sanzione  amministrativa da  L. 50.000 a L. 500.000 per chi
      esercita  la   pesca  professionistica   con  attrezzi  non
      consentiti dalla  licenza di  pesca di  tipo  "A"  e  dalla
      presente legge;
   b) sanzione  amministrativa da  L. 50.000 a L. 500.000 per chi
      esercita  la  pesca  professionistica  su  specie  nei  cui
      confronti non è consentita la pesca;
   c) sanzione  amministrativa da  L. 30.000 a L. 150.000 per chi
      esercita la  pesca professionistica con gli attrezzi di cui
      all'art. 3/bis in zone in cui la stessa non è consentita;
   d) sanzione  amministrativa da  L. 20.000 a L. 200.000 per chi
      viola   le    disposizioni   della   presente   legge   non
      espressamente richiamate dal presente articolo.
   
   Salva ed  impregiudicata ogni  altra sanzione  prevista  dalle
   leggi  vigenti,   per  l'applicazione   delle  sanzioni   alle
   infrazioni alle disposizioni contenute nella presente legge si
   applicano le  disposizioni di  cui alla legge 24 novembre 1981
   n. 689.
   
   Competente alla  irrogazione della  sanzione è  il Comune nel
   cui territorio è accertata l'infrazione".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 30 agosto 1989

La presente  legge è  stata approvata dal Consiglio Regionale il
26-7-1989 ed  è stata vistata dal Commissario del Governo il 23-
8-1989



PESCA

