Modifica  alla   LR  70/84   -  Servizi   di  immunoematologia  e
trasfusionali.

Il Consiglio Regionale ha approvato il 26-7-1989
Il Commissario del Governo ha apposto il visto il 23-8-1989
Il Presidente  della Giunta  Regionale promulga la seguente legge
regionale:

ARTICOLO 1
(Strutture operative)

1. Le  attività di immunoematologia e trasfusionali delle Unità
Sanitarie Locali sono svolte da:

a) unità operative, di regola, multizonali di immunoematologia e
   servizio trasfusionale  che adempiono  alle funzioni  previste
   dalla legge  14 luglio 1967, n. 592, e dal DPR 27 agosto 1971,
   n. 1256;
b) sezioni  zonali di  immunoematologia e  servizio trasfusionale
   che operano  per l'attuazione  dei compiti indicati dalla LR 8
   dicembre 1984, n. 70, allegato "T";
c) centri di raccolta.

2. Le  sezioni zonali,  che  costituiscono  dal  punto  di  vista
funzionale  articolazione  della  unità  operativa  multizonale,
operano sotto  la direzione tecnica di quest'ultima che svolge le
funzioni di  indirizzo e di verifica del lavoro svolto impartendo
all'uopo  istruzioni  e  direttive  ed  esercitando  la  verifica
inerente all'attuazione di esse.

3. Il  medico appartenente  alla posizione  intermedia presso  la
sezione zonale  svolge funzioni autonome, come previsto dall'art.
63, quarto  comma, del  DPR 20/12/1979,  n. 761, sulla base delle
direttive ricevute dal medico appartenente alla posizione apicale
nella unità operativa multizonale di riferimento.

4. Le  Unità Sanitarie  Locali sedi  delle sezioni  zonali  sono
tenute a  fornire il  personale,  la  sede,  le  attrezzature,  e
quant'altro necessario  per lo  svolgimento  delle  attività  di
competenza.

5. Fermo  restando quanto  stabilito  al  comma  precedente,  gli
aspetti organizzativi  dell'attività vengono  definiti  d'intesa
tra il  responsabile delle  unità  operative  multizonale  e  il
coordinatore  sanitario   dell'Unità  Sanitaria  Locale  ove  la
sezione ha  sede, con  esclusione della  sezione e  della  unità
operativa multizonale poste nella stessa Unità Sanitaria Locale.

6.  Le  Unità  Sanitarie  Locali  sedi  delle  unità  operative
multizonali e  le Unità  Sanitarie Locali  comprese nel relativo
ambito multizonale sono quelle indicate dalla tabella A1 allegata
alla presente legge.

7. Le  sedi delle  unità operative  multizonali e  delle sezioni
zonali sono collocate presso i presidi ospedalieri indicati dalla
tabella A2 allegata alla presente legge.

ARTICOLO 2
(Personale)

1. Il  personale  delle  unità  operative  multizonali  e  delle
sezioni  zonali   fa  parte  della  pianta  organica  dell'Unità
Sanitaria Locale  alla  quale  è  assegnata  rispettivamente  la
unità operativa multizonale o la sezione zonale.

2. Il  personale che,  ai sensi  dell'art. 35 della LR 8 dicembre
1984, n.  70, è stato trasferito nei ruoli dell'Unità Sanitaria
Locale sede della unità operativa multizonale può, a richiesta,
essere trasferito  nuovamente  nei  ruoli  dell'Unità  Sanitaria
Locale  di   provenienza  nei  limiti  della  dotazione  organica
individuata dalla tabella di cui al comma seguente.

3. La  dotazione  organica  del  personale  addetto  alle  unità
operative o  alle sezioni presso ciascuna Unità Sanitaria Locale
è quella  risultante dalla  tabella B,  allegata  alla  presente
legge.

ARTICOLO 3
(Attività integrata)

1. Nei  casi di  urgenza o necessità che si verificano nell'arco
di tempo  non  coperto  dai  dipendenti  assegnati  alle  sezioni
zonali,  l'assegnazione   del  sangue  e  le  relative  prove  di
compatibilità, di  cui all'art. 89 DPR 24/8/1971 n. 1256, devono
comunque essere  effettuate dalla  unità  operativa  di  analisi
chimico cliniche e microbiologiche, come già prescritto dalla LR
24 maggio  1980, n.  61, che detta le norme per l'attivazione dei
servizi trasfusionali nell'arco delle 24 ore.

2. Il personale della unità operativa di cui al comma precedente
può  essere   integrato  con  quello  della  sezione  zonale  di
immunoematologia e  servizio trasfusionale  per la  effettuazione
dei turni di reperibilità.

ARTICOLO 4
(Norma di attuazione)

1. Entro  90 giorni  dall'entrata in vigore della presente legge,
la Giunta  regionale adotta, in attuazione di quanto previsto dal
precedente  art.   2,  primo   comma,  i  provvedimenti  relativi
all'assegnazione del  personale già in servizio presso le Unità
Sanitarie Locali sedi di sezioni zonali.

ARTICOLO 5
(Norma finanziaria)

All'onere derivante  dall'applicazione della presente legge si fa
fronte, a  decorrere dall'anno  1989, con  i fondi  stanziati nel
cap. 17000 del bilancio 1989, e per gli anni successivi con legge
di bilancio.

ARTICOLO 6
(Norma transitoria)

Fino al  momento  della  costituzione  della  sezione  zonale  si
applicano le  norme previste  dalla legge  regionale  6  dicembre
1984, n. 70, allegato "T", n. 12.3.3.

ARTICOLO 7
(Abrogazione)

Salvo quanto  disposto  in  via  transitoria  dell'art.  6,  sono
abrogate le norme previste dalla legge regionale 6 dicembre 1984,
n. 70,  allegato "T",  n. 12.3.3.,  ed ogni altra norma regionale
incompatibile con la presente legge.

La presente  legge è  pubblicata sul  Bollettino Ufficiale della
Regione. E'  fatto obbligo  a chiunque  spetti di osservarla e di
farla osservare come legge della Regione Toscana.

Firenze, 30 agosto 1989

La presente  legge è  stata approvata dal Consiglio Regionale il
26-7-1989 ed  è stata vistata dal Commissario del Governo il 23-
8-1989

ALLEGATO 1
TAB. A1 - ATTIVITA' MULTIZONALE DI IMMUNOEMATOLOGIA E TRASFUSIONE
DEL SANGUE

Bacini di utenza

Accanto alla  USL di assegnazione sono indicati, ove previsto, le
USL comprese nel bacino di utenza

- Area di Massa Carrara         (USL n. 2)       : 1
- Versilia                      (Usl n. 3)       ;
- Piana di Lucca                (Usl n. 6)       : 4,5
- Area Pistoiese                (Usl n. 8)       : 7
- Area Pratese                  (Usl n. 9)       : 18
- Area Fiorentina               (Usl n. 10-C     : 10-A, 10-F
- Area Fiorentina               (Usl n. 10-D)    : 10-E, 10-G, 11
- Area Fiorentina               (Usl n. 10-H)    : 10-B, 20-B
- Area Pisana                   (Usl n. 12)      : 15, 17
- Area Livornese                (Usl n. 13)      : 14, 25, 26
- Area Val d'Era                (Usl n. 16)      ;
- Area Valdarno Superiore sud   (Usl n. 20-A)    ;
- Area Aretina                  (USL n. 23)      : 21, 22, 24
- Area Grossetana               (Usl n. 28)      : 27, 29, 32
- Area Senese                   (Usl n. 30)      : 19, 31

ALLEGATO 2
TAB. A2 - ATTIVITA' MULTIZONALE DI IMMUNOEMATOLOGIA E TRASFUSIONE
SANGUE

Presidi ospedalieri  sedi delle  Unità Operative  Multizonali  e
delle Sezioni zonali

Accanto alla  USL locale  (indicazione numerica)  è indicata  la
sede dell'Unità  Operativa Multizonale e di seguito è indicata,
ove prescritta, la sede delle sezioni zonali

- 2:     Massa e Carrara: Massa Carrara, Montignoso
         (Pediatrico Apuano), Fivizzano, Pontremoli
- 3:     Viareggio: Pietrasanta
- 6:     Lucca: Castelnuovo G.na, Barga
- 8:     Pistoia: Pescia
- 9:     Prato: Empoli, Castelfiorentino
- 10-C:  Torregalli (Fi), S. Maria Nuova (FI)
- 10-D:  Careggi, Meyer (Fi) Luco M.llo Marradi
- 10-H:  S.M. Annunziata: Figline
- 12:    Pisa: Volterra, Fucecchio
- 13:    Livorno: Cecina, Piombino, Portoferraio
- 16:    Pontedera
- 20-A:  S. Giovanni
- 23:    Arezzo: Bibbiena, S. Sepolcro, Cortona
- 28:    Grosseto: Massa M.ma, Orbetello, Castel del Piano
- 30:    Siena: Poggibonsi, Montepulciano.

ALLEGATO 3
Tabella B  - Dotazione organica del personale addetto alle unità
operative o alle sezioni presso ciascuna Unità Sanitaria Locale

   Dotazione organica
USL      UOM            M E D I C I       BIOLOGI      TECNICI
     e sezioni      Prim. Aiuto. Assist. Coad. Coll. Coad. Coord.

-----------------------------------------------------------------
 2   Massa e Carrara    1     1      2       1    1      4     3
 2   Massa e Carrara          1      1                   2     1
 2   Montignoso               1      1                   2     1
 1   Fivizzano                1      1                   2     1
 1   Pontremoli               1      1                   2     1
 3   Viareggio          1     2      2       1    1      5     4
 3   Pietrasanta              1      1                   2     1
 6   Lucca              1     3      3       1    1      7     6
 4   Castelnuovo              1      1                   2     1
 5   Barga                    1      1                   2     1
 8   Pistoia            1     2      2       1    1      5     4
 7   Pescia                   1      2                   3     2
 9   Prato              1     2      2       1    1      5     4
18   Empoli                   1      1                   2     1
18   Castelfiorentino         1      1                   2     1
10-D Careggi            1     5      5       2    1     11    11
10-E Meyer                    1      1                   2     1
11   Luco Marradi             1      1                   2     1
10-C Torregalli         1     3      3       1    1      7     6
10-A S. Maria N.              1      1                   2     1
10-H S. M. Annunziata   1     1      2       1    1      4     3
20-B Figline                  1      1                   2     1
12   Pisa               1     4      4       1    1      5     4
15   Volterra                 1      1                   2     1
17   Fucecchio                1      2                   3     2
13   Livorno            1     2      2       1    1      5     5
14   Cecina                   1      1                   2     1
25   Piombino                 1      1                   2     1
26   Portoferraio             1      1                   2     1
16   Pontedera          1     1      2       1    1      4     3
20-A S. Giovanni        1     2      2       1    1      4
23   Arezzo             1     2      2       1    1      5     4
21   Bibbiena                 1      1                   2     1
22   Sansepolcro              1      1                   2     1
24   Cortona                  1      1                   2     1
28   Grosseto           1     2      2       1    1      5     4
27   Massa M. ma              1      1                   2     1
29   Orbetello                1      1                   2     1
32   Castel Piano             1      1                   2     1
30   Siena              1     3      3       1    1      7     6
19   Poggibonsi               1      1                   2     1
31   Montepulciano            1      1                   2     1
                       15    62     67      16   15    140   100

EMODERIVATI
USL
ORDINAMENTO

