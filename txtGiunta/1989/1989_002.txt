Potenziamento interventi  in materia  di  viabilità  comunale  e
provinciale previsti  dall'art. 17  - comma  1 della  LR  41/1988
modificata con LR 69/1988.

Il Consiglio Regionale ha approvato il 29-11-1988
Il Commissario del Governo ha apposto il visto il 2-1-1989
Il Presidente  della Giunta  Regionale promulga la seguente legge
regionale:

ARTICOLO UNICO

1. Al  fine di potenziare gli interventi in materia di viabilità
comunale e  provinciale previsti  dall'art. 17 - 1o comma - della
LR 30/5/88  n.  41,  come  modificato  dalla  LR  1/9/88  n.  69,
l'autorizzazione di  spesa di  L. 1.800  milioni  disposta  dalle
predette leggi  è incrementata,  per  l'anno  1988,  di  L.  850
milioni da  destinare agli  interventi in  materia di  viabilità
comunale e provinciale.

2. Al  finanziamento della  spesa  di  cui  al  primo  comma,  si
provvede con  la seguente  variazione da  apportare, per  analogo
importo, agli  stati di previsione della competenza e della cassa
del bilancio del corrente esercizio finanziario:

Spesa in diminuzione
Cap. 50060
   Fondo globale per il finanziamento di spese
   per ulteriori  programmi di sviluppo (spese
   di investimento)                                L. 850.000.000

Spesa in aumento
Cap. 13210
   Fondo per  interventi diretti della Regione
   per opere  pubbliche (art.  17 - 1o comma -
   LR 30/5/88 n. 41)                               L. 850.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 Gennaio 1989.

La presente  legge è  stata approvata dal Consiglio Regionale il
29 Novembre  1988 ed è stata vistata dal Commissario del Governo
il 2 Gennaio 1989.



VIABILITA'
FINANZIAMENTI

