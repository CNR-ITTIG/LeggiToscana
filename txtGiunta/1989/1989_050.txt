Inserimento del  Comune di  Castiglion Fibocchi  nella  Comunità
Montana del Pratomagno.

Il Consiglio Regionale ha approvato il 18-7-1989
Il Commissario del Governo ha apposto il visto il 12-8-1989
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'art. 1 della LR 12 giugno 1981, n. 52)

1. Il  Comune di  Castiglion Fibocchi  fa parte  della  Comunità
montana di  cui all'art.  1;   primo comma,  Zona Q,  della LR 12
giugno 1981, n. 52.

2. Conseguentemente  l'art. 1  della LR 12 giugno 1981, n. 52, è
così modificato:

- al  primo comma,  la disposizione  concernente  la  Zona  Q  è
  sostituita come segue:

  "Zona Q
  comprendente il  Comune di  Loro Ciuffenna  e, parzialmente,  i
  Comuni di  Castelfranco di  Sopra, Pian  di  Scò,  Reggello  e
  Cstiglion Fibocchi.
  Estensione ha. 18,395".
  
- Al  terzo comma  sono soppresse  le parole "Castiglion Fibocchi
  (ha. 1.270)".

ARTICOLO 2
(Rappresentanza del  Comune di Castiglion Fibocchi nell'assemblea
della Comunità montana)

1. Fino  al rinnovo  delle assemblee  delle Comunità  montane in
attuazione  dei   criteri  che   saranno  stabiliti   dal   nuovo
ordinamento delle  Comunità stesse, si applicano le disposizioni
dei seguenti commi.

2. I  rappresentanti del  Comune di  Cstiglion Fibocchi  in  seno
all'assemblea della  Comunità montana  di cui  all'art. 1,  sono
stabiliti nel numero di tre.

3. Il Sindaco è membro di diritto dell'assemblea della Comunità
montana.

4.  Gli  altri  due  rappresentanti  sono  eletti  dal  Consiglio
comunale  al   proprio  interno   e  in   modo  da  garantire  la
rappresentanza della minoranza consiliare.

5. Il  numero dei  componenti la  suddetta assemblea è aumentato
delle unità di cui al primo comma.

ARTICOLO 3
(Tempi di attuazione)

1. Il  Comune di  Castiglion Fibocchi  elegge i rappresentanti di
cui all'art.  2 subito  dopo l'entrata  in vigore  della presente
legge.

2. Il Sindaco dà immediata comunicazione dell' avvenuta elezione
al Presidente della Comunità montana.

3. Quest'ultimo  convoca l'assemblea,  integrata ai  sensi  della
presente legge,  perchè si  proceda, nella  prima  seduta,  alla
nuova elezione degli organi esecutivi della Comunità montana.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 21 Agosto 1989.

La presente  legge è  stata approvata dal Consiglio Regionale il
18/7/1989 ed  è stata  vistata dal  Commissario del  Governo  il
12/8/1989.



ENTI TERRITORIALI
MONTAGNA
ORDINAMENTO

