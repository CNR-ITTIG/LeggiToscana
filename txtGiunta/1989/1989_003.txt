Interventi in  materia di  risparmio energetico  e sviluppo delle
fonti rinnovabili  di energia nel settore edilizio - Apertura dei
termini per  la presentazione delle domande di contributo per gli
interventi di cui all'art. 4 della LR n. 19/84.

Il Consiglio Regionale ha approvato il 29-11-1988
Il Commissario del Governo ha apposto il visto il 2-1-1989
Il Presidente  della Giunta  Regionale promulga la seguente legge
regionale:

ARTICOLO 1
(Programma di interventi per gli anni '88 - '89)

1. In  attuazione della  legge regionale  26 marzo 1984, n. 19 si
provvede  al   finanziamento   dei   soli   interventi   indicati
nell'articolo 4 della citata legge e relativi all'edilizia.

ARTICOLO 2
(Modalità di accesso ai contributi)

1.  I  soggetti  interessati  che  presentano  domanda  ai  sensi
dell'articolo 9  della legge  regionale 26  marzo  1984,  n.  19,
debbono  attenersi   alle  direttive   adottate   dal   Consiglio
regionale, ai  sensi dell'articolo  8  della  citata  legge,  con
deliberazione del  14 febbraio  1984, n. 75, negli articoli 4, 5,
6, 7 e 8.

2. I  soggetti interessati  debbono far  pervenire le  domande di
contributo  al   comune  nel   quale  si   realizza  l'intervento
successivamente al  30mo giorno  dalla data  di entrata in vigore
della presente legge ed entro i successivi 60 giorni.
I comuni  provvedono, con  apposito bando,  a dare pubblicità ai
termini e alle modalità di presentazione delle domande.

3. Il  Consiglio regionale,  su proposta della Giunta regionale e
sulla base  dei criteri  di priorità  indicati all'art.  9 della
delibera n.  75 del  14 febbraio  1984, provvede  a definire  gli
interventi   finanziari   e   alla   ripartizione   delle   somme
disponibili.

ARTICOLO 3
(Finanziamenti)

1. Agli oneri di spesa derivanti dal presente provvedimento si fa
fronte con  i fondi iscritti sul cap. 11200 del bilancio 1988 con
deliberazione della  Giunta regionale  n. 5710  del 13/6/1988  ai
sensi dell'art. 15 della L. 19/5/1976, n. 335.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 Gennaio 1989.

La presente  legge è  stata approvata dal Consiglio Regionale il
29 Novembre  1988 ed è stata vistata dal Commissario del Governo
il 2 Gennaio 1989.



EDILIZIA
FONTI ENERGETICHE
FINANZIAMENTI

