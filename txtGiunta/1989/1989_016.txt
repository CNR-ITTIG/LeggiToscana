Adeguamento del  trattamento economico  di missione del personale
della Regione Toscana.

Il Consiglio Regionale ha approvato il 24-1-1989
Il Commissario del Governo ha apposto il visto il 27-2-1989
Il Presidente  della Giunta  Regionale promulga la seguente legge
regionale:

ARTICOLO 1

L'Art. 3 della LR 9 agosto 1978, n. 52, è così modificato:

- al  primo comma,  dopo le parole "sotto indicate" sono aggiunte
  le parole  "salvo quanto disposto dal successivo art. 4";  e le
  parole "Fasce  funzionali di  inquadramento ... VII, VI e V ...
  IV, III, II e I ..., sono sostituite con le parole: "Qualifiche
  funzionali   di    inquadramento   ...   II   dirigenziale,   I
  dirigenziale, VIII, VII e VI ... V, III, II e I ...";

- il quarto comma è così sostituito:

    "Per le  missioni effettuate  all'estero spettano  le  diarie
    nella misura  netta espressa  nella valuta  estera riferita a
    ciascun paese, secondo i criteri stabiliti dalle disposizioni
    che regolano  il trattamento economico di missione all'estero
    dei dipendenti  civili dello Stato. A tali fini le qualifiche
    del ruolo  unico dei  dipendenti della  Regione Toscana  sono
    riferite ai gruppi di cui al DM 12/6/1979, secondo la tabella
    di corrispondenza allegato A della presente legge".
    
ARTICOLO 2

L'art. 4 della LR 9 agosto 1978, n. 52, è così sostituito:

   "Art. 4
   
   Il trattamento di missione che compete al personale regionale,
   per  indennità   di  trasferta  rimborso  spese  di  vitto  e
   alloggio, è il seguente:
   
   a) per  incarichi di  missione di durata superiore a quattro e
      inferiore a  otto ore,  compete un importo pari alle misure
      delle indennità orarie di missione;
   b) per  incarichi di  missione di  durata non inferiore a otto
      ore e  fino a dodici ore, compete un importo pari al trenta
      per cento delle misure delle indennità  orarie di missione
      e il  rimborso, nel  limite di  Lire 30.000,  della  spesa,
      documentata mediante fattura o ricevuta fiscale, di un solo
      pasto;
   c) per incarichi di missione di durata superiore a dodici ore,
      compete un  importo pari  al trenta  per cento delle misure
      delle indennità  orarie e/o  giornaliere di  missione e il
      rimborso della  spesa, per  il pernottamento  in albergo di
      prima categoria  per il  personale inquadrato nella prima e
      seconda qualifica  dirigenziale, e di seconda categoria per
      il  rimanente  personale,  nonchè  per  uno  o  due  pasti
      giornalieri, nel limite di Lire 30.000 per il primo pasto e
      di complessive Lire 60.000 per i due pasti.
   
   Nei casi  di missione continuativa nella medesima località di
   durata non inferiore a trenta giorni è consentito il rimborso
   della spesa  per il  pernottamento in  residenza  turistico  -
   alberghiera, di  categoria corrispondente a quella ammessa per
   l'albergo, semprechè  risulti economicamente più conveniente
   rispetto  al   costo  medio  degli  alberghi  della  categoria
   consentita nella medesima località.
   
   Per gli incarichi di missione rientranti nelle fasce temporali
   di cui  alle lettere b) e c) del primo comma non è ammessa in
   alcun caso  l'opzione per  l'indennità di trasferta in misura
   intera.
   
   Per i  dipendenti in  missione fruenti  di alloggio  e/o vitto
   gratuito fornito  dalla Regione o dal qualsiasi altro pubblico
   ente, l'indennità  di trasferta è ridotta alla misura di cui
   ai punti b) e c) del primo comma."
   
ARTICOLO 3

L'art. 6 della LR 9 agosto 1978, n. 52, è così sostituito:

   "Art. 6
   
   L'indennità di  trasferta  non  è  dovuta  per  le  missioni
   compiute:
   
   a) quando  siano  inferiori  alle  4  ore.  Agli  effetti  del
      computo,  si   sommano  i   periodi  di   effettiva  durata
      interessanti la stessa giornata;
   b) nella  località di abituale dimora, anche se distanti più
      di 10 chilometri dall'ordinaria sede di servizio;
   c) nell'ambito   della    circoscrizione  o  zona,  quando  la
      missione sia  svolta come  normale servizio di istituto dal
      personale  di   vigilanza  o   di   custodia,   quale,   in
      particolare, i sorveglianti idraulici;
   d) nelle  località  distanti  meno  di  10  chilometri  dalla
      residenza comunale,  ovvero dall'ufficio o impianto dove il
      dipendente presta servizio se questi ultimi sono ubicati in
      località isolate.
   
In  caso  di  missioni  continuative  nella  medesima  località,
l'indennità di  trasferta  cessa  dopo  240  giorni,  secondo  i
criteri previsti  dalle disposizioni  che regolano il trattamento
economico di missione del personale statale".

ARTICOLO 4

L'art. 7 della LR 9 agosto 1978, n. 52, è così integrato:

Al comma  7, dopo  le parole:  "i rimborsi  di  cui  al  presente
articolo" sono aggiunte le parole "e al successivo articolo 8".

Dopo il comma 7 è aggiunto il seguente comma:

   "In aggiunta  al rimborso  delle spese di viaggio per missioni
   all'interno e  all'estero è dovuta l'indennità supplementare
   di cui all'art. 14, primo comma, della legge 18 dicembre 1973,
   n. 836, con i criteri previsti per il personale statale".
   
ARTICOLO 5

L'art. 11 della LR 9 agosto 1978, n. 52, è così sostituito:

   "Art. 11
   
   La decorrenza  retroattiva degli  inquadramenti in  ruolo o in
   qualifiche superiori  non ha  effetto  per  la  determinazione
   dell'indennità da corrispondere per le missioni già compiute
   e per  i periodi  di missione  già decorsi  alla  data  delle
   relative deliberazioni".
   
ARTICOLO 6

L'art. 12 della LR 9 agosto 1978, n. 52, è così sostituito:

   "Art. 12
   
   A decorrere  dal 1  gennaio 1990 i limiti di spesa per i pasti
   di cui  all'art. 4,  sono rivalutati  annualmente in relazione
   agli aumenti  intervenuti nel  costo della  vita in  base agli
   indici ISTAT, con deliberazione della Giunta regionale".
   
ARTICOLO 7

Dopo l'art.  12 della  LR 9  agosto 1978,  n. 52,  è inserito il
seguente art. 12 bis:

   "Art. 12 bis
   
   Il personale  delle diverse qualifiche, inviato in missione al
   seguito e  per collaborare  con dipendenti  di qualifica  più
   elevata   o    facenti   parte    di   delegazione   ufficiale
   dell'amministrazione,    può    essere    autorizzato,    con
   provvedimento  motivato,   a  fruire   dei  rimborsi  e  delle
   agevolazioni previste  per il  dipendente in missione di grado
   più elevato".
   
ARTICOLO 8

Dopo l'art. 12 bis è inserito il seguente art. 12 ter:

   "Art. 12 ter
   
   Al personale comandato in missione fuori sede è anticipata, a
   richiesta dell'interessato, una somma pari al 75 per cento del
   trattamento complessivo spettante per la missione".
   
ARTICOLO 9

Dopo l'art. 12 ter è inserito il seguente art. 12 quater:

   "Art. 12 quater
   
   Le modifiche  e le integrazioni introdotte agli artt. 3, 4, 6,
   11, 12, 12 bis e 12 ter hanno effetto dal 1 gennaio 1989".
   
ARTICOLO 10

Dopo l'art.  20 della  LR 9  agosto 1978,  n. 52,  è inserito il
seguente art. 20 bis:

   "Art. 20 bis
   
   Agli oneri  di spesa  derivanti dalla  presente  legge  si  fa
   fronte con  i fondi  di cui al capitolo n. 300 del bilancio di
   previsione per l'esercizio 1989.
   
Per gli  anni successivi,  l'onere farà carico ai corrispondenti
capitoli di bilancio".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 1 marzo 1989.

La presente  legge è  stata approvata dal Consiglio Regionale il
24-1-1989 ed  è stata vistata dal Commissario del Governo il 27-
2-1989.

Allegato A
Tabella di  corrispondenza tra le qualifiche regionali e i gruppi
di cui al DM 12-6-1979.

Qualifiche regionali	Gruppi di cui al DM 12-6-1979 
I:	8o 
II:	8o 
III:	7o 
IV:	6o 
V:	6o 
VI:	5o 
VII:	5o 
VIII:	4o 
I dir.:	4o 
II dir.:	4o

ENTE REGIONE
PERSONALE

