Istituto Regionale  per la Programmazione economica della Toscana
(IRPET). Autorizzazione  all'esercizio provvisorio  del  Bilancio
per l'anno finanziario 1989.

Il Consiglio Regionale ha approvato il 28-2-1989
Il Commissario del Governo ha apposto il visto il 31-3-1989
Il Presidente  della Giunta  Regionale promulga la seguente legge
regionale:

ARTICOLO UNICO

L'Istituto  Regionale   per  la  Programmazione  economica  della
Toscana (IRPET),  ai sensi  della LR  6-5-1977 n. 28 art. 100, in
quanto applicabile  all'IRPET, a seguito della richiesta avanzata
con  delibera   243  del   21  dicembre  1988  dal  Consiglio  di
Amministrazione,  è   autorizzato  a  gestire  provvisoriamente,
comunque non  oltre il  30 aprile  1989, il  Bilancio per  l'anno
finanziario 1989  già approvato dal Consiglio di Amministrazione
dell'IRPET con  delibera 242  del 21  dicembre 1988  e depositato
presso il Consiglio regionale, fin quando lo stesso sia approvato
con apposita  Legge Regionale  secondo gli  stati di previsione e
con le modalità previste dalla delibera di approvazione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente ai  sensi dell'articolo 28
dello Statuto  e dell'articolo  127 della  Costituzione entra  in
vigore il giorno stesso della sua pubblicazione.

Firenze, 6 aprile 1989.

La presente  legge è  stata approvata dal Consiglio Regionale il
28-2-1989 ed  è stata vistata dal Commissario del Governo il 31-
3-1989.



ORGANIZZAZIONI PUBBLICHE
PROGRAMMAZIONE
BILANCIO

