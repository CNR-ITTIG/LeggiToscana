Modifiche  alla   LR  12/87   -  Disciplina   delle  agevolazioni
finanziarie a  favore dell'associazionismo  artigiano ai  fini di
garanzia.

Il Consiglio Regionale ha approvato il 29-11-1988
Il Commissario del Governo ha apposto il visto il 2-1-1989
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 8 della L. R. 16/2/1987, n. 12 è modificato come segue:

   "Art. 8
   
   1. Sono  concessi al Consorzio, con provvedimento della Giunta
   regionale, secondo  le linee  e  le  direttive  contenute  nel
   Programma Regionale  di Finanziamento  di cui all'art. 7 della
   LR 17/2/1984, n. 13 e successive modificazioni, contributi per
   la gestione, con particolare riferimento alla realizzazione di
   iniziative e  programmi tesi  ad assicurare  una attività  di
   assistenza  tecnica   alle  cooperative,  di  aggiornamento  e
   formazione e  di informazione  tecnico -  finanziaria  diffusa
   sulle  attività   del  consorzio   e  delle  cooperative.  Il
   contributo  viene   determinato  per   l'anno   1988   in   L.
   350.000.000.
   
   2. Sono  concessi  alle  cooperative  artigiane  di  garanzia,
   limitatamente all'anno 1988, contributi in conto patrimonio di
   garanzia per  un importo  complessivo di  L.  350  milioni.  I
   suddetti  contributi  sono  erogati  con  deliberazione  della
   Giunta  regionale   proporzionalmente  al  volume  di  credito
   attivato da  ciascuna cooperativa  nell'anno 1986,  risultante
   dalla  relativa   documentazione  fornita  dagli  istituti  di
   credito."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 9 Gennaio 1989

La presente  legge è  stata approvata dal Consiglio Regionale il
29 Novembre  1988 ed è stata vistata dal Commissario del Governo
il 2 Gennaio 1989.



ARTIGIANATO
COOPERATIVE
FINANZIAMENTI

