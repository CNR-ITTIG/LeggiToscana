Interventi di edilizia rurale disciplinati dalla LR 10/79. Deroga
degli artt. 3 e 4 LR n. 74/84.

Il Consiglio Regionale ha approvato il 7-11-1989
Il Commissario del Governo ha apposto il visto il 7-12-1989
Il Presidente  della Giunta  Regionale promulga la seguente legge
regionale:

ARTICOLO UNICO

1. Nell'ambito geografico di applicazione della deliberazione del
Consiglio regionale  n. 296  del 19  luglio 1988 emanata ai sensi
dell'art. 12  della LR 29 giugno 1982, n. 52 e dell'art. 1 bis L.
8 agosto  1981, n.  431, è  consentito in  deroga all'art. 3, 4o
comma ed  all'art. 4,  4o comma della LR 31 dicembre 1984, n. 74,
il rilascio,  secondo quanto  previsto dalla LR 19 febbraio 1979,
n.  10   e  successive   modificazioni  e   integrazioni,   delle
concessioni edilizie  riguardanti progetti per i quali le domande
siano  state   presentate  in   data  antecedente   a  quella  di
pubblicazione  nel   Bollettino  Ufficiale   della  deliberazione
suddetta, fermo  restando quanto previsto dall'art. 7 della L. 29
giugno 1939,  n. 1497,  e dell'art. 6 della LR 29 giugno 1982, n.
52.

2. Nelle  medesime zone  è altresì  ammesso, dopo l'esperimento
favorevole di  tutte le  procedure di  legge, il  rilascio  delle
concessioni edilizie riguardanti interventi in agricoltura, per i
quali sia  stata presentata  domanda entro  la data  indicata  al
primo comma.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 14 dicembre 1989

La presente  legge è  stata approvata dal Consiglio Regionale il
7-11-1989 ed  è stata  vistata dal Commissario del Governo il 7-
12-1989.



EDILIZIA
AGRICOLTURA

