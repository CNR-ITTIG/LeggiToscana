Modifiche ed integrazioni alla LR 60/88. Norme per la limitazione
ed il recupero dei rifiuti.

Il Consiglio Regionale ha approvato il 26-7-1989
Il Commissario del Governo ha apposto il visto il 28-8-1989
Il Presidente  della Giunta  Regionale promulga la seguente legge
regionale:

ARTICOLO UNICO

1. L'art.  3, comma 4, punto III della LR 19 agosto 1988 n. 60 è
così modificato:  al posto  dell'espressione "in via lavorazione
del legno",  si sostituisce  l'espressione  "in  via  prioritaria
saranno considerati scarti solidi della lavorazione del legno".

2. Dopo  il comma  3 dell'art.  4 della  LR 19 agosto 1988, n. 60
sono inseriti i seguenti commi:

   "3 bis.  Ai sensi  dell'art. 6 lettera f) del DPR 10 settembre
   1982 n.  915, gli enti e le aziende di cui al 2o comma, devono
   approvare   specifici    programmi   di    finanziamento   per
   l'organizzazione dei servizi di raccolta differenziata.
   
   3 ter.  Nei bilanci degli enti e delle aziende di cui al comma
   precedente,   le    previsioni   finanziarie   relative   agli
   investimenti   ed   alla   spesa   corrente   necessaria   per
   l'organizzazione dei servizi di raccolta differenziata, devono
   essere almeno  pari ai mezzi finanziari che occorrerebbero per
   lo   smaltimento    dei   rifiuti    urbani   e   assimilabili
   corrispondenti  ai   quantitativi  di  raccolta  differenziata
   programmati per  l'anno di  esercizio del  bilancio stesso. Il
   costo dovrà  essere stimato  considerando le  condizioni  del
   servizio di  smaltimento dei  rifiuti urbani  di ogni  ente  o
   azienda, riferite allo stesso arco temporale".
   
3. Il  comma 5  dell'art. 4  della LR  19 agosto  1988 n.  60  è
sostituito dal seguente:

   "5. I  Comuni, entro  il  31/12/1989,  approvano  i  programmi
   comunali per  la preselezione,  relativi ad  un arco temporale
   minimo di un triennio".
   
4. Dopo  il comma 6 dell'art. 4 della LR 19 agosto 1988, n. 60 è
inserito il seguente comma:

   "6 bis.  A partire  dall'1/1/90, i comuni al di sopra di 5.000
   abitanti e  gli enti ed aziende che effettuano il servizio per
   conto  di   comuni  al   di  sopra   di  5.000  abitanti,  che
   risulteranno inadempienti rispetto a quanto stabilito ai commi
   3 ter  e 5  del presente articolo, non potranno essere oggetto
   di contributi  regionali ai  sensi della  presente  legge,  di
   altre leggi  e  programmi  regionali  aventi  per  oggetto  il
   finanziamento di opere pubbliche nel settore dello smaltimento
   dei rifiuti  urbani e  assimilabili, nonchè  di richieste  di
   finanziamento da  parte della  Regione ai  sensi della  L.  26
   aprile  1983   n.   130   relativa   al   Fondo   Investimenti
   Occupazione".
   
5. All'art.  10, comma  1 della  LR  19  agosto  1988  n.  60  il
riferimento all'articolo, 6 comma 4, del DPR 10 settembre 1982 n.
915, è sostituito con art. 6, comma 5, del DPR 10 settembre 1982
n. 915.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 settembre 1989

La presente  legge è  stata approvata dal Consiglio Regionale il
26-7-1989 ed  è stata vistata dal Commissario del Governo il 28-
8-1989.



RIFIUTI

