Partecipazione ed adesione Istituto del vino e dell'olio di oliva
di Toscana.

Il Consiglio Regionale ha approvato il 19-9-1989
Il Commissario del Governo ha apposto il visto il 9-10-1989
Il Presidente  della Giunta  Regionale promulga la seguente legge
regionale:

ARTICOLO 1

La  Regione   Toscana  promuove   la  costituzione   e  partecipa
all'attività dell'  "Istituto del  Vino e  dell'Olio d' Oliva di
Toscana" con  sede in Firenze, nell'ambito delle iniziative volte
alla promozione  ed allo sviluppo della ricerca e sperimentazione
delle produzioni  vitiolivicole tipiche  della Regione Toscana ai
sensi dell'art.  4 dello statuto nonchè dell'art. 77 del DPR 24-
7-1977 n. 616.

ARTICOLO 2

La Giunta  regionale è  impegnata  a  compiere  tutti  gli  atti
necessari a  perfezionare la  partecipazione della  regione  alla
costituzione  ed  al  funzionamento  dell'"Istituto  del  Vino  e
dell'Olio di Oliva di Toscana".

Fermo restando  la disciplina generale prevista dal Codice Civile
in materia di persone giuridiche private, la partecipazione della
Regione è  subordinata all'approvazione  dello statuto  da parte
del Consiglio regionale.

Lo statuto dovrà assicurare, ai sensi dell'art. 57 dello statuto
regionale, la  prevalente partecipazione  della Regione  e  degli
Enti locali.

I rappresentanti  della Regione  nell'Istituto sono  nominati dal
Consiglio regionale, in modo da rappresentarvi le minoranze.

ARTICOLO 3

Per il  concorso della  Regione alla  costituzione del  Fondo  di
dotazione  dell'istituto   del  vino  e  dell'olio  di  oliva  è
autorizzata  la  spesa  di  L.  250.000.000  (duecento  cinquanta
milioni).

La Regione eroga un contributo per il funzionamento dell'istituto
determinato, per l'esercizio 1989, in Lire 220.000.000.

ARTICOLO 4

Al finanziamento  delle somme  derivanti dall'art. 3, si provvede
mediante la variazione di bilancio che segue, per analogo importo
di competenza e di cassa:

Spesa in diminuzione
cap. 50060
   Fondo globale per il finanziamento di spese
   per ulteriori  programmi i  sviluppo (spese
   di investimento)                                L. 470.000.000

Spese di nuova istituzione
Cap. 20220
   Fondo di  dotazione iniziale  dell'istituto
   del Vino  e dell'Olio  d' Oliva  di Toscana
   (LR ......)                                     L. 250.000.000

Cap. 20230
   Finanziamento annuale all'istituto del Vino
   e  dell'Olio  d'  Oliva  di  Toscana  (  LR
   .......)                                        L. 220.000.000

Totale di nuova istituzione                        L. 470.000.000

Agli  oneri  per  gli  esercizi  successivi  si  provvederà  con
relativa legge di Bilancio.

La presente  legge è  pubblicata sul  Bollettino Ufficiale della
regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 ottobre 1989

La presente  legge è  stata approvata dal Consiglio Regionale il
19-9-1989 ed  è stata  vistata dal  Commissario del Governo il 9
ottobre 1989



ORGANIZZAZIONI PUBBLICHE
PRODOTTI AGRICOLI
PARTECIPAZIONI REGIONALI

