Interventi finanziari  a favore aziende di trasporto per il saldo
dei contributi di esercizio dell'anno 1985.

Il Consiglio Regionale ha approvato il 29-11-1988
Il Commissario del Governo ha apposto il visto il 2-1-1989
Il Presidente  della Giunta  Regionale promulga la seguente legge
regionale:

ARTICOLO UNICO

Al fine  di consentire  l'erogazione del  saldo dei contributi di
esercizio relativi  all'anno 1985  a favore  delle aziende  CAP -
Prato, COPIT  - Pistoia, LAZZI - Firenze, SITA - Firenze, e TRAIN
- Siena  la Regione  provvede con interventi finanziari in attesa
della contrazione  dei mutui  previsti dal  DL 9/12/1986  n. 833,
convertito con modificazioni nella legge 6/2/1987 n. 18.

La Giunta  Regionale provvede,  con proprio  atto ad erogare alle
suddette aziende l'importo spettante.

Al recupero  da parte  della Regione  del finanziamento  concesso
sarà provveduto al momento della concessione dei mutui di cui 2o
comma dell'art.  1 del citato DL 9/12/86 n. 833, mediante rivalsa
sulle  somme   spettanti  alle  aziende  ATAM  -  Arezzo,  CAT  -
Sansepolcro, CLAP - LUCCA, LFI - Arezzo e Brunellesca - Firenze.

Al finanziamento del presente provvedimento, si provvede mediante
la  seguente   variazione  da   apportare  in   analogo  importo,
competenza e  cassa, agli stati previsionale nell'entrata e della
spesa del bilancio 1988:

Entrata in aumento
Cap. 33150
   (modificato con  la  seguente  descrizione)
   Recupero somme  anticipate alle  Aziende di
   Trasporto ai  sensi della LR 3/2/87, n. 8 e
   della LR ...                                  L. 3.000.000.000

Spesa in aumento
Cap. 12360
   (modificato con  la  seguente  descrizione)
   Anticipazione  di  somme  alle  Aziende  di
   Trasporto ai  sensi della LR 3/2/87, n. 8 e
   della LR ...                                  L. 3.000.000.000

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetta di osservarla
e farla osservare come legge della Regione Toscana.

Firenze, 9 Gennaio 1989.

La presente  legge è  stata approvata dal Consiglio Regionale il
29 Novembre  1988 ed è stata vistata dal Commissario del Governo
il 2 Gennaio 1989.



TRASPORTI
FINANZIAMENTI

