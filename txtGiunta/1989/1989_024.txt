Proroga dei  termini del procedimento di formazione del programma
regionale per  la formazione  professionale indicati  all'art.  5
della LR 21/2/1985, n. 16, limitatamente all'anno 1989.

Il Consiglio Regionale ha approvato il 7-3-1989
Il Commissario del Governo ha apposto il visto l'8-4-1989.
Il Presidente  della Giunta  Regionale promulga la seguente legge
regionale:

ARTICOLO 1

1. Il  termine del  28 febbraio  stabilito dall'art.  5,  secondo
comma della  LR 21  febbraio 1985,  n. 16  (per la  presentazione
dello  schema  di  programma  da  parte  della  Giunta  regionale
all'esame delle Province, nonchè delle proposte presentate dagli
altri soggetti  per le attività da autorizzare e riconoscere) è
prorogato al 15 maggio 1989.

2. Le  osservazioni e le proposte di intervento delle province di
cui all'art.  5, secondo comma devono essere fatte pervenire alla
Giunta regionale entro il 30 giugno 1989.

3. Il  parere della  Commissione regionale  per l'impiego  di cui
all'art, 5,  secondo comma  devono essere  fatte  pervenire  alla
Giunta regionale entro il 30 giugno 1989.

3. Il  parere della  Commissione regionale  per l'impiego  di cui
all'art.  5,  quarto  comma  deve  essere  espresso  alla  Giunta
regionale entro il 15 settembre 1989.

4. La  Giunta  regionale  trasmette  al  Consiglio  regionale  la
proposta di  programma, di  cui all'art. 5 quarto comma, entro il
30 settembre 1989.

5. Il  termine per  l'approvazione del programma regionale di cui
all'art. 5, quinto comma, è prorogato al 10 novembre 1989.

ARTICOLO 2

Le proposte  già presentate  entro il  28 febbraio 1989 ai sensi
del 2o  comma dell'art.  5 della  LR 21/2/1985,  n. 16  da  altri
soggetti per  le attività  da autorizzare e riconoscere, possono
essere ripresentate  entro il termine del 15 maggio 1989, al fine
di risultare  conformi alle  prescrizioni del programma regionale
per  la  Formazione  Professionale  1989/1991  e  sue  successive
integrazioni.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente legge dichiarata urgente ai sensi dell'art. 127 della
Costituzione  entra   il  vigore   il  giorno  stesso  della  sua
pubblicazione.

Firenze, 17 aprile 1989

La presente  legge è  stata approvata dal Consiglio Regionale il
7-3-1989 ed  è stata  vistata dal Commissario del Governo l'8-4-
1989.



FORMAZIONE

