Anticipazione somme  ai commissari ad acta di cui al DL 5-10-1993
n. 398.

Il Consiglio Regionale ha approvato il 16-11-1993
Il Commissario del Governo ha apposto il visto il 14-12-1993
Il Presidente  della Giunta  Regionale promulga la seguente legge
regionale:

ARTICOLO 1

1.  Il   Presidente   della   Giunta   regionale,   su   conforme
deliberazione della  giunta stessa,  al  fine  di  assicurare  la
realizzazione  delle   opere  e  delle  attività  di  protezione
dell'ambiente mediante  le procedure previste dall'art. 16 del DL
5-10-1993   n.   398,   può   disporre   con   proprio   decreto
l'anticipazione a  favore del  commissario ad  acta  delle  somme
necessarie per  l'organizzazione ed il funzionamento dell'ufficio
del commissario  medesimo, ivi  comprese quelle per le indennità
di carica  e le  trasferte, nonché  per ogni altra spesa che non
trovi copertura nel finanziamento del progetto.

2. L'accredito   al  commissario ad  acta delle  somme di  cui al
primo comma  e l'impiego  delle somme  stesse avviene  secondo la
disciplina  di  cui  alla  LR  4-12-1976,  n.  73,  e  successive
modifiche.

ARTICOLO 2

1. Le  spese liquidate  dal commissario ad acta nell'ambito delle
anticipazioni di  cui all'art.  1, per  gli oggetti ivi previsti,
sono poste  a carico  dell'ente per il compimento dei cui atti è
stato disposto il commissariamento.

2. L'addebito   di  cui  al  comma  precedente  è  disposto  con
deliberazione della Giunta regionale, su proposta del commissario
ad acta.

3. Qualora  il commissario  operi per il compimento degli atti di
un consorzio  o di  altra  forma  associativa  tra  enti  locali,
l'addebito può  essere disposto  nei confronti  dei singoli enti
associati, in proporzione alla quota di partecipazione ovvero, in
via  subordinata,   al  numero   dei  residenti  nell'ambito  del
territorio degli enti locali interessati.

4. Le  deliberazioni di  cui al secondo comma sono assunte con la
periodicità  stabilita   dalla  Giunta  regionale  e  dispongono
altresì in  ordine alle  modalità del recupero delle spese, per
le quali  può essere  prevista una  rateizzazione massima di due
anni senza interessi.

ARTICOLO 3

Per l'attuazione  della presente  legge sono disposte le seguenti
variazioni da apportarsi agli stati di previsione di competenze e
cassa del bilancio del corrente esercizio:

Parte 1 - Entrata di nuova istituzione

Cap. 24550
   "Rimborso da  parte degli  Enti delle spese
   sostenute    dalla     Regione    per     i
   Commissariamenti ad acta di cui all'art. 13
   del DL 5-10-93 n. 398"
   competenza                                       2.000.000.000
   
Parte 2 - Spesa di nuova istituzione

Cap. 12655
   "Spese per  i commissariamenti  ad acta  di
   cui all'art. 13 del DL 5-10-93 n. 398 ".
   competenza                                       2.000.000.000
   cassa                                            2.000.000.000
   
in diminuzione

Cap. 50280
   Fondo di Riserva di cassa
   cassa                                            2.000.000.000
   
Le spese  di cui  al cap.  12655 sono  dichiarate obbligatorie ai
sensi e  per gli  effetti di cui all'art. 93 della LR 6-5-1977 n.
28.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze. 17 dicembre 1993.

La presente   legge è stata approvata dal Consiglio Regionale il
16-11-1993 ed è stata vistata dal Commissario del Governo il 14-
12-1993.



TUTELA AMBIENTALE
ORGANI

