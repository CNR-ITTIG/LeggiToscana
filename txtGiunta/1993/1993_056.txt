LR 7-7-92  n. 31.  Disciplina del controllo sugli atti degli enti
locali. Modifiche ed integrazioni.

Il Consiglio Regionale ha approvato il 19-7-1993
Il Commissario del Governo ha apposto il visto il 7-8-1993
Il Presidente  della Giunta  Regionale promulga la seguente legge
regionale:

ARTICOLO 1
(Modifiche dell'articolo 29, comma 2)

1. Il  secondo comma  dell'articolo 29  della LR 31/1992 è così
sostituito:

2. Gli  atti dichiarati  immediatamente eseguibili  sono  inviati
all'organo di controllo entro cinque giorni dall'adozione.

ARTICOLO 2
(Modifiche dell'articolo 30)

1. L'articolo 30 della LR 31/1992 è così sostituito:

   "Art. 30
   
   1. Gli  atti sono  inviati all'organo  di  controllo  a  mezzo
   servizio  postale  ovvero  consegnati  a  mano  da  incaricati
   dell'ente.
   
   2. la  data di invio è attestata, con apposita dichiarazione,
   dal segretario  dell'ente in  calce all'elenco  descrittivo di
   cui al successivo terzo comma.
   
   3. Gli  atti sono  inviati al  controllo  accompagnati  da  un
   elenco descrittivo  in duplice  copia, nel quale sono altresì
   indicati i documenti allegati a ciascuno degli atti medesimi."
   
ARTICOLO 3
(Modifiche dell'articolo 31)

1. Il terzo comma dell'articolo 31 è così sostituito:

   "3. Nel  protocollo vengono riportati, per gli atti pervenuti,
   i seguenti elementi:
   
   a) estremi dell'atto;
   b) data  di invio  dell'atto, attestata  ai sensi  del 2o e 3o
      comma dell'articolo 30;
   c) data di ricevimento dell'atto."
   
ARTICOLO 4
(Modifiche dell'articolo 35)

1. Il  quinto e  sesto comma  dell'art. 35  della LR 31/1992 sono
così sostituiti:

   "5. I  termini di  cui al  primo e,  limitatamente al bilancio
   preventivo, al  secondo comma  possono essere  interrotti, per
   una  sola   volta,  quando   l'organo  di  controllo  richieda
   chiarimenti  o  elementi  integrativi  di  giudizio  ai  sensi
   dell'articolo 36.
   
   6. In  tali  casi  i  termini  ricominciano  a  decorrere  dal
   ricevimento dei  chiarimenti o  degli elementi  integrativi di
   giudizio."
   
ARTICOLO 5
(Modifiche dell'articolo 36)

1. Il  secondo e  terzo comma  dell'articolo 36  della LR 31/1992
sono così sostituiti:

   "2. La  relativa  deliberazione  è  adottata  dall'organo  di
   controllo e  portata a  conoscenza dell'ente  interessato  nei
   termini di cui al primo e secondo comma dell'art. 35.
   
   3. I  chiarimenti e  gli  elementi  integrativi,  adottati  in
   conformità  con   l'ordinamento   dell'ente,   sono   inviati
   all'organo di  controllo, a pena di decadenza dell'atto, entro
   90 giorni  dalla data  di ricevimento della richiesta. La data
   di ricevimento è attestata dal segretario dell'ente nell'atto
   in  cui   vengono  adottati   i  chiarimenti  e  gli  elementi
   integrativi."

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 11 agosto 1993

La presente  legge è  stata approvata dal Consiglio Regionale il
19 luglio  1993 e vistata dal Commissario del Governo il 7 agosto
1993.



ENTI TERRITORIALI
CONTROLLI

