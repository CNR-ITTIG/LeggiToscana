Modifiche della  LR 29/5/1980, n. 77 relativa a norme concernenti
le associazioni  di produttori  agricoli nella Regione e relative
unioni.

Il Consiglio Regionale ha approvato il 16-11-1993
Il Commissario del Governo ha apposto il visto il 15-12-1993
Il Presidente  della Giunta  Regionale promulga la seguente legge
regionale:

ARTICOLO 1

L'art. 7 della legge 29/5/1980 n. 77 è così sostituito:

   "Art. 7
   (Aiuti a favore delle Associazioni di produttori agricoli)
   
   La  Regione  Toscana  può  concedere  aiuti  finanziari  alle
   Associazioni riconosciute  ai sensi  dell'art. 3,  al fine  di
   incoraggiarne la  costituzione ed  agevolarne il funzionamento
   amministrativo, nella  misura e  con i  criteri  previsti  dai
   Regg. CEE  n. 1360/78  e n. 1760/87 e successive modificazioni
   ed integrazioni, dagli artt. 9 e 10 della legge 20/10/1978, n.
   674 e dalla presente legge.
   
   La Regione  può concedere  anticipazioni fino  al  50%  degli
   aiuti  spettanti   in  ordine   a  quanto  indicato  al  comma
   precedente, sulla  base dei programmi e dei costi del bilancio
   preventivo. Per  il raggiungimento  delle finalità  di cui al
   primo comma  dell'art. 10  della legge  20/10/78  n.  674,  il
   Consiglio regionale,  su proposta  della Giunta, può erogare,
   sulla base  di  programmi  annuali,  contributi  nella  misura
   massima del 50% delle spese riconosciute ammissibili.
   
   La proposta  della Giunta  regionale è  adottata  sentito  il
   Comitato di cui all'art. 9 della presente legge".
   
ARTICOLO 2

Dopo l'art.  7 della  LR 29/5/1980  n. 77 è inserito il seguente
art. 7 bis:

   "Art. 7 bis
   (Anticipazione regionale dei finanziamenti)
   
   1. La  Regione può anticipare ai sensi dell'art. 137 della LR
   6/5/1977 n.  28, i  finanziamenti necessari per la concessione
   degli aiuti  finanziari previsti  al  primo  e  secondo  comma
   dell'art. 7.
   
   2. A  partire dall'anno  di  funzionamento  che  inizia  il  1
   gennaio 1992  possono essere  ammesse a  godere della suddetta
   anticipazione le  Associazioni dei produttori per le quali sia
   stata riconosciuta  ammissibile la  richiesta  di  concessione
   dell'aiuto e  determinato il  relativo importo, secondo quanto
   indicato agli articoli 7 e 8, che siano in grado di dimostrare
   di avere  effettuato, o  di  avere  in  corso  di  attuazione,
   direttamente o  mediatamente, l'immissione  sul mercato di una
   quota della produzione, proveniente dai produttori associati.
   Tale quota  dovrà essere  almeno pari al 5% per il terzo anno
   di funzionamento  e al  10% per il quarto e per il quinto anno
   di funzionamento  rispetto alla  quantità di prodotto che era
   necessaria per  ottenere il  riconoscimento alla  data in  cui
   tale riconoscimento è stato ottenuto.
   
   3. Tale dimostrazione sarà effettuata:
   
   a) nel  caso di  immissione sul mercato tramite l'Associazione
      mediante le  risultanze del registro di carico e scarico di
      cui alla lettera g) del secondo comma dell'art. 5;
   b) nel  caso in  cui   l'Associazione  sia    intervenuta  nel
      processo di  immissione sul  mercato mediante la stipula di
      contratti, con  acquirenti e  grossisti o utilizzatori, per
      conto dei  produttori associati, mediante copia autenticata
      dei contratti medesimi;
   c) le  quantità di  prodotto commercializzato  secondo le due
      ipotesi di  cui alle  lettere a) e b) possono cumularsi per
      il raggiungimento della quota complessiva prevista.
   
   4.  Le   condizioni  sopra  stabilite  devono  essere  attuate
   nell'anno di  funzionamento precedente  a quello  per il quale
   viene  richiesto   e   concesso   l'aiuto   o   nell'anno   di
   funzionamento medesimo.
   
   5. Le  condizioni previste  al secondo  comma non si applicano
   alle anticipazioni  relative  alle  richieste  di  concessione
   dell'aiuto  per  i  primi  due  anni  di  funzionamento  delle
   Associazioni ".
   
ARTICOLO 3

Dopo il  terzo comma  dell'art. 13  della LR 29/5/1980 n. 77 sono
aggiunti i seguenti quarto e quinto comma:

   "4. Agli  oneri derivanti dall'applicazione dell'art. 7 bis si
   provvede, per l'anno 1993, con i fondi allocati sul cap. 24995
   mediante la  seguente  variazione  di  bilancio,  per  analogo
   importo di competenza e di cassa:
   
   Spesa in diminuzione
   
   Cap. 13075
       Contributi Servizi  Sviluppo Agricolo e
       Sistema Informativo  Agricolo Nazionale
       2.000.000.000
       
   Agli   oneri    per   gli   esercizi   successivi,   derivanti
   dall'applicazione dell'art.  7  bis,  si  provvederà  con  la
   relativa legge di bilancio ".
   
   Spesa in aumento
   
   Cap. 24995
       Contributi   associazioni    produttori
       agricoli e  loro unioni (L. 20/10/78 n.
       674  art.   9  e   LR  29/5/80  n.  77)
       2.000.000.000
       
   5.  Agli   oneri  per   gli  esercizi   successivi,  derivanti
   dall'applicazione dell'art.  7  bis,  si  provvederà  con  la
   relativa legge di bilancio".

La presente  legge è  pubblicata sul  Bollettino Ufficiale della
Regione. È  fatto obbligo  a chiunque  spetti di osservarla come
legge della Regione Toscana.

Firenze, 20 dicembre 1993.

CHITI

La presente  legge è  stata approvata dal Consiglio Regionale il
16/11/1993 ed  è stata  vistata dal  Commissario del  Governo il
15/12/1993.



ORGANIZZAZIONI PUBBLICHE
AGRICOLTURA
FINANZIAMENTI

