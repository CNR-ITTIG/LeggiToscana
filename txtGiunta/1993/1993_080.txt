LR  2   settembre  1992   n.   42.   Esercizio   delle   funzioni
amministrative in  materia di  assistenza  sociale.  Proroga  dei
termini di scadenza.

Il Consiglio Regionale ha approvato il 28-9-1993
Il Commissario del Governo ha apposto il visto il 28-10-1993
Il Presidente  della Giunta  Regionale promulga la seguente legge
regionale:

ARTICOLO 1

1. Il  comma 4  dell'art. 5  della LR  2 settembre 1992, n. 42 è
sostituito dal seguente:

   "4. Al fine di delineare in modo coordinato il contenuto delle
   convenzioni, il  Consiglio regionale  approva nel rispetto dei
   tempi previsti dall'art. 32 uno schema tipo di convenzione per
   la gestione associata da inviare ai Comuni".
   
ARTICOLO 2

L'art. 32  della LR  2 settembre  1992, n.  42 è  sostituito dal
seguente:

   "Art. 32
   (Termini attuativi della presente legge)
   
   1. Le convenzioni tra i comuni che intendono associarsi devono
   essere stipulate entro il 28 febbraio 1994.
   
   2. Entro  lo stesso  termine, i comuni associati che intendono
   attribuire  o   confermare  la  gestione  delle  attività  di
   assistenza sociale alla USL, adottano i relativi provvedimenti
   deliberativi di attribuzione.
   
   3. Il  primo Piano  regionale per  l'assistenza sociale di cui
   alla presente legge è approvato dal Consiglio regionale entro
   il 31  dicembre 1993.  A tal fine la Giunta regionale provvede
   ad inoltrare  la relativa  proposta al Consiglio entro il mese
   di ottobre 1993.
   
   4. A decorrere dal 15 dicembre 1994 e con cadenza annuale, nel
   rispetto dei  termini della procedura di programmazione di cui
   all'art.  9,   comma  1,  i  comuni  possono  provvedere  alla
   variazione delle modalità di gestione adottate".

La presente  legge è  pubblicata sul  Bollettino Ufficiale della
Regione. È  fatto obbligo  a chiunque  spetti di osservarla come
legge della Regione Toscana.

Firenze, 4 novembre 1993.

La presente  legge è  stata approvata dal Consiglio Regionale il
28-9-1993 ed  è stata vistata dal Commissario del Governo il 28-
10-1993.



ENTI TERRITORIALI
ASSISTENZA SOCIALE

