Disciplina delle  attività  extraimpiego  dei  dipendenti  della
Regione Toscana.

Il Consiglio Regionale ha approvato il 30-11-1993
Il Commissario del Governo ha apposto il visto il 28-12-1993
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. In  attuazione dell'art. 58 del Decreto Legislativo 3 febbraio
1993, n. 29, la presente legge disciplina criteri e modalità per
lo svolgimento  di attività  extraimpiego dei  dipendenti  della
Regione.

ARTICOLO 2
(Incompatibilità)

1. Il dipendente non può esercitare alcun commercio, industria o
professione, nè  assumere impieghi  alle dipendenze dei privati,
enti pubblici o incarichi professionali retribuiti.

2. Il  dipendente non può assumere cariche in società, eccezion
fatta per le società sportive ricreative e culturali il cui atto
costitutivo preveda  che gli  utili siano interamente reinvestiti
nella società  per  il  perseguimento  esclusivo  dell'attività
sociale, e per le società cooperative.

3. Sono  fatte salve le eccezioni e i limiti di cui al successivo
art. 4.

ARTICOLO 3
(Attività di manifestazione del pensiero)

1. Sono  consentite le attività saltuarie che, a norma dell'art.
21 della  costituzione, concretano  la libera  manifestazione del
proprio pensiero con le parole, lo scritto ed ogni altro mezzo di
diffusione, ancorchè comportino un compenso.

2. I  compensi percepiti  per le  attività di cui al primo comma
sono  comunicati   ai  fini   dell'anagrafe   delle   prestazioni
extraimpiego di cui all'art. 10.

ARTICOLO 4
(Attività extraimpiego)

1. Nei  limiti e alle condizioni di cui agli articoli seguenti la
Regione può:

a) assegnare  al dipendente incarichi professionali retribuiti in
   rappresentanza o per conto della regione stessa;
b) autorizzare  il dipendente  ad assicurare  incarichi saltuari,
   ancorchè retribuiti, per conto di privati o di enti pubblici;
c) autorizzare  il dipendente  ad assumere  cariche in società a
   capitale pubblico o a partecipazione pubblica.

2. è  comunque esclusa l'assunzione delle cariche di Presidente,
Vice  -   Presidente,  Amministratore   unico  o  delegato  e  di
Presidente del  Collegio dei  Revisori  di  Società  a  capitale
pubblico o a partecipazione pubblica, di aziende di enti locali e
di consorzi fra questi.
è inoltre  esclusa l'assunzione di cariche in organi di società
a  capitale   pubblico  o   parzialmente  pubblico  di  rilevante
dimensione economica.

3. La  facoltà del  dipendente di  assumere cariche  in società
sportive ricreative  e culturali  e in  società  cooperative  è
subordinata alla non rilevante dimensione economica delle stesse.

4. La  Giunta Regionale  individua  con  apposito  regolamento  i
parametri di  definizione della  rilevanza economica  di  cui  ai
precedenti commi  tenendo conto  per quanto attiene alle società
cooperative, della  opportunità di  valutare oltre la dimensione
finanziaria  anche   la   natura   della   società   cooperativa
evidenziando le particolari esigenze delle cooperative di consumo
e di quelle di abitazione.

ARTICOLO 5
(Limite annuo dei compensi)

1.  Fermo   restando  l'ordine   delle  competenze  degli  organi
regionali, agli  incarichi e  alle cariche  di cui  all'art. 4 si
accede:

a) mediante  atto di  nomina o  di designazione in rappresentanza
   della Regione,  secondo  quanto  previsto  dalla  legislazione
   vigente;
b) mediante atto di autorizzazione negli altri casi.

2. Tutti  gli incarichi  e le  cariche di cui al comma precedente
non  possono  comportare  complessivamente  un  compenso  annuale
superiore al  30% del trattamento economico complessivo spettante
al  dipendente   di  qualifica   più  elevata   dell'ordinamento
regionale.
Per i  dipendenti inquadrati  in qualifiche inferiori il compenso
sopra indicato non può superare il 50% del trattamento economico
in godimento.
Sono esclusi  da tale  limitazione gli  emolumenti  derivanti  da
incarichi assegnati,  su richiesta  nominativa,  da  Università,
Istituti di  Ricerca  nominativa,  da  Università,  Istituti  di
Ricerca Scientifica,  Amministrazioni Centrale  e Comunitaria, in
quanto compatibili con la presente legge.

3. Nel  caso di  compenso eccedente,  riferito  ad  incarichi  di
rilevante  entità,  l'atto  di  nomina,  di  designazione  o  di
autorizzazione indica il periodo occorrente al suo riassorbimento
entro il  predetto limite  del 30%.  Tale periodo non può essere
superiore a 3 anni.

4.  Gli   atti  di   cui  al  presente  articolo  sono  trasmessi
trimestralmente al Consiglio regionale.

5. Gli  atti  medesimi  possono  essere  revocati,  nel  rispetto
dell'art. 62  dello  Statuto  per  i  dipendenti  del  Consiglio,
qualora la relativa attività non risulti più conciliabile con i
compiti  d'ufficio  o  risulti in  contrasto con  le norme  della
presente legge.

ARTICOLO 6
(Albi)

1. Le  nomine o  le designazioni  da  parte  della  Regione  sono
effettuate tra  i dipendenti iscritti in appositi albi, istituiti
presso la Giunta regionale, riguardanti partitamente:

a) rappresentanti    in  enti,  istituti,  società,  fondazioni,
   comitati e altri organi collegiali;
b) revisori dei conti presso le UUSSLL, aziende e istituzioni;
c) commissioni  giudicatrici di  concorso e  di esame  presso  la
   Regione, Unità Sanitarie Locali ed Enti Locali;
d) docenze  presso le  scuole o  corsi organizzati  o  finanziati
   dalla Regione;
e) progettazione,  direzione,  contabilizzazione  e  collaudo  di
   opere pubbliche;
f) altri incarichi.

2. La Giunta regionale definisce tempi, modalità e requisiti per
l'iscrizione agli Albi con provvedimento da adottare entro 3 mesi
dalla entra in vigore della presente legge e da pubblicare sul BU
della Regione.

3. I  dipendenti interessati  all'iscrizione negli albi di cui al
presente articolo  devono presentare  domanda al presidente della
Giunta regionale,  dichiarando i  requisiti  professionali  e  le
esperienze acquisite.

4.  L'avvenuta   iscrizione  o   il   diniego   sono   comunicati
all'interessato entro  60 giorni  dalla scadenza  del termine  di
presentazione della domanda.

5. Gli albi sono compilati per ordine alfabetico e aggiornati con
periodicità annuale, tenuto conto, fra l'altro, delle successive
variazioni dei  requisiti professionali  che gli interessati sono
tenuti a dichiarare.

6. Copia  degli albi  e dei successivi aggiornamenti è trasmessa
tempestivamente al  Consiglio  regionale,  anche  ai  fini  delle
nomine e designazioni di competenza.

ARTICOLO 7
(Atti di nomina e di designazione)

1. L'organo regionale competente ad adottare gli atti di nomina o
designazione di  cui all'art. 5, lett. a) valuta preventivamente,
ai fini  della conciliabilità  dell'incarico con  l'espletamento
dei compiti d'ufficio, i seguenti elementi:

- natura e durata dell'incarico;
- tempi e modi di espletamento;
- connessione con le competenze della Regione e con i compiti del
  dipendente;
- intervento finanziario della Regione;
- sussistenza di altri incarichi o autorizzazioni.

2. Le  nomine  e  le  designazioni  sono  effettuate  in  base  a
valutazione di  professionalità  e  rispettando  i  principi  di
rotazione  e   di  pari  opportunità.  I  relativi  atti  devono
dichiarare la  conciliabilità degli  elementi di  cui  al  primo
comma con  il regolare   svolgimento  dei  compiti  d'ufficio  ed
escludere il  contrasto tra l'attività da svolgere e le funzioni
di direzione,  vigilanza, controllo  e programmazione  esercitate
dal dipendente per conto della Regione.

3. Nei  confronti dei soggetti nominati o designati negli enti di
cui alle lett. a) e b) dell'art. 6 si applica la LR 8 marzo 1979,
n. 11,  e la  LR 29 agosto 1983, n. 68, limitatamente all'obbligo
di presentazione del curriculum.

ARTICOLO 8
(Atti di autorizzazione)

1. L'assunzione  degli incarichi  e delle cariche di cui all'art.
4,  lett.  b)  e  c)  ha  carattere  eccezionale  e  deve  essere
previamente autorizzata dalla Giunta regionale.

2. La  relativa domanda  è corredata  da tutti  gli elementi  di
valutazione di  cui al  precedente art.  7, comma  1, forniti dal
dipendente sotto  la propria  responsabilità. La Giunta provvede
entro il termine di 60 giorni.

3. L'atto  di autorizzazione  deve dichiarare  la conciliabilità
degli elementi  indicati al  1o comma dell'art. 7 con il regolare
svolgimento dei  compiti  d'ufficio ed escludere il contrasto tra
l'attività da  svolgere con  i compiti  della Regione  e con  le
funzioni di  direzione,  vigilanza,  controllo  e  programmazione
svolte dal dipendente per conto della Regione.

ARTICOLO 9
(Collaudi e verifiche)

1. Non sono ammessi atti di nomina, designazione o autorizzazione
di dipendenti per il collaudo di:

a) opere  pubbliche per  le quali  l'ente locale  abbia chiesto e
   ottenuto, a  norma dell'art.  3 della  LR  27-2-1975,  n.  18,
   l'assistenza degli  Uffici della  Regione anche  per una delle
   seguenti      attività:       progettazione,       direzione,
   contabilizzazione e assistenza ai lavori;
b) opere  per le quali l'ente locale può provvedere direttamente
   a  norma   dell'art.  3   della  citata  legge  regionale  con
   esclusione di quelle prive di finanziamento regionale;

2. Non  sono parimenti  ammessi atti  di nomina,  designazione  o
autorizzazione per  le attività  riguardanti piani,  verifiche e
controlli,   comunque    denominati,   relative   ad   opere   di
disinquinamento ambientale.
Sono  eccezionalmente   ammissibili  atti  di  nomina  di  natura
commissariale,   temporalmente    definiti   e   finalizzati   al
perseguimento di  specifici  obiettivi  di  interesse  regionale,
fermi restando  i limiti dei compensi di cui al precedente art. 5
comma 2.

ARTICOLO 10
(Anagrafe delle prestazioni)

1.  è   istituita  presso   la  Giunta   regionale   un'anagrafe
nominativa, da  aggiornare  annualmente,  in  cui  devono  essere
indicati tutti  gli incarichi  e le attività extraimpiego svolte
dai dipendenti regionali, nonchè i relativi compensi.

2. Entro  il 31  gennaio di  ogni anno  il dipendente interessato
deve documentare l'entità dei compensi effettivamente percepiti,
pena la decadenza della nomina, designazione o autorizzazione.

3. Ove  il compenso  risultasse difforme da quello previsto negli
atti di  cui al  1o comma dell'art. 5 la Giunta rideterminata, se
del caso, il periodo occorrente al riassorbimento dell'eccedenza.

4. Entro  il mese di febbraio di ogni anno copia dell'anagrafe è
trasmessa  al   Consiglio  regionale   per  le   valutazioni   di
competenza.

ARTICOLO 11
(Decadenza)

1. Il dipendente che assuma un incarico in violazione delle norme
della presente  legge è  dichiarato decaduto  dall'impiego se la
situazione  di   incompatibilità  non  cessa  entro  il  termine
indicato in apposita diffida.
Sono fatte salve, comunque, le sanzioni disciplinari.

ARTICOLO 12
(Norme transitorie)

1. Entro  il termine  di tre  mesi dall'entrata  in vigore  della
presente legge  la Giunta regionale provvede alla revisione delle
nomine,  designazioni   e   autorizzazioni   per   le   attività
extraimpiego  in   essere,  riducendole  nei  limiti  di  cui  ai
precedenti articoli.

2. Nel  caso di  compensi o indennità eccedenti, nell'anno 1992,
il limite del 30% del trattamento economico complessivo spettante
al dipendente  interessato, la  Giunta provvede  alla  necessaria
riduzione delle  attività  e  alla  determinazione  del  periodo
occorrente al riassorbimento dell'eccedenza.

3 Qualora  il dipendente,  alla data  di entrata  in vigore della
presente legge, ricopre un solo incarico, riferibile ad uno degli
albi indicati all'art. 6, lett. a, b, d, e, f, si prescinde dalla
relativa nomina  o  designazione,  ai  fini  dell'attuazione  del
criterio della rotazione di cui all'art. 7.

4. Gli  atti adottati  a norma  dei comma 1 e 2 sono trasmessi al
Consiglio regionale.

ARTICOLO 13
(Abrogazione)

è abrogato l'art. 92 della LR 21 agosto 1989, n. 51, concernente
Testo unico delle leggi sul personale.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 30 dicembre 1993

CHITI

La presente  legge è  stata approvata dal Consiglio Regionale il
30-11-1993 ed è stata vistata dal Commissario del Governo il 24-
12-1993.



ENTE REGIONE
PERSONALE

