Modifica della LR 5/9/1993, n. 48 "Procedura per l'esame da parte
della Regione  dei piani  di risanamento  di cui  al DPCM 1 marzo
1991 per l'adeguamento ai limiti massimi di esposizione al rumore
negli ambienti abitativi e nell'ambiente esterno.

Il Consiglio Regionale ha approvato il 14-9-1993
Il Commissario del Governo ha apposto il visto il 11-10-1993
Il Presidente  della Giunta  Regionale promulga la seguente legge
regionale:

ARTICOLO UNICO

1. Il  secondo comma  dell'art. 2  della LR  5 agosto  1883 n. 48
"Procedure per  l'esame da  parte  della  Regione  dei  piani  di
risanamento di  cui al  DPCM 1  marzo 1991  per l'adeguamento  ai
limiti massimi  di esposizione al rumore negli ambienti abitativi
e nell'ambiente esterno" è sostituito dal seguente:

   "2. I  piani di  cui all'art.  1 devono  contenere  tutti  gli
   elementi di  valutazione individuati con delibera della Giunta
   Regionale adottata in esecuzione della presente legge"
   
2. Dopo il secondo comma dell'art. 2 della LR 5 agosto 1993 n. 48
viene aggiunto il seguente comma 2 bis:

   "2  bis.   Qualora  nel   corso  dell'esame  del  piano  siano
   riscontrabili carenze ed omissioni relativamente ad uno o più
   degli elementi  di valutazione  di cui  al comma  2, l'impresa
   viene diffidata  ad integrare il piano stesso entro il termine
   di sessanta  giorni. Trascorso  inutilmente tale  termine,  il
   piano si  intende automaticamente  respinto, con l'obbligo per
   l'impresa richiedente  dell'adeguamento immediato ai limiti di
   accettabilità  di  cui  al  DPCM  1  marzo  1991.  La  Giunta
   Regionale comunica  al Comune  ed all'Unità  Sanitaria Locale
   competenti  territorialmente  l'elenco  delle  imprese  tenute
   all'adempimento immediato".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 18 ottobre 1993

La presente  legge è  stata approvata dal Consiglio Regionale il
14/9/1993 ed  è stata  vistata dal  Commissario del Governo l'11
ottobre 1993.



TUTELA AMBIENTALE
EDILIZIA

