Determinazione delle  aliquote di  alcuni tributi  regionali  per
l'anno 1993.

Il Consiglio Regionale ha approvato il 28-12-1992
Il Commissario del Governo ha apposto il visto il 30-1-1993
Il Presidente  della Giunta  Regionale promulga la seguente legge
regionale:

ARTICOLO 1
(Addizionale regionale  all'imposta erariale  di  trascrizione  -
ARIET)

L'addizionale regionale  all'imposta erariale di trascrizione, di
cui  alla   legge  23   dicembre  1977,   n.  952   e  successive
modificazioni, prevista  dall'articolo 6, lettera a), della legge
14 giugno  1990, n.  158, istituita e disciplinata dal Capo I del
decreto legislativo  21 dicembre  1990, n.  398,  è  determinata
nella misura  dell'ottanta per  cento dell'ammontare dell'imposta
erariale, a  decorrere dalla  data di  entrata  in  vigore  della
presente legge.

L'addizionale di  cui al  primo comma, dovuta sulle formalità di
trascrizione, iscrizione  e  annotazione  eseguite  nei  pubblici
registri   automobilistici    della   regione    Toscana   e   da
corrispondersi contestualmente  all'imposta erariale,  si applica
nella misura  ivi indicata  alle formalità  conseguenti ad  atti
formati  e   successioni  apertesi   successivamente  alla   data
stabilita al comma medesimo.

ARTICOLO 2
(Addizionale regionale  all'imposta di  consumo sul  gas metano -
ARISGAM)

L'addizionale regionale all'imposta di consumo sul gas metano, di
cui all'articolo  6, comma  1, lettera  b), della legge 14 giugno
1990, n.  158  ed  all'articolo  9  del  decreto  legislativo  21
dicembre 1990,  n. 398  nonché  all'articolo  9,  comma  5,  del
decreto legge  19 novembre  1992,  n.  440,  dovuta  sui  consumi
effettuati nella  regione Toscana,  è determinata  nella  misura
massima prevista  dai comma  6 e  7 del  citato  articolo  9  del
decreto legge  n. 440 del 1992, a decorrere dalla data di entrata
in vigore della presente legge.

L'imposta sostitutiva  dell'addizionale di  cui al  primo  comma,
istituita con  l'art. 6,  comma 1,  lettera b) della legge n. 158
del 1990  e con l'articolo 9, comma 2, del decreto legislativo n.
398 del  1990, a carico delle utenze esenti, è determinata nella
misura di  lire 50  al metro  cubo, a  decorrere  dalla  data  di
entrata in vigore della presente legge.

L'addizionale di  cui al  primo comma  e l'imposta sostitutiva di
cui al secondo comma si applicano, nelle misure ivi indicate, sui
consumi successivi alla data stabilita ai comma medesimi.

La presente  legge è  pubblicata sul  Bollettino  Ufficiale.  È
fatto obbligo  a chiunque  spetti di osservarla e farla osservare
come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

CHITI

La presente  legge è  stata approvata dal Consiglio Regionale il
28 dicembre  1992 ed è stata vistata dal Commissario del Governo
il 30 gennaio 1993.



ENTE REGIONE
TRIBUTI

