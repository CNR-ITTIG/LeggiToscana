Celebrazione   del    650mo   anniversario    della    fondazione
dell'Università degli Studi di Pisa.

Il Consiglio Regionale ha approvato il 9-3-1993
Il Commissario del Governo ha apposto il visto il 9-4-1993
Il Presidente  della Giunta  Regionale promulga la seguente legge
regionale:

ARTICOLO 1

1. La  Regione Toscana,  nel perseguimento  delle  sue  finalità
statutarie in  materia di  formazione e di sostegno della cultura
anche  universitaria,   concorre  alle   celebrazioni  del  650mo
anniversario della  fondazione dell'Università  degli  Studi  di
Pisa (in seguito denominata Università) mediante un programma di
interventi straordinari  coordinati con le iniziative che saranno
assunte dall'istituendo Comitato organizzatore.

ARTICOLO 2

1.  Gli   interventi  straordinari  di  cui  all'art.  1  possono
consistere:

a) nella   realizzazione  di  strutture  da  destinare  a  scambi
   formativi e scientifici;
b) nella   promozione  di    attività  celebrative  a  carattere
   culturale -  scientifico; di  iniziative quali  il riordino di
   materiale artistico,  archivistico, storico;  di  studi  e  di
   ricerche;  di attività editoriali e seminariali.

2. All'attuazione  delle iniziative  possono concorrere  soggetti
pubblici e privati.

ARTICOLO 3

1. Il  Consiglio Regionale  approva il programma degli interventi
straordinari  coordinati   con  quello   assunto   dal   Comitato
Organizzatore  su  proposta  della  Giunta  regionale  che  sente
l'Università.

2. All'esecuzione  del programma  suddetto si  provvede  mediante
convenzione con l'Università.

La redazione della convenzione è a cura della Giunta Regionale.

ARTICOLO 4

1. Agli  oneri di  spesa derivanti dall'attuazione della presente
legge e  previsti in  L.  500.000.000  per  l'anno  1993  e  Lire
500.000.000 per  l'anno  1994  si  fa  fronte  nel  1993  con  la
variazione di  bilancio di  cui al successivo comma, e per l'anno
1994 con legge di bilancio.

2. Al  bilancio di  previsione 1993  sono apportate  per  analogo
importo competenza  e cassa  le seguenti variazioni allo stato di
previsione della spesa:

Spese in diminuzione

Cap. 50000
   Fondo globale  finanziamento spese  adempimenti
   funzioni normali                               L. 500.000.000
   
Spese di nuova istituzione

Cap. 24245
   Interventi      straordinari      a      favore
   dell'Università  degli   Studi  di   Pisa   in
   occasione   del    650mo   Anniversario   della
   Fondazione della medesima (LR) 19-4-93 n. 26)  L. 500.000.000

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 19 aprile 1993

CHITI

La presente legge è stata approvata dal Consiglio regionale il 9
marzo 1993  ed è  stata vistata dal Commissario del Governo il 9
aprile 1993.



SISTEMA EDUCATIVO
CELEBRAZIONI
FINANZIAMENTI

