Modifiche alla  LR 19-3-90 n. 17 "Interventi a favore dei Toscani
all'estero e loro famiglie ".

Il Consiglio Regionale ha approvato il 9-11-1993
Il Commissario del Governo ha apposto il visto il 13-12-1993
Il Presidente  della Giunta  Regionale promulga la seguente legge
regionale:

ARTICOLO 1

1. La  lettera e) del comma 1 dell'articolo 3 della LR 19-3-1990,
n. 17, è sostituita dalla seguente:

   "e) valorizzazione  di ogni  forma di  collaborazione  con  le
   associazioni dei  Toscani all'estero  e  con  i  coordinamenti
   continentali o  sub -  continentali in occasioni di iniziative
   di promozione".
   
2. Il  comma 2  dell'articolo 3  della LR  19-3-1990,  n.  17  è
sostituito dal seguente:

   "2. Le  attività di  cui al  comma precedente potranno essere
   realizzate  con  il  concorso  della  Consulta  regionale  dei
   Toscani all'estero;  possono altresì essere realizzate con la
   collaborazione delle associazioni nazionali in Toscana nonchè
   tramite  le   associazioni  dei   Toscani  all'estero   e/o  i
   Coordinamenti continentali o sub - continentali.
   Le associazioni  dei  Toscani  all'estero  e  i  Coordinamenti
   possono essere  destinatari,  nell'ambito  del  piano  annuale
   degli interventi, di specifici contributi di sostegno volti ad
   assicurarne,  anche   attraverso  l'acquisizione   di  beni  e
   servizi,  il  loro  migliore  funzionamento.  A  tal  fine  le
   associazioni  ed   i  Coordinamenti   presentano  alla  Giunta
   regionale e alla Consulta le relative proposte e/o programmi".
   
3. Il  comma 3  dell'articolo 3  della LR  19-3-1990, n.  17,  è
sostituito dal seguente:

   "3. Per  la realizzazione  degli interventi  che comportano lo
   svolgimento  all'estero   delle  attività   di  mero  rilievo
   internazionale di cui ai commi precedenti, la Giunta regionale
   trasmette al Governo nazionale specifica richiesta di assenso;
   per lo  svolgimento di  ulteriori  attività  all'estero  che,
   nell'ambito delle  finalità della presente legge, assumono la
   caratteristica di  attività promozionali, la Giunta regionale
   promuove  l'intesa   con  il   Governo  nazionale,   ai  sensi
   dell'articolo 4, secondo comma, del DPR 24-7-1977, n. 616".
   
4. Il comma 4 dell'articolo 3 della legge regionale 19-3-1990, n.
17, è sostituito dal seguente:

   "4. Ai fini della presente legge, per associazioni dei Toscani
   all'estero si  intendono tutte le associazioni, i circoli e le
   altre forme  organizzate riconosciute  ai sensi del successivo
   articolo 5,  comma 1, 2 e 3;  per i coordinamenti continentali
   o sub - continentali si intendono i Coordinamenti riconosciuti
   ai sensi dell'articolo 5 bis".
   
ARTICOLO 2

Al comma  1 dell'articolo  4  della  LR  19-3-1990,  n.  17  sono
aggiunti i seguenti periodi:

   "Il  piano   degli  interventi   è  articolato   in  modo  da
   evidenziare, per  lo svolgimento  delle attività  all'estero,
   quelle che  importano la  richiesta di  assenso e  quelle  che
   importano l'intesa,  ai sensi  del precedente art. 3, comma 3.
   La Giunta regionale, quando non abbia provveduto a trasmettere
   al Governo  nazionale la richiesta di assenso ovvero non abbia
   realizzato l'intesa  prima della  presentazione del  piano  al
   Consiglio regionale,  è tenuta  a richiedere  l'assenso  e  a
   realizzare  l'intesa   secondo  l'ordine  di  priorità  delle
   iniziative stabilito  nella deliberazione  di approvazione del
   Consiglio regionale".
   
Il secondo  comma dell'articolo  4 della  LR 19-3-1990,  n. 17 è
sostituito dal seguente:

   "2. Il piano di cui al precedente comma stabilisce:
   
   a) gli   interventi    di  cui  al    precedente  articolo  3,
      articolati, ove opportuno, per aree geografiche;
   b) i  criteri per l'attuazione da parte della Giunta regionale
      degli interventi  di cui  alla precedente lettera a), anche
      con riguardo  alle modalità  e alle  prescrizioni  per  la
      partecipazione alle  attività di altri soggetti pubblici o
      privati e  in particolare delle associazioni nazionali più
      rappresentative operanti  in  Toscana,  nonchè,  ai  sensi
      dell'art.  3,  comma  2,  delle  associazioni  dei  Toscani
      all'estero e dei Coordinamenti;
   c) le  previsioni   finanziarie con   riferimento  ai  diversi
      capitoli del  bilancio regionale,  e l'autorizzazione  alla
      spesa nei  limiti  delle  previsioni  di  bilancio  qualora
      l'approvazione  del   piano  preceda   l'approvazione   del
      bilancio regionale ".
   
ARTICOLO 3

Dopo l'articolo  4 della  LR 19-3-1990,  n. 17,  è  inserito  il
seguente:

   "Art. 4bis
   (Fondo per le iniziative e le spese imprevedibili e urgenti)
   
   1. Per  le iniziative  e  le  spese  imprevedibili  e  urgenti
   rientranti nelle  finalità della presente legge, è istituito
   apposito  fondo,   per  una   spesa  complessiva  annuale  non
   superiore al  10% di quella prevista nel piano di cui all'art.
   4.
   
   2. All'attuazione  delle iniziative ed alla liquidazione delle
   spese di  cui al  precedente primo  comma provvede  la  Giunta
   regionale, previa,  quando occorra,  richiesta  di  assenso  o
   intesa ai  sensi dell'art. 3, comma 3. La Giunta regionale dà
   comunicazione al  Consiglio entro  1o  giorni  dalla  relativa
   deliberazione degli  interventi disposti ai sensi del presente
   articolo".
   
ARTICOLO 4

Il primo  ed il secondo comma dell'articolo 5 della LR 19-3-1990,
n. 17 sono sostituiti dai seguenti comma:

   "1. Ai  fini previsti dall'art. 3, comma 2, dell'art. 4, comma
   2,  lettera   b),  e   dall'art.  7  sono  riconosciuti  quali
   associazioni  dei  Toscani  all'estero  quelle  costituite  da
   almeno   due    anni,   che    abbiano   svolto   un'attività
   documentabile, che,  nell'area di  riferimento, abbiano almeno
   50 associati  appartenenti alla  comunità di origine toscana,
   che garantiscano  la pubblicità  dei propri atti e funzionino
   secondo criteri  democratici. Eccezionalmente  possono  essere
   riconosciute associazioni  anche con  un numero inferiore a 50
   aderenti qualora  nell'area di  riferimento non si siano altre
   associazioni   o    circoli   di   Toscani   all'estero   già
   riconosciute.
   
   2. L'assistenza   dei  presupposti e  delle  condizioni  sopra
   indicati viene accertata dalla Consulta che, con deliberazione
   dell'esecutivo,   ne    riconosce   la   validità   ai   fini
   dell'applicazione della presente legge.
   Per le  associazioni con  un numero inferiore a 50 aderenti la
   deliberazione  dell'esecutivo   è  adottata   a   maggioranza
   qualificata. La  Consulta, con  deliberazione  dell'esecutivo,
   accerta altresì la perdita dei presupposti e delle condizioni
   del  riconoscimento;   in  relazione   alla  violazione  degli
   obblighi di  cui al successivo art. 5 ter, propone alla Giunta
   regionale l'esclusione  delle  associazioni  dagli  interventi
   previsti  dalla  presente  legge,  fino  a  quando  non  siano
   ripristinate le condizioni di corretto funzionamento".
   
Il comma 4 è soppresso.

ARTICOLO 5

Dopo l'articolo  5 della  LR 19-3-1990,  n. 17  sono  inseriti  i
seguenti due articoli:

   "Art. 5bis
   (Coordinamenti  continentali  o  sub  -  continentali  e  loro
   funzionamento)
   
   1. La  giunta  regionale,  sentita  la  Consulta,  propone  al
   Consiglio l'individuazione  delle aree  continentali o  sub  -
   continentali  in   cui  il   Consiglio  stesso   riconosce   i
   Coordinamenti  costituiti   dalle  Associazioni   dei  Toscani
   all'estero, sulla base di uno statuto approvato dall'Assemblea
   dei  presidenti   delle  Associazioni,   con  il   compito  di
   coordinare le  iniziative e  le attività delle associazioni e
   circoli operanti  nell'area. Il  Consiglio   regionale approva
   altresì, su proposta della Giunta, gli indirizzi a cui devono
   essere improntati  i rapporti  tra  Coordinamenti,  Regione  e
   Consulta.   Il   riconoscimento   di   Coordinamenti   sub   -
   continentali è  alternativo al  riconoscimento  nella  stessa
   area, del Coordinamento continentale.
   
   2. Il riconoscimento di cui al primo comma è subordinato alla
   verifica dello statuto del Coordinamento che deve ispirarsi ai
   criteri di  democraticità a  garantire la  pubblicità  degli
   atti.  Lo  statuto  deve  altresì  regolare  l'attività  del
   Coordinamento e i rapporti con le singole associazioni.
   
   3.  I   Coordinamenti  sono   riconosciuti   quali   organismi
   associativi  generali   ai  quali   può  essere  affidata  la
   realizzazione di  attività definite  nel piano  annuale degli
   interventi.
   
   4. Ai  sensi dell'art.  3, comma  2, i  Coordinamenti  possono
   essere destinatari  di specifici  contributi di  sostegno allo
   svolgimento delle attività dei Coordinamenti stessi e/o delle
   singole associazioni  che ne fanno parte, previa presentazione
   dei relativi programmi;  il piano annuale stabilisce la misura
   dei contributi,  in relazione  a criteri obiettivi che tengano
   conto  della   consistenza  delle   associazioni  dei  Toscani
   nell'area geografia  di riferimento,  della realtà sociale in
   cui operano,  dei compiti che normalmente vengono assolti;  il
   piano annuale stabilisce altresì le prescrizioni, i criteri e
   le  priorità  che  i  Coordinamenti  devono  osservare  nella
   realizzazione dei programmi presentati, ovvero della parte dei
   programmi stessi approvati e finanziati.
   
   5. L'attività  e  il  funzionamento  dei  coordinamenti  sono
   posti sotto  la vigilanza  e il  controllo della Consulta che,
   con deliberazione dell'esecutivo, può richiedere al Consiglio
   regionale in  ogni tempo  la revoca  del loro riconoscimento e
   dei compiti  loro affidati  per la  violazione dello statuto e
   per la  sopravvenuta perdita  della  rappresentatività  delle
   associazioni dei  Toscani all'estero.  La Giunta può altresì
   richiedere la  revoca  del  riconoscimento  in  carenza  della
   rendicontazione delle  somme loro assegnate.  L'atto di revoca
   è adottato dal Consiglio regionale".
   
   "Art. 5 ter
   (Obblighi per  le Associazioni  dei Toscani all'estero e per i
   Coordinamenti)
   
   1. Le  associazioni dei  Toscani all'estero  e i Coordinamenti
   continentali o  sub -  continentali sono  tenuti a  presentare
   annualmente alla  Giunta regionale  e alla Consulta sulla base
   di un  apposito modello predisposto dalla Giunta regionale nei
   tempi e  con le  modalità da  essa stabiliti,  una  relazione
   finale  sull'attività   svolta  e   sulla  utilizzazione  dei
   contributi assegnati ai sensi di cui all'articolo 3 comma 2.
   
   La  relazione   sulla  utilizzazione  dei  contributi  di  cui
   all'articolo 3 comma 2 è integrata dal rendiconto delle spese
   sostenute.  La   mancata  o   irregolare  presentazione  della
   relazione finale  comporta, tra  l'altro, l'impossibilità  di
   erogazione di nuovi contributi".
   
ARTICOLO 6

La lettera  h) del  secondo comma  dell'articolo 6 della LR 19-3-
1990, n. 17 è sostituita dalla seguente:

   "h) formulare  indicazioni in  ordine alla  individuazione dei
   Coordinamenti di  cui al  precedente art.  5 bis, nonchè alla
   disciplina statutaria  e ai rapporti con le associazioni e con
   la Consulta stessa".
   
Dopo il  terzo comma dell'articolo 6 della LR 19-3-1990, n. 17 è
aggiunto il seguente comma:

   "3 bis)  In occasione  della sessione della Consulta di cui al
   comma precedente,  la Consulta  decide, di norma, su tutti gli
   argomenti di  cui al  comma 2,  provvedendo  direttamente  e/o
   delegando  il   Comitato  esecutivo   con  atto  di  indirizzo
   generale".
   
ARTICOLO 7

L'articolo  22  della  LR 19-3-1990,  n.  17  è  sostituito  dal
seguente:

   "Art. 22
   (Norma transitoria)
   
   Per l'anno 1994 la Giunta regionale, entro il 30 gennaio dello
   stesso   anno,    trasmette   al   Consiglio   regionale   per
   l'approvazione il piano annuale degli interventi.
   
   Il  Comitato   esecutivo  della  Consulta  invia  alla  Giunta
   regionale, entro  il 15  dicembre 1993,  le  proposte  per  la
   formulazione del piano suddetto".
   
ARTICOLO 8

Al secondo comma dell'articolo 23 "Norma finanziaria della LR 19-
3-1990 n. 17 è aggiunto il seguente comma 2 bis:

   "2  bis.   Agli  oneri   di  spesa   di  cui  al  primo  comma
   dell'articolo 4  bis, decorrenti  dall'anno 1994, si fa fronte
   annualmente con  legge  di  bilancio  imputando  la  spesa  al
   capitolo corrispondente al cap. 17065 del Bilancio 1993".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 16 dicembre 1993

La presente  legge è  stata approvata dal Consiglio Regionale il
9-11-1993 ed  è stata vistata dal Commissario del Governo il 13-
12-1993.



EMIGRAZIONE
FINANZIAMENTI

