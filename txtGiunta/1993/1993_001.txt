"LR 13-8-1992,  n. 28. Calendario venatorio della Regione Toscana
1992/93". Modifiche.

Il Consiglio Regionale ha approvato il 9-12-1992
Il Commissario del Governo ha apposto il visto il 4-1-1993
Il Presidente  della Giunta  Regionale promulga la seguente legge
regionale:

ARTICOLO UNICO

Dopo il  primo comma  del punto  2, Modalità  e forme di caccia,
della L. R. 13-8-92 n. 38 è aggiunto il seguente comma:

   "Le Amm.ni  Prov.li che  si avvalgono  delle deroghe di cui al
   successivo punto  8, individuano le zone dove è consentita la
   caccia da  appostamento e/o  in forma  vagante e con l'ausilio
   del cane  nel periodo  compreso fra il 7 e il 31 gennaio 1993.
   La caccia  alla volpe e al cinghiale nel periodo suddetto può
   essere esercitata  nella forma  della battuta  con  l'uso  dei
   cani".
   
Dopo il  primo comma del punto 8 della stessa L. R. 13-8-92 n. 38
è aggiunto il seguente comma:

   "Le Amministrazioni  Provinciali  possono,  con  provvedimento
   motivato, vietare la caccia al fagiano, fatta eccezione per le
   aziende  faunistico  -  venatorie  e  a  preminente  vocazione
   venatoria, nel  periodo compreso  fra il  7 e  il  31  gennaio
   1993".

La presente  legge è  pubblicata sul  Bollettino Ufficiale della
regione. è fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 5 Gennaio 1993.

CHITI

La presente  legge è  stata approvata dal Consiglio Regionale il
9-12-1992 ed è stata vistata dal Commissario del Governo il 4-1-
1993.



CACCIA

