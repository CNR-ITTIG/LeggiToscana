Assegnazione in  uso al  Consorzio Parco Naturale Migliarino - S.
Rossore -  Massaciuccoli di  terreni appartenenti  al  patrimonio
della Regione.

Il Consiglio Regionale ha approvato il 28-12-1992
Il Commissario del Governo ha apposto il visto il 22-1-1997
Il Presidente  della Giunta  Regionale promulga la seguente legge
regionale:

ARTICOLO 1

I terreni  appartenenti al  patrimonio agricolo  forestale  della
Regione facenti  parte del vivaio forestale denominato "Chiuso di
Capomandria" ubicati  a S.  Piero a  Grado  in  Comuni  di  Pisa,
indicati nella  planimetria allegata  alla  presente  legge  sono
assegnati in  uso al Consorzio del Parco Naturale Migliarino - S.
Rossore - Massaciuccoli.

L'assegnazione  in   uso  è   a  titolo   gratuito  ed  a  tempo
indeterminato fin quando permarrà l'istituzione del parco.

I beni  di cui al primo comma sono destinati al perseguimento dei
fini istituzionali  del Parco,  non  possono  avere  destinazione
d'uso diversa da  quella  indicata  dal  Piano Territoriale (Del.
Cons.  Reg.  515/'89) e  non   possono   essere  in  nessun  caso
subconcessi.

ARTICOLO 2

La Giunta regionale provvede agli atti necessari alla successione
del Consorzio  del Parco  alla Regione  nei  diritti  e  obblighi
inerenti i  beni assegnati  ai  sensi  dell'articolo  precedente,
entro tre mesi dall'entrata in vigore della presente legge.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 1 febbraio 1993

CHITI

La presente  legge è  stata approvata dal Consiglio Regionale il
28-12-1992 ed è stata vistata dal Commissario del Governo il 22-
1-1993

ALLEGATO 1
<Planimetria dei  terreni assegnati in uso al Consorzio del Parco
Naturale Migliarino - San Rossore - Massaciuccoli>

<seguono planimetrie>

PARCHI
ENTE REGIONE
DEMANIO PATRIMONIO

