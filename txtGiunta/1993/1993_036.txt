Centro intermodale Toscano - Aumento del capitale sociale.

Il Consiglio Regionale ha approvato il 11-5-1993
Il Commissario del Governo ha apposto il visto il 29-5-1993
Il Presidente  della Giunta  Regionale promulga la seguente legge
regionale:

ARTICOLO 1

1. la  Giunta Regionale  è autorizzata  a compiere le operazioni
necessarie per aumentare la quota di partecipazione della Regione
alla SPA  "Centro Intermodale Toscano" costituita con LR 21/11/85
n. 64,  a seguito  dell'aumento del  capitale sociale  deliberato
dall'Assemblea   dei   soci   della   Società   stessa,   previa
approvazione da  parte del  Consiglio Regionale del nuovo statuto
contenente  disposizioni   volte  a   garantire  la  "prevalente"
partecipazione  della   regione  e  degli  Enti  Locali  disposta
dall'art. 57 ultimo comma dello statuto regionale.

2. L'acquisto  delle nuove  azioni è consentito per l'importo di
L. 1.300.000.000 (un miliardo e trecento milioni), corrispondente
a 1.300 (milletrecento) azioni del vn di 1.000.000 ciascuna.

ARTICOLO 2

1. Agli  oneri di  spesa  di  L.  1.300.000.000  derivanti  dalla
presente legge  per l'acquisto delle azioni ai sensi dell'art. 1,
si fa  fronte con  le disponibilità  del bilancio  di previsione
1993, mediante  la seguente  variazione di bilancio da apportarsi
per analogo  importo agli  stati di previsione della competenza e
della cassa della parte spesa del Bilancio 1993:

Spese in diminuzione

Cap. 50060
   Fondo globale per il finanziamento di spese per
   ulteriori programmi di sviluppo               L. 1.300.000.000
   
Spese di nuova istituzione

Cap. 25535
   Fondo  per   l'acquisto  di  azioni  della  Spa
   "Centro Intermodale Toscano" (LR 36/1993)     L. 1.300.000.000

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 2 giugno 1993

La presente legge è stata approvata dal Consiglio Regionale l'11
maggio 1993 ed è stata vistata dal Commissario del Governo il 29
maggio 1993.



ORGANIZZAZIONI PUBBLICHE
TRASPORTI
PARTECIPAZIONI REGIONALI

