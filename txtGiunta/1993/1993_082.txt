Normativa   transitoria    per   l'esercizio    delle    funzioni
amministrative in  materia di  spettacolo trasferite alla Regione
dall'art. 1,  terzo comma,  del Decreto  Legge 4  agosto 1993, n.
273.

Il Consiglio Regionale ha approvato il 5-10-1993
Il Commissario del Governo ha apposto il visto il 6-11-1993
Il Presidente  della Giunta  Regionale promulga la seguente legge
regionale:

ARTICOLO UNICO

Fino al  definitivo riordino  delle funzioni regionali in materia
di spettacolo, da attuarsi successivamente alla entrata in vigore
della legge  di conversione del decreto - legge 4 agosto 1993, n.
273 e eventuali atti di reiterazione la Giunta regionale esercita
le funzioni  amministrative trasferite  alla Regione dall'art. 1,
terzo comma,  lettera a),  b), c)  del suddetto decreto - legge e
precisamente:

a) adattamento  e utilizzo  di immobili  da destinare  a sale  ed
   arene per spettacoli cinematografici e teatrali;
b) nulla  - osta  per i  numeri  isolati  d'arte  varia in  night
   clubs;
c) parere  per l'occupazione  dei lavoratori  subordinati extra -
   comunitari nel  settore dello spettacolo ai sensi dell'art. 14
   della legge 30 dicembre 1986 n. 943.

Nello  stesso   periodo  transitorio  si  applica  la  disciplina
prevista dalla  LR 28  gennaio 1980, n. 11, per l'esercizio delle
funzioni di  cui alla  lettera d) del citato art. 1, terzo comma,
del decreto  legge n. 273 del 1993 e precisamente: d) concessione
di  sovvenzioni,   contributi,  premi,  indennità  compensative,
provvidenze straordinarie  e altri  vantaggi di tipo economico in
favore  di   sale  cinematografiche   e  circoli   di  promozione
cinematografica, nonché  per  le  attività  di  prosa,  lirica,
concertistica di  danza, corali,  festival e altre manifestazioni
che abbiano preminente carattere e interesse locale o regionale.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 12 novembre 1993

La presente legge è stata approvata dal Consiglio Regionale il 5
ottobre 1993 ed è stata vistata dal Commissario del Governo il 6
novembre 1993.



ATTIVITÀ ARTISTICHE

