Area del  cuoio -  Impianti di smaltimento alternativo dei fanghi
conciari  -   Rete  di  monitoraggio  della  qualità  dell'aria.
Intervento finanziario regionale.

Il Consiglio Regionale ha approvato il 20-7-1993
Il Commissario del Governo ha apposto il visto il 7-8-1993
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  Regione interviene  per assicurare  il  completamento  del
sistema di  impianti di  smaltimento dei  fanghi derivanti  dalla
depurazione delle  acque conciarie  prodotte nell'area  del cuoio
compresa nei  Comuni  di  Santa  Croce  sull'Arno,  San  Miniato,
Fucecchio, Montopoli, Castelfranco di Sotto.

ARTICOLO 2
(Rete di monitoraggio. Presentazione del progetto)

1. La  Provincia di  Pisa presenta  alla  Giunta  regionale,  per
l'approvazione, il  progetto della  rete di monitoraggio entro 30
giorni dall'entrata  in vigore della presente legge e completa la
realizzazione della rete stessa entro nove mesi dall'approvazione
del progetto da parte della Giunta regionale.

ARTICOLO 3
(Contributo finanziario)

1. Per  le finalità  di cui  l'art. 1  la  Giunta  regionale  è
autorizzata a  concedere alla  Provincia di  Pisa  un  contributo
finanziario fino all'ammontare massimo di L. 2.000 milioni per la
realizzazione  della   rete  di   monitoraggio   della   qualità
dell'aria,  con   particolare  riferimento   agli   impianti   di
produzione e smaltimento dei fanghi conciari.

2. Il  contributo è  commisurato alla  spesa prevista risultante
dal progetto.

ARTICOLO 4
(Competenze della provincia di Pisa)

1.  La  Provincia  di  Pisa  provvede  alla  progettazione,  alla
realizzazione  e   alla  messa   in  esercizio   della  rete   di
monitoraggio di cui all'art. 2.

ARTICOLO 5
(Modalità di erogazione del contributo)

1. Il  contributo di  cui all'art.  3 è concesso con le seguenti
modalita:

a) per  il 50%  con la  deliberazione della  Giunta regionale  di
   approvazione del progetto;
b) per  il 40%  dietro presentazione da parte della Provincia dei
   giustificativi di spesa con riferimento ad almeno il 40% della
   somma di cui alla lettera a);
c) per  il  10%  a  seguito  della  presentazione  dei  documenti
   attestanti l'avvenuto  collaudo della  rete  di  monitoraggio,
   salvo conguaglio  a favore  della  Regione  qualora  la  spesa
   complessiva effettiva  sia risultata  inferiore al  contributo
   previsto.

ARTICOLO 6
(Norma finanziaria)

1. Alla  copertura finanziaria  della spesa  di cui alla presente
legge si  provvede con  i fondi di cui al cap. 12475 del bilancio
di previsione  del corrente  esercizio  viene  istituito  con  la
variazione di cui al successivo comma.

2. Agli  stati di previsione di competenza e di cassa della parte
spesa del  bilancio  di  previsione  del  corrente  esercizio  è
apportata la seguente variazione:

In  diminuzione

Cap. 50060
   Fondo globale per il finanziamento di spese per
   ulteriori  programmi   di  sviluppo  (spese  di
   investimento)                                 L. 2.000 milioni
   
di nuova istituzione:

Cap. 12475
   Interventi  per   lo  smaltimento   dei  fanghi
   derivanti   dalla    lavorazione   del   cuoio.
   Realizzazione della  rete di monitoraggio della
   qualità     dell'aria.     Contributo     alla
   Amministrazione provinciale di Pisa           L. 2.000 milioni

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 11 agosto 1993

La presente  legge è stata approvata  dal Consiglio Regionale il
20 luglio  1993 e vistata dal Commissario del Governo il 7 agosto
1993.



TUTELA AMBIENTALE
FINANZIAMENTI

