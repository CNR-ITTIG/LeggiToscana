Modifiche  ed  integrazioni  alla  LR  1  dicembre  1989,  n.  78
concernente: "Disciplina autorizzazioni e vigilanza sulle case di
cura private".

Il Consiglio Regionale ha approvato il 30-11-1993
Il Commissario del Governo ha apposto il visto il 14-12-1993
Il Presidente  della Giunta  Regionale promulga la seguente legge
regionale:

ARTICOLO 1
(Integrazione dell'art. 3 della LR n. 78/1989)

1. Alla lettera f), comma 1, dell'articolo 3 della
LR 1  dicembre 1989  n. 78,  dopo le  parole: "che abbisognano di
cure pertinenti "sono inserite le seguenti: "la lungodegenza".

ARTICOLO 2
(Integrazione dell'art. 4 della LR n. 78/1989)

1. Alla  lettera a), del comma 1, dell'art. 4 della LR 1 dicembre
1989, n.  78, sono  aggiunte, in  fine, le  parole:  "nell'ambito
dello  stesso  raggruppamento,  fermo  restando  il  loro  numero
complessivo, i posti letto possono essere utilizzati dalle unità
di degenza  con una  flessibilità massima pari al 30% in ciascun
anno solare".

ARTICOLO 3
(Integrazione dell'art. 9 della LR n. 78/1989)

1. All'art.  9 della  LR 1  dicembre 1989, n. 78, è aggiunto, in
fine, il seguente comma:

   "3. L'attività   di  degenza  a  ciclo  diurno  viene  svolta
   nell'ambito   delle    unità    funzionali    del    relativo
   raggruppamento ed  è regolata dalle norme statali e regionali
   vigenti in materia per il settore privato.
   Fino all'emanazione  di specifiche  norme per  le case di cura
   private, si  applicano le disposizioni previste per il settore
   pubblico".
   
ARTICOLO 4
(Integrazione dell'art. 15 della LR n. 78/1989)

1. All'art.  15 della  LR 1  dicembre 1989, n. 78 è aggiunto, in
fine, il seguente comma:

   "6 Nelle  Case di cura convenzionate con il servizio sanitario
   nazionale, il controllo sulle degenze, ed in particolare sulla
   loro durata  e la  relativa procedura,  è disciplinato  dallo
   schema - tipo di convenzione definito a livello nazionale;  in
   carenza di  tale disciplina  la Giunta  regionale provvede con
   proprio atto,  sentiti i  rappresentanti delle  Case  di  cura
   convenzionate ".
   
ARTICOLO 5
(Integrazione dell'art. 18 della LR n. 78/1989)

1. Nel  comma 2, dell'art. 18 della LR 1 dicembre 1989, n. 78, è
aggiunta, in fine, la seguente partizione interna:

"- svolge  funzioni  di  organizzazione,  vigilanza  e  controllo
   relativamente ai  rapporti  con  la  struttura  convenzionata,
   secondo quanto  disposto dai punti 2 e 3 sub capitolo "Servizi
   di diagnosi  e cura " dell'allegato n. 2 intitolato "Requisiti
   di carattere  tecnico -  sanitario ",  per  l'esercizio  delle
   attività  di   diagnosi  radiologica   o  dell'attività   di
   laboratorio di analisi cliniche".

ARTICOLO 6
(Integrazione e sostituzioni al'art. 19 della LR n. 78/1989)

1. Il comma 1 dell'articolo 19 della LR 1 dicembre 1989, n. 78 è
sostituito dal seguente:

   "1. I  medici di cui al presente articolo intrattengono con le
   Case di  cura rapporti  di lavoro  dipendente a  tempo  pieno,
   definito o  part-time regolato  secondo le  norme  vigenti  in
   materia. Il  rapporto può  anche essere  libero professionale
   nella  forma   di  collaborazione  coordinata  e  continuativa
   disciplinata  e  regolamentata  dagli  accordi  collettivi  di
   lavoro e  non può  comportare un  impegno orario  settimanale
   inferiore a quello previsto per il tempo definito".
   
2. Nel  comma 8  dell'articolo 19 della LR 1 dicembre 1989, n. 78
le parole  "non sia  inferiore a  90 posti letti "sono sostituite
dalle seguenti: "sia superiore a 90 posti letto".

3. Nel  comma 9 dell'articolo 19 della LR 1 dicembre 1989, n. 78,
le parole  "non sia  inferiore a  90 posti letto "sono sostituite
dalle seguenti: "sia superiore a 90 posti letto":

ARTICOLO 7
(Integrazione dell'art. 20 della LR n. 78/1989)

1. Dopo  la lettera  c) del  comma 2  dell'art.  20  della  LR  1
dicembre 1989, n. 78 è aggiunta la seguente lettera d):

   "d) l'operatore  tecnico per l'assistenza è utilizzato per il
   completamento del  tempo di assistenza effettivo giornaliero e
   per degenti  previsti dalle  precedenti lettere  a),  b),  c),
   concorrendo  al   computo  di   esso  con  l'osservanza  delle
   disposizioni vigenti  nel settore pubblico ospedaliero fino al
   momento in  cui saranno emanate specifiche disposizioni per il
   settore privato".
   
2. Al  comma 9  dell'articolo 20 della LR 1 dicembre 1989, n. 78,
è aggiunto, in fine, il seguente periodo:

   "Tale personale  è parzialmente  rilevate agli  effetti della
   parametrazione di cui alla lett. a) del comma 2."
   
ARTICOLO 8
(Integrazione dell'art. 22 della LR n. 78/1989)

1. All'art.  22 della  LR 1  dicembre 1989, n. 78 è aggiunto, in
fine, il seguente comma:

   "8. Le  Case di  cura possono  stipulare  convenzioni  con  le
   Unità sanitarie locali per l'erogazione da parte di queste, a
   favore dei degenti, di prestazioni specialistiche diagnostiche
   di alta  tecnologia con  onere a  carico delle  Case  di  cura
   stesse".
   
ARTICOLO 9
(Integrazione dell'art. 28 della LR n. 78/1989)

1. All'art.  28 della  LR 1  dicembre 1989, n. 78 è aggiunto, in
fine, il seguente comma: "13. Fino al rinnovo dell'autorizzazione
di cui  al comma  2, lett. a), o alla revoca della autorizzazione
di cui ai commi 9 e 10, produce i propri effetti l'autorizzazione
rilasciata in  conformità alla  disciplina vigente anteriormente
all'entrata in vigore della presente legge".

ARTICOLO 10
(Integrazione dell'allegato  2 "Requisiti  di carattere tecnico -
sanitario " di cui all'art. 7 della LR n. 78/1989)

1. Al  n. 1  sub capitolo  "Degenze "dell'allegato  2 alla  LR  1
dicembre 1989,  n. 78, intitolato "Requisiti di carattere tecnico
- sanitario  "dopo le parole "non deve essere inferiore a mq 7,00
"sono aggiunte le seguenti: "e, ove non sia possibile, nelle Case
di cura  già autorizzate al momento dell'entrata in vigore della
presente legge, a mq 6".

ARTICOLO 11
(Integrazione  dell'allegato   3  "Dotazione   e  requisiti   del
personale " di cui all'art. 7 della LR n. 78/1989)

1. Al  n. 1 "Requisiti del direttore sanitario ", lett. A), terza
partizione interna,  dell'allegato 3  alla LR 1 dicembre 1989, n.
78, intitolato  "Dotazione e  requisiti del  personale ", dopo le
parole "di  direttore sanitario  responsabile o di vice direttore
sanitario "sono  aggiunte le  seguenti: "o medico responsabile di
raggruppamento".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 17 dicembre 1993.

La presente  legge è  stata approvata dal Consiglio Regionale il
30-11-1993 ed è stata vistata dal Commissario del Governo il 14-
12-1993.



ORGANIZZAZIONI PRIVATE
ASSISTENZA SANITARIA
CONTROLLI

