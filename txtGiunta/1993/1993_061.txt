Proroga soppressione Comunità Montana delle Apuane.

Il Consiglio Regionale ha approvato il 27-7-1993
Il Commissario del Governo ha apposto il visto il 28-8-1993
Il Presidente  della Giunta  Regionale promulga la seguente legge
regionale:

ARTICOLO UNICO

1. È  prorogata di  sei mesi la data a decorrere dalla quale, ai
sensi dell'art.  28, primo comma, della LR 18 agosto 1992, n. 39,
deve intendersi  soppressa la  Comunità  Montana  delle  Apuane,
comprendente il  Comune di Fosdinovo e, parzialmente, i Comuni di
Carrara, Massa e Montignoso.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come Legge della Regione Toscana.

Firenze, 1 settembre 1992

La presente  legge è  stata approvata dal Consiglio Regionale il
27/7/93 ed  è stata  vistata  dal  Commissario  del  Governo  il
28/8/93.



ENTI TERRITORIALI
ORDINAMENTO

