Interventi straordinari per l'acquacoltura.

Il Consiglio Regionale ha approvato il 10.11.1998
Il Commissario del Governo ha apposto il visto il 11.12.1998
Il Presidente  della Giunta  Regionale promulga la seguente legge
regionale:

Art. 1
(Finalità e interventi)

1. La  presente legge  attiva interventi per favorire lo sviluppo
dell'acquacoltura in  armonia con  gli orientamenti  comunitari e
nazionali in materia.

2. Gli  interventi previsti  dalla presente  legge perseguono  le
finalità di conciliare lo sviluppo economico con il mantenimento
dell'equilibrio  ambientale,   valorizzando  risorse   ed  azioni
locali, con  priorità  per  i  territori  ricadenti  nei  comuni
montani.

3.  Tali   interventi  consistono   in  azioni   di   ricerca   e
sperimentazione  in   materia   di   acquacoltura,   tendenti   a
diversificare le  specie allevate,  ad innovare e perfezionare le
tecnologie di allevamento; per l'attuazione di tali interventi la
Regione si  avvale dell'Agenzia  per lo  Sviluppo e l'Innovazione
nel Settore Agricolo e Forestale (ARSIA).

4. Gli  interventi consistono  anche in campagne di educazione al
consumo dei prodotti ittici.

Art. 2
(Norma finanziaria)

1. Al  finanziamento degli  oneri della presente legge, stabiliti
per l'anno  1998 in  lire 400.000.000  si  provvede  mediante  le
seguenti variazioni  nella parte  seconda "spese" del bilancio di
previsione per  l'esercizio in  corso per  competenza e  cassa di
medesimo importo

- in diminuzione:

cap. 50060
   fondo  globale  finanziamento  spese  ulteriori
   programmi di sviluppo                           L. 400.000.000

- di nuova istituzione

cap. 27150
   fondo per lo sviluppo dell'acquacoltura e della
   produzione ittica (LR 93/98)                    L. 400.000.000

La presente  legge è  pubblicata sul  Bollettino Ufficiale della
Regione Toscana. è fatto obbligo a chiunque spetti di osservarla
e farla osservare come legge della Regione Toscana.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 15 dicembre 1998

Chiti

La presente  legge è  stata approvata dal Consiglio Regionale il
10.11.1998 ed  è  stata  vistata  dal  Commissario  del  Governo
l'11.12.1998.



PESCA

