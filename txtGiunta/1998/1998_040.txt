Estinzione   anticipata    dei   mutui    in    ammortamento    e
ristrutturazione del debito.

Il Consiglio Regionale ha approvato il 16-06-98
Il Commissario del Governo ha apposto il visto il 17-07-98
Il Presidente  della Giunta  Regionale promulga la seguente legge
regionale:

ARTICOLO 1

1.   La   Giunta   regionale   è   autorizzata   ad   estinguere
anticipatamente i mutui contratti con le banche a norma dell'art.
36 della LR 05.06.1977, n. 28 e successive modificazioni che, per
le mutate  condizioni del  mercato finanziario,  comportano oneri
eccessivi a carico del bilancio regionale.

2. Ai fini dell'estinzione dei mutui di cui al comma 1, la Giunta
regionale è altresì autorizzata a contrarre nell'esercizio 1998
mutui o prestiti obbligazionari, anche a tasso variabile, fino
ad un  importo massimo  di Lire  1.600 miliardi,  comprensivo del
debito  residuo   dei  mutui   da  estinguere   e   degli   oneri
contrattualmente previsti per la loro risoluzione anticipata.

3. I  mutui e  prestiti di  cui al  comma 2, da estinguersi in un
periodo non  superiore ad  anni 15, saranno contratti ad un tasso
iniziale non superiore al 6% effettivo annuo.

4. La  rata massima di ammortamento dei mutui o prestiti indicati
al comma  precedente è determinata in Lire 200 miliardi. In caso
di eventuale  maggiorazione della  rata in corso di ammortamento,
derivante dalla  variabilità del  tasso,  saranno  apportate  le
necessarie variazioni ai bilanci pluriennali con singole leggi di
bilancio.

5. La copertura finanziaria delle singole rate di ammortamento è
assicurata mediante  l'utilizzo degli  stanziamenti  iscritti  in
bilancio per  far fronte  agli oneri conseguenti ai mutui oggetto
di estinzione anticipata.

6. In  considerazione delle  condizioni  di  mercato,  la  Giunta
Regionale  può,  in  alternativa  totale  o  parziale  a  quanto
previsto dai  precedenti commi,  provvedere  a  ristrutturare  il
debito  mediante  operazioni  di  trasformazione  di  scadenze  o
attraverso l'uso di strumenti operativi previsti dalla prassi dei
mercati finanziari  tesi a  coprire la  Regione  dal  rischio  di
rialzo dei tassi di interesse.

7. La  Giunta Regionale  ha altresì  la facoltà di utilizzare i
sopradetti strumenti  derivati in  relazione  ai  nuovi  mutui  e
prestiti obbligazionari  che verranno  effettuati nel  corso  del
1998.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 22 luglio 1998

Chiti

La presente  legge è  stata approvata dal Consiglio Regionale il
16-06-98 ed  è stata  vistata dal Commissario del Governo il 17-
07-98.



ENTE REGIONE
BILANCIO

