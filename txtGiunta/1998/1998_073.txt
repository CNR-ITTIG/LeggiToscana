Abrogazione  LR   5  Agosto   1993,  n.  51:  Interventi  per  la
prevenzione,  cura   e  riabilitazione   dell'alcoldipendenza   e
problematiche alcolcorrelate.

Il Consiglio Regionale ha approvato il 15-09-1998
Il Commissario del Governo ha apposto il visto il 9-10-1998
Il Presidente  della Giunta  Regionale promulga la seguente legge
regionale:

ARTICOLO 1
(Abrogazioni)

1. La  legge regionale  5 agosto  1993, n.  51 "Interventi per la
prevenzione,  cura   e  riabilitazione   dell'alcoldipendenza   e
problematiche alcolcorrelate.  Modifiche e  integrazioni della LR
30 aprile 1990 n. 61" è abrogata.

2. La  riorganizzazione dei  servizi per  la prevenzione,  cura e
riabilitazione dell'alcoldipendenza, prevista dal Piano sanitario
regionale 1996-1998,  parte  IV,  punto  2.2.6,  è  demandata  a
specifica Azione  programmata da approvarsi con deliberazione del
Consiglio regionale  ai sensi  dell'art. 27 LR 22 gennaio 1995 n.
1.

ARTICOLO 2
(Disposizione transitoria)

1. Sino all'entrata in vigore della legge regionale in materia di
trattamento di  dati personali  sensibili da  parte della Regione
Toscana, in relazione a quanto disposto all'art. 22 comma 3 Legge
31 dicembre  1996 n.  675 sono  autorizzati i trattamenti di dati
sensibili   previsti    nell'ambito    dell'Azione    Programmata
"Organizzazione dei  Servizi Alcologici",  da approvarsi  a norma
dell'art. 1 comma 2, in considerazione delle specifiche finalità
pubbliche  perseguite,  consistenti  nella  prevenzione,  cura  e
riabilitazione delle alcoldipendenze e delle patologie correlate,
in vista del reinserimento sociale dei soggetti interessati.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 13 ottobre 1998

CHITI

La presente  legge è  stata approvata dal Consiglio Regionale il
15.09.1998 ed  è stata  vistata dal  Commissario del  Governo il
9.10.1998.



TOSSICODIPENDENZE

