Ordinamento  dell'Istituto   Regionale  per   la   Programmazione
Economica della  Toscana (IRPET).  Modifiche alla LR 29.7.1996 n.
59.

Il Consiglio Regionale ha approvato il 29-12-1997
Il Commissario del Governo ha apposto il visto il 30-1-1998
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo  5 della  legge regionale 29 luglio 1996,
n. 59)

1. Alla  lettera c)  del comma  1  dell'articolo  5  della  legge
regionale 29  luglio 1996,  n. 59,  sono soppresse le parole: "il
programma annuale".

2. Alla  lettera d)  del comma  1  dell'articolo  5  della  legge
regionale 29 luglio 1996, n. 59, le parole "delibera il programma
pluriennale"  sono   sostituite  dalle   seguenti:  "delibera  il
programma annuale e pluriennale".

ARTICOLO 2
(Modifiche all'articolo  7 della  legge regionale 29 luglio 1996,
n. 59)

1. Al  comma 4  dell'articolo 7  della legge  regionale 29 luglio
1996, n.  59, le  parole "Partecipa  su richiesta  del Presidente
dell'Istituto, sono sostituite dalle seguenti: "Il Presidente del
Collegio partecipa su richiesta del Presidente dell'Istituto".

ARTICOLO 3
(Modifiche all'articolo  11 della legge regionale 29 luglio 1996,
n. 59)

1. Dopo  il comma  2 dell'articolo  11 della  legge regionale  29
luglio 1996, n. 59, è aggiunto il seguente comma:

   "2-bis. In  sede di  approvazione del  bilancio preventivo  il
   Consiglio regionale  può, nel  medesimo atto  di approvazione
   ovvero con  successiva deliberazione,  autorizzare l'IRPET  ad
   adottare variazioni  al bilancio  nel corso dell'esercizio cui
   esso si riferisce:
   
   a) per  l'iscrizione delle   entrate   derivanti    da  studi,
      ricerche e  consulenze da  effettuarsi  su  committenza  di
      soggetti pubblici  e privati  e non  compresi nel programma
      annuale di ricerca;
   b) per  l'iscrizione   delle   relative   spese   in capitoli,
      specificamente elencati  e anche relativi a spese generali,
      che  attengono   alla  realizzazione  dei  suddetti  studi,
      ricerche e consulenze.
   
   Il  Consiglio   di  amministrazione   dell'IRPET   adotta   le
   variazioni di bilancio di cui al presente comma e le trasmette
   alla  Giunta   regionale,  che  provvede  a  darne  tempestiva
   comunicazione  al   Consiglio  regionale   e  a   curarne   la
   pubblicazione nel Bollettino Ufficiale della Regione."
   
ARTICOLO 4
(Modifiche all'articolo  14 della legge regionale 29 luglio 1996,
n. 59)

1. Al  comma 1  dell'articolo 14  della legge regionale 29 luglio
1996, n. 59, è aggiunto in fine il seguente periodo:

   "Al Presidente  spetta, inoltre,  nella  medesima  misura,  il
   rimborso spese  con riferimento  ad un  massimo di  tre giorni
   settimanali,  ai   fini  dello   svolgimento  delle  ulteriori
   funzioni   istituzionali    proprie   dell'organo   ai   sensi
   dell'articolo 6 della presente legge".
   
2. Al  comma 2  dell'articolo 14  della legge regionale 29 luglio
1996, n.  59, dopo  le  parole  "e  per  i  membri  del  Comitato
scientifico, sono  aggiunte le parole: "nonché per il Presidente
del Collegio dei revisori".

ARTICOLO 5
(Modifiche all'articolo  18 della legge regionale 29 luglio 1996,
n. 59)

1. Dopo  il comma  3 dell'articolo  18 della  legge regionale  29
luglio 1996, n. 59 è aggiunto il seguente comma:

   "3-bis.  L'istituto   può  stipulare,   per  qualifiche   non
   dirigenziali, contratti  di formazione  e  lavoro  secondo  le
   vigenti disposizioni  di legge  e sulla  base delle  ordinarie
   procedure pubbliche  di reclutamento. I lavoratori assunti con
   contratto di formazione e lavoro sono inquadrati, per il tempo
   di   svolgimento    del   contratto   medesimo,   al   livello
   immediatamente inferiore a quello di destinazione."

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 6 Febbraio 1998

CHITI

La presente  legge è  stata approvata dal Consiglio regionale il
29-12-1997 ed è stata vista dal Commissario del Governo il 30-1-
1998.



ORGANIZZAZIONI PUBBLICHE
PROGRAMMAZIONE
ORDINAMENTO

