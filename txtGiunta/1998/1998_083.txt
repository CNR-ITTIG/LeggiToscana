Modifiche ed  integrazioni agli  articoli 29  e  56  della  legge
regionale 5 maggio 1994, n. 34 e successive modificazioni recante
"Norme in materia di bonifica".

Il Consiglio Regionale ha approvato il 13.10.1998
Il Commissario del Governo ha apposto il visto il 13.11.1998
Il Presidente  della Giunta  Regionale promulga la seguente legge
regionale:

ARTICOLO 1

1. Al  comma 7  dell'art. 29  della LR  5 maggio  1994, n.  34 è
aggiunto in fine:

   "Per gli  atti  di  particolare  complessità  previsti  dalla
   presente  legge   le  Province,   su  richiesta  motivata  dei
   Consorzi, prima  di  avviare  la  procedura  di  sostituzione,
   possono concedere per una sola volta, prima della scadenza una
   proroga dei termini fino ad un massimo di dodici mesi".
   
2. Al  comma 8  dell'art. 29  della LR  5 maggio  1994, n.  34 è
aggiunto in fine:

   "Gli oneri  conseguenti all'attività  del Commissario  sono a
   carico del Consorzio di bonifica."
   
ARTICOLO 2

1. Il  comma 1  dell'art. 56  della LR  5 maggio  1994, n.  34 è
sostituito dal seguente:

   "1. Fino  all'elaborazione dei  piani generali  di bonifica di
   cui all'art.  8 l'attività pubblica di bonifica è realizzata
   sulla base  di un  programma annuale  deliberato dal Consiglio
   regionale su proposta della Giunta."

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Firenze, 18 novembre 1998

Chiti

La presente  legge è  stata approvata dal Consiglio Regionale il
13.10.1998 ed  è stata  vistata dal  Commissario del  Governo il
13.11.1998.



TUTELA AMBIENTALE

