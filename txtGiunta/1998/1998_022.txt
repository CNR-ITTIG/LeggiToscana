Istituzione del Consiglio delle Autonomie locali.

Il Consiglio Regionale ha approvato il 18-3-1998
Il Commissario del Governo ha apposto il visto il 17-4-1998
Il Presidente  della Giunta  Regionale promulga la seguente legge
regionale:

ARTICOLO 1
(Consiglio delle Autonomie locali)

1. In  attesa dell'entrata  in vigore del nuovo Statuto regionale
è istituito il Consiglio delle Autonomie locali, con sede presso
il Consiglio  regionale, quale  organo  di  rappresentanza  delle
amministrazioni  locali  della  Toscana,  al  fine  di  favorirne
l'intervento nei processi decisionali della Regione.

2. Del  Consiglio delle  Autonomie locali,  composto da cinquanta
membri, fanno parte i Presidenti dell'ANCI regionale, dell'URPT e
dell'UNCEM regionale, nonchèè:

a) i Presidenti di Provincia;
b) i Sindaci dei Comuni capoluogo di Provincia;
c) 13  Componenti i  Consigli comunali dei Comuni con popolazione
   fino a 15.000 abitanti;
d) 12  Componenti i  Consigli comunali dei Comuni con popolazione
   superiore a 15.000 abitanti;
e) 2 Presidenti di Comunità montane.

3.  Ai  fini  dell'applicazione  della  presente  legge,  per  la
popolazione   si    considera   quella   risultante   dall'ultimo
censimento.

4. Le funzioni di componente del Consiglio delle Autonomie locali
non sono delegabili.

ARTICOLO 2
(Modalità di elezione)

1. Le  norme per  la elezione  dei membri di cui ai punti c), d),
e), del  comma 2  del precedente  articolo 1  sono stabilite  con
apposito regolamento approvato dal Consiglio regionale.

2. Il  Presidente della  Giunta regionale,  con proprio  decreto,
provvede alla  nomina dei  membri del  Consiglio delle  Autonomie
locali.

3. Il decreto è comunicato al Presidente del Consiglio regionale
il quale  provvede alla convocazione della seduta di insediamento
del Consiglio delle Autonomie locali.

ARTICOLO 3
(Rinnovo e decadenza )

1. Il Consiglio delle Autonomie locali è rinnovato all'inizio di
ogni legislatura  regionale, entro  60 giorni  dalla  data  della
prima seduta del Consiglio regionale.

2.  In  relazione  a  quanto  previsto  al  comma  precedente,  i
componenti del Consiglio delle Autonomie locali restano in carica
fino alla nomina dei loro successori.

3. I  componenti del  Consiglio delle  Autonomie locali  decadono
nell'ipotesi di  cessazione, per qualsiasi causa, dalla carica di
Sindaco, di  Presidente di  Provincia, di Presidente di Comunità
montana,  di   componente  il   Consiglio  comunale,   ovvero  di
Presidente di  una delle associazioni di cui al comma 2 dell'art.
1.

4.  La  decadenza  è  dichiarata  dal  Presidente  della  Giunta
regionale con proprio decreto.

5. Il  Presidente della  Giunta regionale nomina, in sostituzione
del componente  dichiarato  decaduto,  il  nuovo  titolare  della
carica di Sindaco, di Presidente di Provincia per gli enti di cui
alle lett.  a) e  b) del  comma 2  dell'art. 1,  ovvero il  nuovo
Presidente di  una delle associazioni di cui al comma 2 dell'art.
1. Per  gli altri membri il regolamento di cui al precedente art.
2 stabilisce
modalità e  procedure per  la sostituzione del membro dichiarato
decaduto.

ARTICOLO 4
(Funzionamento)

1. Il  Consiglio delle  Autonomie  locali,  nella  prima  seduta,
elegge, nel proprio seno, il Presidente e l'Ufficio di Presidenza
composto con criteri di rappresentanza di tutte le componenti del
Consiglio stesso.

2. Le modalità di convocazione e di svolgimento delle sedute, le
procedure interne  di funzionamento e l'organizzazione dei lavori
del  Consiglio  delle  Autonomie  locali  sono  disciplinate  dal
regolamento interno  approvato a  maggioranza assoluta  dei  suoi
componenti.

3. Il  Consiglio delle  Autonomie locali delibera validamente con
la partecipazione al voto della maggioranza dei suoi componenti e
con il voto favorevole della maggioranza dei componenti che hanno
partecipato al  voto, salvi i casi in cui la presente legge od il
regolamento interno prescrivano una maggioranza qualificata.

4.  Ciascun  componente  del  Consiglio  delle  Autonomie  locali
esprime un voto.

ARTICOLO 5
(Partecipazione alle sedute)

1. Il  Presidente e i componenti la Giunta regionale, nonchèè i
Consiglieri regionali possono partecipare, con diritto di parola,
alle sedute  del Consiglio  delle  Autonomie  locali,  secondo  i
principi dello Statuto regionale e con le modalità stabilite dai
regolamenti interni.

ARTICOLO 6
(Pareri)

1. Sulle  proposte di  legge che  attengono alla determinazione o
modificazione del  riparto delle  competenze tra  Regione ed Enti
locali, ovvero  tra  Enti  locali  e  alla  istituzione  di  enti
regionali, è richiesto obbligatoriamente il parere del Consiglio
delle Autonomie locali.

2. Le  proposte di  cui al  comma 1  sono comunicate al Consiglio
delle  Autonomie   locali  secondo  le  modalità  ed  i  termini
stabiliti dal Regolamento interno del Consiglio regionale.

3. Il  Consiglio delle Autonomie locali esprime il proprio parere
alla   commissione    consiliare   competente    indicata   nella
comunicazione di cui al comma 2, entro 30 giorni dalla data della
comunicazione. Fino  allo scadere  di tale termine la commissione
consiliare non  può esprimere  il parere  di competenza. Decorso
tale termine  senza che  il parere  sia stato espresso si intende
che il Consiglio delle Autonomie locali non ritiene di esprimerne
alcuno.

4. Sono  altresì comunicate  al Consiglio delle Autonomie locali
tutte  le   altre  proposte  di  legge  e  di  atti  generali  di
programmazione depositate  in Consiglio  regionale. Su di esse il
Consiglio delle  Autonomie  locali  può  formulare  osservazioni
secondo le  modalità ed  i  termini  stabiliti  dal  Regolamento
interno del Consiglio regionale.

ARTICOLO 7
(Strutture di supporto)

1. Per  l'esercizio delle  proprie competenze  il Consiglio delle
Autonomie locali  è assistito  da apposito ufficio del Consiglio
regionale, istituito  ai sensi  della LR 7 novembre 1994, n. 81 e
successive modificazioni  e  integrazioni.  Al  predetto  ufficio
possono
essere comandate unità di personale da parte degli Enti locali.

2. Gli  oneri per  il funzionamento del Consiglio delle Autonomie
locali fanno carico al bilancio interno del Consiglio regionale.

ARTICOLO 8
(Norma transitoria)

1. I  membri del  Consiglio delle Autonomie locali istituito fino
al  termine  dell'attuale  legislatura  regionale,  di  cui  alle
lettere c),  d), e),  del comma  2 dell'art.  1,  sono  designati
dall'ANCI  regionale,  dall'URPT.  e  dall'U.N.C.E.M.  regionale,
scegliendoli tra  i componenti i Consigli comunali e le Comunità
montane, secondo criteri di rappresentatività politica e tenendo
conto della  rappresentanza  territoriale  e  istituzionale,  con
particolare riguardo  ad una  presenza  equilibrata  di  donne  e
uomini.

2. I rappresentanti del sistema delle autonomie locali, designati
e di  diritto, sono nominati membri del Consiglio delle Autonomie
locali con decreto del Presidente della Giunta regionale.

3. Il decreto è comunicato al Presidente del Consiglio regionale
il  quale   provvede  entro   15  giorni   dalla   comunicazione,
all'insediamento del Consiglio delle Autonomie locali.

4. Il  Consiglio regionale  adegua il proprio Regolamento interno
alle disposizioni della presente legge.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 21 Aprile 1998

CHITI

La presente  legge è  stata approvata dal Consiglio Regionale il
18.3.1998 ed  è stata  vistata dal  Commissario del  Governo  il
17.4.1998.



ENTI TERRITORIALI
ORDINAMENTO

