Modifiche alla  legge regionale  9 luglio 1996, n. 53 "Disciplina
del personale  dei Gruppi  Consiliari" già  modificata con legge
regionale 19 febbraio 1998, n. 13.

Il Consiglio Regionale ha approvato il 28-7-1998
Il Commissario del Governo ha apposto il visto il 7-8-1998
Il Presidente  della Giunta  Regionale promulga la seguente legge
regionale:

ARTICOLO 1
(Sostituzione del primo comma dell'art. 3)

1. Il  primo comma  dell'art. 3  della LR  9 luglio  1996, n. 53,
modificato con LR 19 febbraio 1998, n. 13 è così sostituito:

   "1. Nel  caso di  impossibilità di esperire fruttuosamente le
   procedure per  il reperimento del personale di cui all'art. 2,
   su richiesta  del presidente  di ciascun Gruppo Consiliare, la
   Giunta regionale,  d'intesa con  l'Ufficio di  Presidenza  del
   Consiglio  regionale,   assume,  mediante   incarico  a  tempo
   determinato, pieno  o parziale,  estranei  all'Amministrazione
   regionale:
   
   - per  i Gruppi  composti fino a tre Consiglieri in numero non
     superiore a  due unità  tra quelle previste dalla dotazione
     organica del Gruppo;
   - per  i Gruppi  composti da quattro Consiglieri in numero non
     superiore a  tre unità  tra quelle previste dalla dotazione
     organica del Gruppo;
   - per i Gruppi composti da cinque fino a dodici Consiglieri in
     numero non  superiore a  quattro unità  tra quelle previste
     dalla dotazione organica del Gruppo;
   - per i Gruppi composti da oltre tredici Consiglieri in numero
     non  superiore  a  sei  unità  tra  quelle  previste  dalla
     dotazione organica del Gruppo."
   
ARTICOLO 2
(Sostituzione della tabella B di cui all'art. 9)

1. La  Tabella B di cui all'art. 9 della Legge Regionale 9 luglio
1996, n.  53, già  modificata con  Legge Regionale  19  febbraio
1998, n. 13, è sostituita dalla seguente:

<segue tabella>

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 13 agosto 1998

CHITI

La presente  legge è  stata approvata dal Consiglio Regionale il
28.7.1998 ed  è stata  vistata dal  Commissario del  Governo  il
7.8.1998.



ENTE REGIONE
ORGANI
PERSONALE

