"Azienda Ospedaliera  Senese e  Azienda Unità Sanitaria Locale 7
di Siena: modifiche dell'assetto strutturale e organizzativo".

Il Consiglio Regionale ha approvato il 1-7-1998
Il Commissario del Governo ha apposto il visto il 16-7-1998
Il Presidente  della Giunta  Regionale promulga la seguente legge
regionale:

ARTICOLO 1
(Dismissione e trasferimento dei presidi)

1. Il  presidio  ospedaliero  di  Montalcino  è  dismesso  dalla
funzione ospedaliera  ed è  trasferito dall'Azienda  ospedaliera
senese all'Azienda  unità sanitaria locale 7 di Siena per essere
adibito a  funzioni socio-sanitarie  e di  ricovero  che  possono
essere svolte  anche attraverso  la predisposizione  di  appositi
modelli sperimentali.

2. Il  presidio ospedaliero di Abbadia S. Salvatore è trasferito
dall'Azienda  ospedaliera  senese  all'Azienda  unità  sanitaria
locale 7 di Siena.

3. Entro  trenta giorni  dall'entrata in  vigore  della  presente
legge, i  Direttori Generali  delle Aziende sanitarie interessate
sottopongono all'approvazione  della Giunta  regionale  un  piano
operativo per  l'individuazione  dei  beni  e  del  personale  da
attribuire all'Azienda  unità sanitaria  locale  7  di  Siena  a
seguito delle  operazioni eseguite  ai sensi dei commi 1 e 2. Per
le operazioni  di attribuzione  dei beni  immobili e  mobili sono
fatte salve  le norme di cui all'art. 1, commi 4 e 5, della LR 22
febbraio 1996,  n. 14.  Il trasferimento dei beni è perfezionato
con appositi  decreti del  Presidente della  Giunta regionale  da
emanarsi successivamente all'approvazione del piano operativo.

4. Gli  atti di  programmazione regionale ed i piani attuativi di
cui all'art.  28 della  LR 2  gennaio 1995,  n.  1,  dell'Azienda
ospedaliera senese  e dell'Azienda  unità sanitaria  locale 7 di
Siena si  adeguano alle  disposizioni  contenute  nella  presente
legge.

ARTICOLO 2
(Modifica dell'allegato 2 della LR 28 giugno 1994, n. 49)

1. Nell'allegato  2  "Le  Aziende  regionali  ospedaliere  e  gli
ospedali gestiti"  di cui all'art. 4, comma 1, della LR 28 giugno
1994, n. 49, la parte concernente "Azienda ospedaliera senese" è
così sostituita:

AZIENDA OSPEDALIERA           PRESIDIO OSPEDALIERO GESTITO
SENESE                        OSPEDALI SENESI

ARTICOLO 3
(Norma finanziaria)

1. Per  la riorganizzazione conseguente al riordino strutturale e
alla gestione del sistema sanitario senese è stanziato l'importo
di lire  30 miliardi,  alla  cui  copertura  provvede  la  Giunta
regionale con imputazione ai seguenti capitoli di bilancio:

cap. 18095 residui      1996      L.    14.500.000.000
cap. 18090 competenze   1998      L.    15.500.000.000

2. La  Giunta regionale  provvede all'assegnazione  del  predetto
stanziamento alla Azienda ospedaliera senese e all'Azienda unità
sanitaria locale  7, sulla base delle risultanze del documento di
concertazione riguardante  lo scorporo  e la riorganizzazione del
sistema sanitario senese.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 21 luglio 1998

Chiti

La presente  legge è  stata approvata dal Consiglio Regionale il
1-7-1998 ed è stata vistata dal Commissario del Governo il 16-7-
1998.



USL
ORDINAMENTO

