Modifica della  LR 7 luglio 1992, n. 31 "Disciplina del controllo
sugli atti  degli Enti  locali" e della LR 7 novembre 1994, n. 81
"Recepimento del  Decreto Legislativo  3 febbraio  1993,  n.  29.
Modifiche  all'ordinamento  della  dirigenza  e  della  struttura
operativa regionale".

Il Consiglio Regionale ha approvato il 14-7-1998
Il Commissario del Governo ha apposto il visto il 7-8-1998
Il Presidente  della Giunta  Regionale promulga la seguente legge
regionale:

ARTICOLO 1
(Modifica dell'art. 3 della LR 7 luglio 1992, n. 31)

1. Al  comma 1,  lettera b) dell'art. 3 della LR 7.7.1992, n. 31,
le parole  "dei consorzi  tra enti  locali" sono sostituite dalle
seguenti parole  "dei consorzi  costituiti tra  enti  locali  per
l'esercizio di  funzioni ai  sensi dell'art. 25 della L. 8.6.1990
n. 142."

2. Al  comma 3 del medesimo art. 3, dopo le parole "enti pubblici
dipendenti  dalla  regione"  sono  inserite  le  seguenti  parole
"nonchè dei  circondari e  di altre  forme associative  di  enti
locali istituite ai sensi delle leggi regionali".

ARTICOLO 2
(Modifica dell'art. 7 della LR 7 luglio 1992, n. 31)

1. Al comma 1, lett. d) dell'art. 7 della LR 7 luglio 1992, n. 31
le  parole   "e  propone   allo  stesso  gli  indirizzi  relativi
all'organizzazione degli uffici, in conformità con l'ordinamento
regionale" sono soppresse.

ARTICOLO 3
(Sostituzione dell'art. 18 della LR 7 luglio 1992, n. 31)

1. L'art. 18 della LR 7 luglio 1992, n. 31 è così sostituito:

   "Art. 18
   (Supporto operativo)
   
   1. Il     supporto    operativo  all'organo  di  controllo  è
      assicurato   da   una   apposita   struttura   del   Centro
      Direzionale, costituita  in conformità con le disposizioni
      della LR  7 novembre  1994, n.  81 "Recepimento del decreto
      legislativo   3    febbraio   1993,    n.   29.   Modifiche
      all'ordinamento della dirigenza e della struttura operativa
      regionale."
   
2. L'attività  di supporto  concerne la trattazione degli atti e
la  predisposizione   degli  elementi   di  valutazione   tecnico
giuridica per le decisioni dell'organo.

3. La  Giunta regionale  e i  dirigenti, per quanto in rispettiva
competenza,  organizzano  l'attività  di  supporto  in  modo  da
garantire la  funzionalità rispetto  ai compiti  dell'organo  di
controllo e assicurare il rispetto dell'autonomia del medesimo."

ARTICOLO 4
(Abrogazione dell'art. 19 della LR 7 luglio 1992, n. 31)

1. L'art. 19 della LR 7 luglio 1992, n. 31 è abrogato.

ARTICOLO 5
(Modifica dell'art. 20 della LR 7 luglio 1992, n. 31)

1. Il comma 1 dell'art. 20 della LR 7 luglio 1992, n. 31 è così
sostituito:

   "1. Le  funzioni di  segretario dell'organo  di controllo sono
   svolte dal dirigente responsabile della struttura operativa di
   cui all'art. 18."
   
2. Al  comma 2  del medesimo  art. 20 la parola "coordinatore" è
sostituita dalla parola "segretario".

3. Al  comma 3  del medesimo  art. 20 la parola "coordinatore" è
sostituita dalle parole "dirigente di cui al comma 1".

ARTICOLO 6
(Sostituzione dell'art. 21 della LR 7 luglio 1992, n. 31)

1. L'art. 21 della LR 7 luglio 1992, n. 31 è così sostituito:

   "Art. 21
   (Controllo obbligatorio)
   
   1. Sono  sottoposti a  controllo preventivo  di legittimità i
   seguenti atti:
   
   a) statuti dell'ente,
   b) regolamenti  di competenza  del consiglio  o dell'assemblea
      dell'ente,    esclusi    quelli    attinenti    l'autonomia
      organizzativa e contabile,
   c) bilanci annuali e pluriennali e relative variazioni,
   d) rendiconto della gestione."
   
ARTICOLO 7
(Sostituzione dell'art. 22 della LR 7 luglio 1992, n. 31)

1. L'art. 22 della LR 7 luglio 1992, n. 31 è così sostituito:

   "Art. 22
   (Controllo facoltativo)
   
   1. Le  deliberazioni delle  giunte dei Comuni, delle Province,
   delle Comunità  Montane e  delle Unioni dei Comuni nonchè le
   deliberazioni degli  organi esecutivi  dei consorzi  tra  enti
   locali sono sottoposte al controllo preventivo di legittimità
   ad iniziativa dei medesimi organi.
   
   2.   La    sottoposizione   al    controllo   è    deliberata
   contestualmente all'adozione delle deliberazioni."
   
ARTICOLO 8
(Abrogazione degli  articoli 23,  24, 25,  26 della  LR 7  luglio
1992, n. 31)

1. Gli articoli 23, 24, 25, 26 della LR 7 luglio 1992, n. 31 sono
abrogati.

ARTICOLO 9
(Modifica dell'art. 27 della LR 7 luglio 1992, n. 31)

1. Il comma 1 dell'art. 27 della LR 7 luglio 1992, n. 31 è così
sostituito:

   "1.  Il   controllo  di   legittimità  comporta  la  verifica
   dell'atto alle  norme vigenti  ed  alle  norme  dello  statuto
   ovvero, per le unioni dei comuni, del regolamento dell'unione,
   per quanto  riguarda la  competenza, la  forma e la procedura,
   rimanendo  esclusa  ogni  diversa  valutazione  dell'interesse
   pubblico perseguito".
   
2. Al  comma 4  del medesimo  art. 27 le parole "del quarto comma
del precedente  art. 23"  sono sostituite  con le  parole  "della
Sezione II bis".

3. Il comma 5 del medesimo art. 27 è abrogato.

ARTICOLO 10
(Modifica dell'art. 28 della LR 7 luglio 1992, n. 31)

1. Al  comma 1  dell'art. 28  della LR  7 luglio  1992, n.  31 le
parole "che  non derivi  dai vizi di cui al citato articolo" sono
soppresse.

ARTICOLO 11
(Sostituzione dell'art. 29 della LR 7 luglio 1992, n. 31)

1. L'art. 29 della LR 7 luglio 1992, n. 31 è così sostituito:

   "Art. 29
   (Invio degli atti)
   
   1. Gli  atti sono  inviati all'organo  di controllo, a pena di
   decadenza, entro  il  quinto  giorno  successivo  all'adozione
   dell'atto.
   
   2. Nei  casi di  cui all'art.  42  bis,  il  suddetto  termine
   decorre dalla data di deposito in segreteria della richiesta."
   
ARTICOLO 12
(Modifica dell'art. 31 della LR 7 luglio 1992, n. 31)

1. Il  comma 2  dell'art. 31  della LR  7 luglio  1992, n.  31 è
abrogato.

ARTICOLO 13
(Modifica dell'art. 32 della LR 7 luglio 1992, n. 31)

1. Al  comma 1  dell'art. 32  della LR  7 luglio  1992, n.  31 le
parole "dal  quinto e  sesto comma  dell'art. 30" sono sostituite
con le parole" dal comma 3 dell'art. 30".

2. Al  comma 2 del medesimo art. 32 le parole "i termini previsti
ai commi  primo, secondo  e terzo"  sono sostituite con le parole
"il termine previsto ai sensi del comma 1".

ARTICOLO 14
(Modifica dell'art. 33 della LR 7 luglio 1992, n. 31)

1. Al  comma 1  dell'art. 33  della LR  7 luglio  1992, n.  31 le
parole "dell'art.  25, primo  e  secondo  comma  o  dell'art.  26
ovvero, nei  casi di  cui al precedente art. 23," sono sostituite
con le parole "della presente legge ovvero"

ARTICOLO 15
(Abrogazione dell'art. 34 della LR 7 luglio 1992, n. 31)

1. L'art. 34 della LR 7 luglio 1992, n. 31 è abrogato.

ARTICOLO 16
(Sostituzione dell'art. 35 della LR 7 luglio 1992, n. 31)

1. L'art. 35 della LR 7 luglio 1992, n. 31 è così sostituito:

   "Art. 35
   (Termini)
   
   1. Le  deliberazioni dell'organo  di controllo sono adottate e
   portate a conoscenza dell'ente interessato entro 30 giorni dal
   ricevimento dell'atto.
   
   2.  Trascorso   tale  termine   senza  che   l'organo  si  sia
   pronunciato, l'atto trasmesso al controllo diventa esecutivo.
   
   3. Il  termine può essere sospeso; per una sola volta, quando
   l'organo  di   controllo  richieda   chiarimenti  o   elementi
   integrativi di giudizio ai sensi del successivo art. 36.
   
   4.  In   tasi  casi   il  termine  riprende  a  decorrere  dal
   ricevimento dell'atto con il quale sono espressi i chiarimenti
   o gli elementi integrativi di giudizio ovvero dalla data della
   audizione dei rappresentanti dell'ente.
   
   5. Per  il computo  dei termini  si osservano i criteri di cui
   all'art. 2963 c.c."
   
ARTICOLO 17
(Sostituzione dell'art. 36 della LR 7 luglio 1992,  n. 31)

1. L'art. 36 della LR 7 luglio 1992, n. 31 è così sostituito:

   "Art. 36
   (Richiesta di chiarimenti)
   
   1. L'organo  di controllo,  entro 10  giorni  dal  ricevimento
   dell'atto, può  richiede all'ente  interessato chiarimenti  o
   elementi integrativi  di  giudizio  in  forma  scritta  ovvero
   tramite l'audizione dei rappresentanti dell'ente medesimo.
   
   2. I  chiarimenti o  elementi integrativi  richiesti in  forma
   scritta sono  inviati  all'organo  di  controllo,  a  pena  di
   decadenza, entro  90 giorni  dalla data  di ricevimento  della
   richiesta.
   
   3.  Ove   venga  richiesta   l'audizione  dei   rappresentanti
   dell'ente,  l'organo   di  controllo   determina  la  data  di
   convocazione nel termine di cui al comma 2.
   
   4. Dei  contenuti della  audizione è  dato atto  nel  verbale
   della seduta dell'organo di controllo.
   
   5. L'organo  di controllo  non può  deliberare l'annullamento
   dell'atto in  ordine ad elementi diversi da quelli per i quali
   siano stati  richiesti chiarimenti  o elementi  integrativi di
   giudizio, salvo  che questi  ultimi abbiano evidenziato motivi
   di illeggittimità  dell'atto non riscontrabili dall'esame del
   medesimo,  comunque  ricompresi  nell'ambito  dei  criteri  di
   controllo di cui all'art. 27."
   
ARTICOLO 18
(Abrogazione dell'art. 37 della LR 7 luglio 1992, n. 31)

1. L'art. 37 della LR 7 luglio 1992, n. 31 è abrogato.

ARTICOLO 19
(Modifica dell'art. 38 della LR 7 luglio 1992, n. 31)

1. Al  comma 1  dell'art. 38  della LR  7 luglio  1992, n.  31 le
parole "nel  termine di  cui al  secondo comma dell'art. 35" sono
sostituite con  le parole  "nel termine di cui all'art. 35, comma
1".

ARTICOLO 20
(Modifica dell'art. 40 della LR 7 luglio 1992, n. 31)

1. Al  comma 5  dell'art. 40  della LR  7 luglio  1992, n.  31 le
parole "il  coordinatore e  i dirigenti responsabili dei servizi"
sono sostituite con le parole "i dirigenti della struttura di cui
all'art. 18."

ARTICOLO 21
(Introduzione nella  LR 7  luglio 1992,  n. 31 dell'art. 42 bis e
della Sezione II bis)

2. Dopo  l'art. 42 della LR 7 luglio 1992, n. 31 è introdotta la
Sezione II bis e il seguente art. 42 bis:

   "Sezione II bis
   CONTROLLO CON RICHIESTA DI ESAME
   
   "Art. 42 bis
   (Oggetto)
   
   1. Possono  essere sottoposte  al controllo  con richiesta  di
   riesame, secondo  le modalità previste dal successivo art. 42
   ter, le  deliberazioni delle giunte dei comuni, delle province
   e delle  Comunità Montane  nonchè dei  relativi  consigli  e
   assemblee aventi ad oggetto:
   a) appalti  e affidamento  di servizi  o forniture  di importo
      superiore alla soglia di rilievo comunitario;
   b) assunzioni   di  personale,  piante  organiche  e  relative
      variazioni.
   
   2. Il  controllo di  cui al  presente articolo  è  esercitato
   dall'organo di  controllo per gli atti delle Comunità Montane
   nonchè per gli atti dei comuni e delle province che non hanno
   istituito il difensore civico comunale e provinciale; ove tale
   organo sia istituito, il controllo di cui al presente articolo
   è   esercitato    da   quest'ultimo,   in   conformità   con
   l'ordinamento interno dell'ente.
   
   3. Ove  le funzioni di difensore civico comunale e provinciale
   siano svolte  dal Difensore  Civico  regionale  in  base  alle
   convenzioni di  cui all'art.  3 della LR 12 gennaio 1994, n. 4
   "Nuova disciplina  del Difensore  Civico", il controllo di cui
   al  presente  articolo  è  esercitato  dal  Difensore  Civico
   regionale in  conformità alle  disposizioni  dell'ordinamento
   interno  dell'ente   o,  in   mancanza,  in  conformità  alle
   disposizioni di cui al successivo art. 42 ter."
   
ARTICOLO 22
(Introduzione nella LR 7 luglio 1992, n. 31 dell'art. 42 ter)

1. Dopo l'art. 42 bis di cui al precedente articolo è introdotto
il seguente art. 42 ter:

   "Art. 42 ter
   (Procedura)
   
   1.  La  sottoposizione  al  controllo  di  cui  al  precedente
   articolo è richiesta da:
   
   a) un  quarto  dei  consiglieri  nei  comuni  con  popolazione
      superiore  a  15.000  abitanti  ovvero  di  un  quinto  dei
      consiglieri nei  comuni con  popolazione inferiore a 15.000
      abitanti;
   b) un     quarto    dei  consiglieri  provinciali  ovvero  dei
      componenti l'assemblea della Comunità Montana.
   
   2. La  richiesta, sottoscritta  dai soggetti legittimati, deve
   essere motivata  e contenere  l'indicazione delle norme che si
   assumono  violate;   la  medesima   è  depositata  presso  la
   segreteria  dell'ente   ovvero  presentata  con  le  modalità
   prescritte ai  sensi dell'ordinamento interno dell'ente, entro
   10   giorni    dall'affissione   all'Albo    Pretorio    della
   deliberazione da sottoporre al controllo.
   
   3. Il  rispetto dei  presupposti di cui ai precedenti commi è
   attestato dal segretario dell'ente.
   
   4. L'organo  di controllo  adotta la  decisione in ordine alla
   fondatezza   delle   illegittimità   denunciate   e   ne   da
   comunicazione all'ente nel termine perentorio di 15 giorni dal
   ricevimento della  deliberazione; ove riscontri la sussistenza
   delle illegittimità medesime, invita l'ente a rimuoverle.
   
ARTICOLO 23
(Introduzione nella LR 27 luglio 1992, n. 31 dell'art. 42 quater)

1. Dopo l'art. 42 ter di cui al precedente articolo è introdotto
il seguente art. 42 quater.

   "Art. 42 quater
   (Effetti)
   
   1. La  richiesta di  controllo di  cui all'articolo precedente
   sospende l'efficacia  delle deliberazioni  fino alla  scadenza
   del  termine   per  l'esercizio   del  controllo,  ovvero,  se
   anteriore,  fino   alla  data   della   decisione   circa   la
   infondatezza dei rilievi.
   
   2. Ove  sia riscontrata  la sussistenza  delle  illegittimità
   denunciate la  sospensione dell'efficacia  perdura  fino  alla
   conferma dell'atto ai sensi dell'art. 17, comma 39 della legge
   15 maggio  1997, n.  127 "Misure  urgenti per  lo  snellimento
   dell'attività amministrativa  e dei procedimenti di decisione
   e di controllo".
   
   3. Della richiesta di controllo è fatta annotazione nell'albo
   pretorio.
   
   4. Trascorsi  sei mesi  dalla decisione  circa  la  fondatezza
   delle illegittimità  denunciate e  dall'invito  a  rimuoverle
   senza che  sia intervenuta  la modifica  dell'atto  o  la  sua
   conferma, la deliberazione decade,
   La deliberazione  di conferma  o  di  modifica  è  comunicata
   all'organo di controllo.
   
   5. La  deliberazione di  modifica può  essere  sottoposta  al
   controllo nei  casi e  con le  modalità di  cui alla presente
   legge."
   
ARTICOLO 24
(Sostituzione dell'art. 43 della LR 7 luglio 1992, n. 31)

1. L'art. 43 della LR 7 luglio 1992, n. 31 è così sostituito:

   "Art. 43
   (Competenza)
   
   1. L'organo  di controllo  esercita i  poteri sostitutivi  nei
   casi di mancata adozione, nei termini prescritti, dai seguenti
   atti:
   
   a) le  modificazioni al conto consuntivo richieste dall'organo
      di controllo medesimo;
   b) il  bilancio preventivo,  i provvedimenti  di  accertamento
      dello stato  di dissesto,  i provvedimenti  di riequilibrio
      previsti dall'art.  36 del  decreto legislativo 25 febbraio
      1995, n.  77 e  tutti gli  atti obbligatori  per i quali la
      legge statale  prevede l'applicazione,  in caso  di mancata
      adozione, delle  procedure di cui all'art. 39 della legge 8
      giugno 1990, n. 142 "Ordinamento delle autonomie locali";
   c) i  regolamenti previsti  dall'art. 17, comma 91 della legge
      15 maggio 1997, n. 127.
   
   2. Fuori  dei suddetti  casi, qualora gli enti di cui all'art.
   3,  comma   1  della   presente  legge  omettano  o  ritardino
   l'adozione di  atti obbligatori  ai sensi  di leggi  statali o
   regionali, l'esercizio dei poteri sostitutivi è di competenza
   del Difensore  Civico regionale,  che provvede  in conformità
   alle disposizioni dei successivi articoli.
   
   3.  La   competenza  del   Difensore  Civico  è  esclusa  ove
   l'omissione o  il ritardo  abbiano ad oggetto atti per i quali
   la legge  regionale  prevede  l'intervento  sostitutivo  della
   Regione."
   
ARTICOLO 25
(Modifica dell'art. 44 della LR 7 luglio 1992, n. 31)

1. Al  comma 1  dell'art. 44  della LR  7 luglio  1992, n.  31 le
parole "di controllo" sono sostituite dalla parola "competente" e
le parole  "sottoposti a  controllo obbligatorio di legittimità"
sono soppresse.

2. Il comma 2 del medesimo art. 44 è così sostituito:

   "2. Fuori  dei casi di cui al comma 1, la procedura è avviata
   su richiesta  dei diretti destinatari del provvedimento omesso
   ovvero su  segnalazione dei  componenti gli organi assembleari
   degli enti locali e dei loro rappresentanti legali; ove l'atto
   omesso sia  destinato a  produrre  effetti  sulla  generalità
   della popolazione  o  di  specifiche  categorie  di  essa,  la
   procedura può  essere avviata anche su richiesta dei soggetti
   collettivi costituiti  per la  tutela dei  relativi  interessi
   diffusi".
   
ARTICOLO 26
(Modifica dell'art. 45 della LR 7 luglio 1992, n. 31)

1. Al  comma 1  dell'art. 45  della LR  7 luglio  1992, n.  31 le
parole "di controllo" sono sostituite dalla parola "competente"

2. Il comma 4 del medesimo art. 45 è così sostituito:

   "4. L'ente  interessato provvede  a comunicare tempestivamente
   la adozione dell'atto all'organo di cui al comma 1."
   
ARTICOLO 27
(Modifica dell'art. 46 della LR 7 luglio 1992, n. 31)

1. Il comma 1 dell'art. 46 della LR 7 luglio 1992, n. 31 è così
sostituito:

   "1. Qualora  l'ente non  provveda all'adozione  dell'atto  nel
   termine  assegnato,   ovvero  qualora   l'atto  adottato   sia
   annullato in  sede di controllo, l'organo competente nomina un
   commissario per il compimento dell'atto medesimo."
   
2. Al  comma 6  del medesimo art. 46, dopo le parole "il termine"
sono aggiunte  le seguenti  parole ",  non superiore  a  sessanta
giorni,".

3. Al comma 10 del medesimo art. 46 le parole "di controllo" sono
sostituite con la parola "competente".

ARTICOLO 28
(Modifica dell'art. 48 della LR 7 luglio 1992, n. 31)

1. Al  comma 1  dell'art. 48  della LR  7 luglio  1992, n. 31 l e
parole "Entro il 30 novembre di ogni anno" sono sostituite con le
seguenti parole  "Entro i  30  giorni  successivi  alla  scadenza
fissata dalla legge per l'adozione del bilancio".

ARTICOLO 29
(Modifica dell'art. 9 della LR 7 luglio 1992, n. 31)

1. Il comma 2 dell'art. 49 della LR 7 luglio 1992, n. 31 è così
sostituito:

   "2. All'accertamento circa la adozione del conto consuntivo da
   parte degli enti di cui all'art. 3 provvede, entro i 30 giorni
   successivi alla  scadenza fissata  dalla legge,  il  Difensore
   Civico regionale,  cui compete  la nomina  del commissario  in
   caso di inadempimento degli enti."
   
2. Il comma 3 del medesimo art. 49 è così sostituito:

   "3. Qualora  il conto  consuntivo sia stato adottato, ma venga
   annullato in  sede di  controllo,  ovvero  qualora  non  siano
   adottate  le   modificazioni  richieste  o  siano  adottate  e
   annullate in  sede di  controllo, alla  nomina del commissario
   provvede l'organo di controllo.".
   
ARTICOLO 30
(Introduzione nella LR 7 luglio 1992, n. 31 dell'art. 49 bis)

1. Dopo  l'art. 49  della LR  7 luglio 1992, n. 31 è inserito il
seguente art. 49 bis:

   "Art. 49 bis
   (Raccordo tra  l'organo di  controllo e  il  Difensore  Civico
   regionale)
   
   1. L'organo  di controllo  e  il  Difensore  Civico  regionale
   adottano le  opportune  intese  per  assicurare  la  reciproca
   informazione  sugli   atti   adottati,   rilevanti   ai   fini
   dell'esercizio delle rispettive competenze."
   
ARTICOLO 31
(Sostituzione dell'art. 50 della LR 7 luglio 1992, n. 31)

1. L'art. 50 della LR 7 luglio 1992, n. 31 è così sostituito:

   "Art. 50
   (Controllo  sugli   atti  delle   Istituzioni   Pubbliche   di
   Assistenza e Beneficienza)
   
   1. Fermi  restando i  poteri di controllo e vigilanza da parte
   dei Comuni  e della  Regione ai sensi della LR 3 ottobre 1997,
   n. 72,  l'organo di controllo esercita il controllo preventivo
   di legittimità  sugli atti  delle  Istituzioni  Pubbliche  di
   Assistenza e Beneficienza di seguito elencati:
   a) regolamenti     esclusi    quelli  attinenti  all'autonomia
      organizzativa  e  contabile  dell'organo  assembleare,  ove
      costituito;
   b) bilanci annuali e pluriennali e relative variazioni;
   c) rendiconto della gestione."
   
ARTICOLO 32
(Introduzione, nel  Titolo II  della LR 7 luglio 1992, n. 31, del
Capo III e dell'art. 50 bis)

1. Dopo  l'art. 50 della LR 7 luglio 1992, n. 31 è introdotto il
Capo III e il seguente art. 50 bis:

   "Capo III
   ATTIVITà DI CONSULENZA
   
   "Art. 50 bis
   Oggetto e modalità di svolgimento
   
   1.  Nell'ambito   delle  finalità  di  semplificazione  delle
   procedure di  controllo obbligatorio, gli enti di cui all'art.
   3  possono   richiedere  all'organo  di  controllo  preventivi
   elementi valutativi  circa il  contenuto degli  atti  soggetti
   alle procedure medesime.
   
   2.  La  consulenza  è  esercitata  dall'organo  di  controllo
   tramite la  formulazione di pareri aventi ad oggetto specifici
   quesiti circa  l'interpretazione e  l'applicazione di  leggi o
   regolamenti statali rilevanti per l'adozione degli atti di cui
   al comma. 1.
   
   3. La  Giunta regionale,  d'intesa con  l'organo di controllo,
   definisce  le  modalità  per  l'esercizio  dell'attività  di
   consulenza
   
ARTICOLO 33
(Sostituzione dell'art.  7  della  LR  7  novembre  1994,  n.  81
"Recepimento del  decreto legislativo  3 febbraio  1993, n. 29. -
Modifiche  all'ordinamento  della  dirigenza  e  della  struttura
operativa regionale")

1. L'art. 7 della LR 7 novembre 1994, n. 81 è così sostituito:

   "Art. 7
   (Uffici del Genio Civile)
   
   1. Della  struttura operativa  della Regione fanno anche parte
   gli uffici  del Genio  Civile, costituiti in ogni capoluogo di
   provincia con  le  competenze  e  i  rapporti  con  il  Centro
   Direzionale stabiliti nell'allegato A alla presente legge.
   
   2. Gli  Uffici del  Genio Civile sono equiparati ai servizi di
   cui all'art. 4, quarto comma."

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 13 agosto 1998

CHITI

La presente  legge è  stata approvata dal Consiglio Regionale il
14.07.1998 ed  è stata  vistata dal  Commissario del  Governo il
07.08.1998.



ENTI TERRITORIALI
ORDINAMENTO
CONTROLLI

