LEGGE REGIONALE 19.3.1990, n. 17 "Interventi a favore dei toscani
all'estero e loro famiglie". Modifiche ed integrazioni.

Il Consiglio Regionale ha approvato il 5-5-1998
Il Commissario del Governo ha apposto il visto il 29-5-1998
Il Presidente  della Giunta  Regionale promulga la seguente legge
regionale:

ARTICOLO 1

1. L'art.  20, comma 5 della legge regionale 19 marzo 1990, n. 17
relativo ad  interventi socio-assistenziali  a favore dei toscani
all'estero, è sostituito dal seguente:

   "5. I  lavoratori  emigrati  all'estero  e  le  loro  famiglie
   possono  beneficiare   altresì  dei  seguenti  interventi  di
   carattere socio-assistenziale:
   
   a) contributo  alle spese di viaggio e di trasporto masserizie
      sostenute dal  lavoratore emigrato,  ovvero dal  coniuge  e
      dagli ascendenti  o discendenti di primo grado, nel caso in
      cui il  lavoratore medesimo,  dopo almeno  cinque  anni  di
      permanenza  all'estero,   rientri   definitivamente   nella
      Regione.
   b) contributo  alle spese  per il  trasporto delle  salme  del
      lavoratore,  ovvero   del  coniuge  e  degli  ascendenti  o
      discendenti di primo grado deceduti all'estero".
   
2. Dopo  il comma  5 dell'art.  20 della legge regionale 19 marzo
1990, n. 17 è aggiunto il seguente:

   "6. Il  contributo alle  spese di cui al comma 5 è effettuato
   dalla Regione, sulla base delle prescrizioni del piano annuale
   degli interventi,  in favore  del Comune  competente che abbia
   provveduto all'erogazione ai diretti beneficiari".
   
ARTICOLO 2

1. All'art.  14, comma 1, della legge regionale 19 marzo 1990, n.
17, sono soppresse le seguenti parole:

   "ai  sensi  della  LR  7  aprile  1976,  n.  15  e  successive
   modificazioni ed integrazioni".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 5 Giugno 1998

CHITI

La presente  legge è  stata approvata dal Consiglio Regionale il
5-5-1998 ed è stata vistata dal Commissario del Governo il 29-5-
1998.



EMIGRAZIONE
FINANZIAMENTI

