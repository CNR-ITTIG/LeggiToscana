Modifiche e  integrazioni della  LR 11 Agosto 1997, n. 64 recante
"Disposizione per  gli interventi  a favore  delle  zone  colpite
dagli eventi calamitosi verificatisi in Toscana il 19.6.1996".

Il Consiglio Regionale ha approvato il 17-12-1997
Il Commissario del Governo ha apposto il visto il 16-1-1998
Il Presidente  della Giunta  Regionale promulga la seguente legge
regionale:

ARTICOLO 1
(Modifica dell'art. 3 bis)

1. Dopo il comma 2 dell'art. 3 bis della LR 11 agosto 1997, n. 64
è aggiunto il seguente comma 2 bis:

   "2 bis  - In conformità alle previsioni del piano di recupero
   approvato dal Comune di Stazzema, oltre agli alloggi di cui al
   comma 2,  l'ATER di Lucca realizza, nella frazione di Cardoso,
   gli ulteriori  interventi di  edilizia sovvenzionata necessari
   per assicurare  la permanenza  dei  soggetti  residenti  nella
   medesima  frazione  alla  data  del  19  giugno  1996  e  può
   realizzare interventi  edilizi da  destinare  all'acquisto  da
   parte di  non residenti  proprietari di  immobili distrutti  o
   irreparabilmente danneggiati."
   
2.  Al   comma  3   del  medesimo  art.  2  bis  dopo  le  parole
"Irreparabilmente danneggiati"  sono inserite  le seguenti parole
"e delle complessive esigenze abitative della frazione."

ARTICOLO 2
(Inserimento dell'art. 3 ter)

1. Dopo  l'art. 3  bis della LR 11 agosto 1997, n. 64 è inserito
il seguente art. 3 ter:

   "Art. 3 ter
   (Interventi straordinari per la frazione di Fornovolasco)
   
   1. Le  disposizioni di  cui ai comma 1, 2, 3. 4, 5 dell'art. 2
   bis si  applicano anche  nel comune  di Vergemoli, frazione di
   Fornovolasco."

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 23 Gennaio 1998

CHITI

La presente  legge è  stata approvata dal Consiglio regionale il
17-12-1997 ed è stata vistata dal Commissario del Governo il 16-
1-1998.



ASSETTO IDROGEOLOGICO
FINANZIAMENTI

