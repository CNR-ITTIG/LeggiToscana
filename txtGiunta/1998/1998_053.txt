Intervento straordinario  di solidarietà per la Regione Campania
colpita dagli eventi calamitosi del 5 maggio 1998.

Il Consiglio Regionale ha approvato il 14-07-1998
Il Commissario del Governo ha apposto il visto il 31-07-1998
Il Presidente  della Giunta  Regionale promulga la seguente legge
regionale:

ARTICOLO 1

1.  Con   la  presente   legge  è   disposto  un   finanziamento
straordinario di  solidarietà della  Regione  Toscana  a  favore
della Regione  Campania colpita  dagli eventi  calamitosi  del  5
maggio 1998.

2. Il  finanziamento di  cui al  comma  precedente  è  assegnato
direttamente ai competenti organi della Regione Campania, secondo
procedure concordate  con la  medesima, che  ne  disporrà  senza
vincolo di  destinazione per  le attività dirette al superamento
delle conseguenze degli eventi calamitosi.

ARTICOLO 2

1. Alla  spesa complessiva  di  L.  500.000.000=  prevista  dalla
presente legge,  è fatto  fronte con le sottoindicate variazioni
da apportare  per analogo  importo di  competenza e  di cassa, al
bilancio di  prevenzione della  spesa dell'esercizio  finanziario
corrente.

In Diminuzione:
Cap. 50260
   Fondo di  riserva spese  impreviste (artt. 38 e
   85 LR 28/77)                                      500.000.000
   
Di Nuova Istituzione:
Cap. 44350
   Intervento straordinario di solidarietà per la
   Regione   Campania    colpita   dagli    eventi
   calamitosi del 05.05.1998 (LR 53/98)
                                                     500.000.000

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 6 agosto 1998

Fontanelli
(incaricato con DPGR n. 255/17.7.1998)

La presente legge è stata approvata dal Consiglio Regionale il
14-07-1998 ed è stata vistata dal Commissario del Governo il 31-
07-1998.



PUBBLICHE CALAMITà
FINANZIAMENTI

