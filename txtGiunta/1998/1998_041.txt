Incentivazione  a   sostegno  di  programmi  locali  di  sviluppo
sostenibile.

Il Consiglio Regionale ha approvato il 1-7-1998
Il Commissario del Governo ha apposto il visto il 22-7-1998
Il Presidente  della Giunta  Regionale promulga la seguente legge
regionale:

ARTICOLO 1
(Finalità e oggetto)

1. In  conformità dei  principi dello  Statuto la  Regione,  nel
quadro  degli   indirizzi  e   obiettivi   della   programmazione
regionale, favorisce  e sostiene l'elaborazione e l'attuazione di
programmi  di   sviluppo  definiti   a  livello  locale  mediante
procedure di coordinamento istituzionale e di dialogo sociale.

2. Il sostegno della Regione ai programmi locali si esprime negli
strumenti di attuazione e nelle determinazioni programmatiche del
Programma  regionale  di  sviluppo  e  nelle  disposizioni  della
presente legge.

3.  La   presente  legge  dispone  misure  d'incentivazione  alla
formazione e  attuazione di  programmi  di  sviluppo  sostenibile
integrato in  ambito locale e ne determina criteri e modalità di
attribuzione.

ARTICOLO 2
(Contenuti e caratteristiche essenziali dei programmi)

1. I  programmi locali di sviluppo sostenibile di cui all'art. 1,
comma  3,   integrano   congiuntamente   i   seguenti   requisiti
essenziali:

a) consistono  in un insieme organico di interventi e di progetti
   d'investimento,  idoneo   a  favorire  lo  sviluppo  integrato
   dell'area o  sistema locale  interessato determinando altresì
   un incremento  del lavoro  e un  miglioramento dei  livelli di
   protezione ambientale;
b) risultano  fattibili, sotto i profili urbanistico, ambientale,
   tecnico-amministrativo e  finanziario,  attivabili  entro  sei
   mesi dalla  loro presentazione  e realizzabili  entro tre anni
   dall'assegnazione dei contributi di cui all'art. 6;
c) documentano     la  compatibilità  degli  interventi  con  le
   disponibilità delle  risorse  essenziali  del  territorio  ed
   espongono gli  obiettivi di  protezione ambientale perseguiti,
   in base  a indicatori  specifici, secondo  gli  indirizzi  del
   Programma Regionale di Sviluppo in materia di Agenda 21;
d) interessano     un ambito  territoriale  pluricomunale  e  una
   molteplicità di settori economici;
e) costituiscono il risultato di un procedimento di concertazione
   tra enti  locali, parti  sociali e  altri soggetti  pubblici e
   privati, promosso con idonee forme di comunicazione pubblica;
f) prevedono la compartecipazione dei soggetti locali, pubblici e
   privati, al programma finanziario;
g) individuano   il  soggetto,  anche  esterno  ai  partecipanti,
   designato  ad  assumere  il  compito  di  coordinamento  e  la
   responsabilità di attuazione del programma.

ARTICOLO 3
(Procedimento di formazione dei programmi)

1. La  formazione dei programmi locali di sviluppo sostenibile è
promossa  dalla   Provincia,  ovvero  d'intesa  tra  le  Province
interessate, anche  su richiesta  di altri soggetti pubblici o su
proposta formulata  congiuntamente dalle  parti sociali a livello
provinciale.   La   Provincia   provvede   alle   iniziative   di
comunicazione pubblica di cui all'art. 2, lettera e).

2. Il  procedimento di  concertazione, tra  tutti i  soggetti che
hanno manifestato  interesse  alla  formazione  del  programma  e
disponibilità  a   contribuirvi,  è   attivato,  coordinato   e
assistito dalla Provincia.

3.  I   programmi,  salvo  che  assumano  la  forma  di  atti  di
programmazione negoziata  ai  sensi  delle  vigenti  disposizioni
della legge statale e regionale, sono formalizzati con atto della
Provincia.

4. La  Giunta regionale  specifica con  propria deliberazione  le
forme e  modalità di  redazione dei programmi e di presentazione
delle relative  domande ai  fini dell'attribuzione dei contributi
di cui all'art. 6.

ARTICOLO 4
(Fondo di sostegno)

1. Per  le finalità  della presente  legge è istituito un fondo
regionale di  sostegno  all'attuazione  di  programmi  locali  di
sviluppo, disciplinato dai successivi articoli.

2. La  dotazione finanziaria del fondo è determinata annualmente
dal  Consiglio   regionale  mediante  apposito  stanziamento  nel
bilancio di previsione.

ARTICOLO 5
(Individuazione delle aree da incentivare)

1. La  Giunta regionale,  in coerenza  con gli  indirizzi  e  gli
obiettivi del  Programma regionale  di sviluppo  e  tenuto  conto
della consistenza  del  fondo  di  cui  all'articolo  precedente,
individua entro il 28 febbraio di ogni anno, previa concertazione
con le  parti sociali  a livello regionale e sentite le Province,
le aree  o sistemi  locali da incentivare ai sensi della presente
legge.

2.  L'individuazione   di  cui  al  comma  1  è  effettuata  con
riferimento ai seguenti indirizzi e criteri generali:

a) garantire l'equilibrio territoriale, con riguardo alle diverse
   forme d'intervento  straordinario attuate  dalla Regione,  ivi
   comprese le  quote di  cofinanziamento di  programmi statali e
   dell'Unione europea;
b) perseguire  la diffusione e la progressiva generalizzazione di
   esperienze  di  programmazione  concertata  a  livello  locale
   finalizzate prioritariamente  all'incremento del  lavoro,  con
   riguardo sia  al sostegno  di sistemi a sviluppo debole sia al
   consolidamento  dei   sistemi  trainanti   nelle   aree   più
   sviluppate in  un quadro di sostenibilità volto a determinare
   effetti di miglioramento dei livelli di protezione ambientale;
c) valutare  il grado  di sviluppo dei processi di collaborazione
   interistituzionale e  dei rapporti  di dialogo  sociale, quale
   indicatore di efficacia potenziale dell'intervento di sostegno
   da attuare.

ARTICOLO 6
(Ripartizione del fondo e assegnazione dei contributi)

1. Il  fondo di  cui all'art.  4  è  ripartito  annualmente  con
deliberazione del  Consiglio regionale  su proposta  della Giunta
tra i  programmi locali definiti, nelle aree individuate ai sensi
del precedente articolo, in conformità dell'art. 2.

2.  I  relativi  contributi  sono  assegnati  previa  istruttoria
tecnica, compiuta  da un  nucleo di  valutazione, nominato  dalla
Giunta, in  contraddittorio con tecnici designati dalla Provincia
e dal soggetto attuatore interessati, con riferimento a specifici
interventi o progetti d'investimento.

3. La ripartizione e assegnazione di cui ai commi precedenti sono
eseguite, con  riguardo alla  rilevanza ai  fini  dello  sviluppo
integrato  dell'area   o  sistema   locale,  secondo  criteri  di
tendenziale proporzionalità.

4. La  rilevanza di  cui al  comma 3  è determinata, ai fini del
presente articolo, per ciascun progetto o intervento in base alla
valutazione congiunta dei seguenti elementi:

a) numero  delle unità  di lavoro  aggiuntive  (imprenditoriale,
   autonomo, dipendente) prodotte o impegnate dalla realizzazione
   dell'intervento programmato;
b) indice     di    autofinanziamento,  risultante  dal  rapporto
   percentuale tra  l'ammontare dei  finanziamenti  conferiti  da
   soggetti locali,  pubblici e  privati, e l'importo complessivo
   degli investimenti impegnati nell'intervento;
c) indice  di compartecipazione,  determinato  dal  rapporto  tra
   l'ammontare  degli   investimenti   privati   e   quello   dei
   finanziamenti pubblici impegnati nell'intervento;
d) livelli    differenziali  di  protezione  o  di  miglioramento
   ambientale  determinati   dall'intervento,  espressi  mediante
   indicatori di  conservazione/risparmio/recupero delle  risorse
   essenziali del  territorio  e  di  riduzione  dei  fattori  di
   pressione ambientale.

5. Nel  caso in  cui  i  contributi  regionali  siano  destinati,
secondo   le    caratteristiche   dell'intervento    o   progetto
incentivato,  a  soggetti  privati,  essi  non  possono  superare
l'importo equivalente a 100.000 ECU.

ARTICOLO 7
(Disposizioni finali)

1. La  Giunta regionale, con propria deliberazione, stabilisce le
condizioni e  modalità per  la liquidazione  dei contributi,  le
forme e  modalità di  prestazione delle  necessarie garanzie, le
modalità di  monitoraggio, le forme e i tempi di rendicontazione
idonei  ad  assicurare  l'effettività  della  realizzazione  del
progetto o intervento incentivato.

2. Le deliberazioni di cui all'art. 3, comma 4, all'art. 5, comma
1 e  al precedente  comma sono  trasmesse al  Consiglio regionale
entro sette  giorni dalla loro adozione e pubblicate per estratto
sul Bollettino ufficiale della Regione.

3. La  Giunta regionale riferisce annualmente al Consiglio, entro
il 31  marzo, in  ordine allo  stato di attuazione dei progetti o
interventi incentivati  e agli  effetti  determinati  dalla  loro
realizzazione,   con    specifico   riferimento   allo   sviluppo
dell'economia e all'incremento delle unità di lavoro.

ARTICOLO 8
(Rifinanziamento della LR 30 luglio 1997, n. 53)

1. Lo  stanziamento previsto dall'art. 6 della legge regionale 30
luglio 1997,  n. 53  "Sperimentazione di  programmi  di  sviluppo
integrato   nell'ambito   di   sistemi   economici   locali"   è
incrementato  di  L.  2.000.000.000  al  fine  di  consentire  la
realizzazione del  potenziale d'investimento  pubblico e  privato
espresso  dai   programmi  sperimentali  attivati  con  la  legge
medesima.

2. Il  Consiglio regionale  su proposta  della Giunta dispone con
propria deliberazione  l'ulteriore assegnazione  dell'importo  di
cui al  comma precedente  a uno o più progetti, già individuati
ai sensi  dell'art. 5,  comma 2  della legge  regionale 30 luglio
1997, n.  53, in  conformità  dei  criteri  tendenziali  di  cui
all'art. 6, commi 3 e 4 della presente legge.

ARTICOLO 9
(Disposizione transitoria)

1. Per l'anno 1998 la deliberazione di cui all'art. 5, comma 1 è
adottata entro  30 giorni  dalla data  di entrata in vigore della
presente legge.

ARTICOLO 10
(Norma finanziaria)

1. Al  finanziamento degli  oneri  di  cui  agli  artt.  4  e  8,
stabiliti per  l'anno  1998  in  L.  7.000.000.000,  si  provvede
mediante le  seguenti variazioni  nella parte seconda "Spesa" del
bilancio di  previsione per l'esercizio in corso per competenza e
per cassa di analogo importo.

- in diminuzione:
Capitolo 50060
   "Fondo globale  finanziamento  spese  ulteriori
   programmi di sviluppo"                        L. 7.000.000.000

- di nuova istituzione:
Capitolo 43165
   "Fondo  di   investimento   per   il   sostegno
   all'attuazione di  programmi locali di sviluppo
   (art. 4 LR 41/98)"                            L. 5.000.000.000

- in aumento e con modifica:
Capitolo 43160
   "Spese di  investimento per  la sperimentazione
   di programmi  di sviluppo integrato nell'ambito
   di sistemi  economici locali  (art. 4 LR53/97 e
   art. 8 LR 41/98)"                             L. 2.000.000.000

2. Al finanziamento per gli anni successivi si provvede con legge
di bilancio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge, dichiarata urgene ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Firenze, 29 luglio 1998

Chiti

La presente  legge è  stata approvata dal Consiglio Regionale il
1-7-1998 ed è stata vistata dal Commissario del Governo il 22-7-
1998.



ECONOMIA
AMBIENTE

