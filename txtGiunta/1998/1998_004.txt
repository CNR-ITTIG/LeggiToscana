Disposizioni finanziarie per il finanziamento di provvedimenti di
spesa per il periodo 1998-2000.

Il Consiglio Regionale ha approvato il 18-12-1997
Il Commissario del Governo ha apposto il visto il 16-1-1998
Il Presidente  della Giunta  Regionale promulga la seguente legge
regionale:

ARTICOLO 1

1. Ai  fini della formazione della cartografia regionale ai sensi
della LR  17.01.83,  n.  3,  l'autorizzazione  di  spesa  di  cui
all'art.  1   della  LR   15.01.97,  n.  3  è  aumentata  di  L.
1.380.000.000.

2. Al  bilancio pluriennale  1998-2000 fa  carico la  spesa di L.
2.380.000.000 ripartita quanto a L. 1.000.000.000 per l'anno 1998
e per L.1.380.000.000 per l'anno 1999.

ARTICOLO 2

1. L'autorizzazione  di spesa di L.2.165.000.000, di cui all'art.
3 della  LR 15.01.97  n. 3, per interventi di opere di viabilità
statale di  interesse regionale in attuazione della L.12.08.1982,
n. 531 e della LR 24.03.1987, n. 19 è differita all'anno 1998.

ARTICOLO 3

1. Per il finanziamento degli accordi di programma per interventi
finalizzati  alla  messa  in  sicurezza  dei  bacini  idrografici
toscani ai  sensi della  LR 11.07.1994, n. 50 l'autorizzazione di
spesa disposta  dall'art. 5  della LR 15.01.97, n. 3 è aumentata
di L. 24.000.000.000.

2. Al  bilancio pluriennale  1998-2000 fa  carico la  spesa di L.
36.700.000.000, ripartita  quanto  a  L.28.700.000.000  a  carico
dell'anno  1998,   di  cui   L.  16.000.000.000   provenienti  da
precedente  autorizzazione,  e  per  L.  8.000.000.000  a  carico
dell'anno 1999.

ARTICOLO 4

1. L'autorizzazione  di  spesa,  per  interventi  di  adeguamento
tecnologico ed  immobiliare delle  strutture  sanitarie,  di  cui
all'art. 8  della LR  n. 3  del 15.1.1997,  è  aumentata  di  L.
20.800.000.000.

2. Al  bilancio pluriennale  1998/2000 fa  carico la  spesa di L.
50.800.000.000 interamente  disposta per  l'anno 1998,  di cui L.
25.000.000.000 provenienti da precedente autorizzazione.

ARTICOLO 5

1. L'assegnazione  delle risorse  stanziate per  l'anno 1998,  da
attribuire ai  servizi di trasporto pubblico locale di competenza
regionale per ciascuno dei bacini di traffico è determinata, per
il 95%  del suo valore, dall'analogo riparto operato per 1997, e,
per il  restante 5%,  in relazione  ai valori ed al miglioramento
ottenuto, per  ogni bacino  di traffico,  nel triennio 1994-1996,
dei seguenti  indicatori: Ricavi  da traffico/Costi  di gestione,
Perdita  operativa   al  netto  dei  contributi  regionali/Km  di
servizi,  Ricavi   da  traffico/Contributi  regionali,  Costi  di
movimento/Km di  servizi, Ricavi  da traffico/Km  di servizi.  Le
quote percentuali risultanti sono le seguenti:

Provincia di Arezzo            7.859
Provincia di Firenze          30.157
Provincia di Grosseto          5.742
Provincia di Livorno           9.896
Provincia di Lucca             8.551
Provincia di Massa             3.935
Provincia di Pisa              9.669
Provincia di Pistoia           6.804
Provincia di Prato             6.140
Provincia di Siena             7.947
Regione Toscana                3.300
Totale                       100.000

2. Il  comma 3 dell'art. 16 della LR 18 maggio 1983 è sostituito
dal seguente:

   "3.: i titoli di cui ai precedenti comma del presente articolo
   possono essere rilasciati:
   
   a) agli  invalidi civili e di lavoro con invalidità superiore
      o uguale al 67%;
   b) ai  mutilati  e  invalidi  di  guerra  e  di  servizio  con
      minorazione ascritta dalla 1a alla 5a categoria;
   c) alle   persone  handicappate riconosciute  in situazione di
      gravità ai  sensi degli articoli 3 e 4 della L. 3 febbraio
      1992, n. 104;
   d) ai  soggetti privi  della vista  e sordomuti  di  cui  agli
      articoli 6 e 7 della L. 2 aprile 1968, n. 482;
   e) agli     invalidi   minori di  18  anni  che    beneficiano
      dell'indennità di  accompagnamento di  cui alle  leggi  28
      marzo 1968,  n. 406,  11 febbraio  1980 n. 18 e 21 novembre
      1988, n.  508 oppure  dell'indennità di  frequenza di  cui
      alla L. 11 ottobre 1990, n. 289;
   f) ai   Cavalieri   di  Vittorio  Veneto  ed  ai  perseguitati
      politici antifascisti o razziali riconosciuti;
   g) a tutti coloro che abbiano compiuto i 65 anni di età;
   
   Ai  fini   della  presente  legge  gli  ultrasessantacinquenni
   dichiarati invalidi  ai sensi  dell'art. 6  del D. Lgs. 509/88
   sono assimilati  agli invalidi  con  percentuale  superiore  o
   uguale al 67%.
   
   I titoli agevolati di cui al presente articolo sono rilasciati
   ai soggetti di cui alle precedenti lettere purchè:
   
   1. se  celibi,   vedovi,  liberi  di  stato  o  giudizialmente
      separati siano  percettori di  un reddito annuale personale
      imponibile, ai  fini dell'IRPEF  non superiore  all'importo
      della  pensione   minima  di  vecchiaia  erogata  dall'INPS
      maggiorata ai  sensi della  L. 15  aprile 1985,  n.  140  e
      successive integrazioni e modificazioni;
   
   2. se  coniugati, qualora il reddito personale del richiedente
      non superi  quello indicato  al precedente  punto 1.  ed il
      reddito annuale  di coppia non superi 2,5 volte il medesimo
      limite di reddito".
   
All'art. 16  della LR  18 maggio  1983,  n.  33  è  aggiunto  il
seguente comma:

   "7.  Gli  enti  locali  possono  estendere,  provvedendo  alla
   necessaria copertura  finanziaria, le  agevolazioni di  cui al
   presente articolo  a categorie  a  rischio  ed  a  particolari
   soggetti svantaggiati, ivi compresi cittadini non appartenenti
   alla Unione  Europea secondo  le modalità  ed i criteri della
   presente legge, sulla base di specifici accordi con le aziende
   di trasporto pubblico locale sulle cui linee hanno validità i
   titoli di cui al presente comma".
   
ARTICOLO 6

1. Il  fondo relativo  ai contributi  in c/interessi  su prestiti
partecipativi   in    favore   di   piccole   e   medie   imprese
manifatturiere, edili  e estrattive,  istituito  presso  la  Fidi
Toscana S.p.A.  ai sensi  dell'art. 11 della LR 7.2.1996 n. 11 è
ridotto dell'importo di L. 750.000.000.

2. Il  fondo speciale  rischi  per  il  rilascio  delle  garanzie
sussidiarie  a  fronte  di  operazioni  di  credito  a  protratta
scadenza per  il consolidamento  dei debiti degli organismi dello
spettacolo, istituito  presso la  Fidi Toscana  S.p.A.  ai  sensi
dell'art. 34,  1 comma,  della  LR  27.1.1995  n.12,  è  ridotto
dell'importo di L. 200.000.000.

3.  Il   fondo  speciale  rischi  per  il  rilascio  di  garanzie
sussidiarie a  fronte di  anticipazioni  bancarie  concesse  agli
organismi dello  spettacolo, istituito  presso  la  Fidi  Toscana
S.p.A. ai  sensi dell'art. 34, 3 comma, della LR 27.1.1995 n. 12,
è ridotto dell'importo di L. 150.000.000.

ARTICOLO 7

1. è  autorizzata la  spesa nel  bilancio pluriennale  1998-2000
della  somma   di  L.   10.920.000.000  per   l'anno  1998  e  L.
5.080.000.000 per  l'anno  1999  destinata  al  finanziamento  di
interventi nelle  infrastrutture di  trasporto,  ai  sensi  delle
leggi regionali n. 108 del 22.12.1994, n. 96 del 15.12.1994, n.31
del 30.3.1995,  della legge  n. 122  del 24.3.1989,  della  legge
regionale n.  4 del 19.1.74 come modificata dalla legge regionale
n. 67  del 5.9.1978,  del DPR  n. 8 del 15.1.1972, del DPR n. 616
del 24.7.1977 e del RD n. 3095 del 2.04.1885.

2. Nell'ambito  dell'autorizzazione di  spesa disposta  dal comma
precedente è  autorizzata per ciascuno degli anni 1998 e 1999 la
spesa di  L.1.000.000.000 per  il programma  di manutenzione  dei
porti regionali,  ai sensi  della  LR  n.  4  del  19.01.74  come
modificata dalla LR n. 67 del 5.9.1978.

ARTICOLO 8

1. è  autorizzata la  spesa, nel bilancio pluriennale 1998/2000,
della  somma  di  L.  3.000.000.000  per  l'anno  1998  e  di  L.
3.000.000.000 per  l'anno 1999  destinata al  finanziamento degli
interventi di bonifica di cui al comma 1 dell'art. 61 della LR n.
34 del 5.05.1994.

2. Nelll'ambito  dell'autorizzazione di  spesa disposta  al comma
precedente è  autorizzata, limitatamente all'anno 1998, la spesa
di  L.2.500.000.000   per  il  programma  annuale  sull'attività
pubblica di  bonifica di  cui all'art. 56 comma 1 della LR 34 del
5.5.1994 come modificata dalla LR n. 2 del 15.1.1997.

ARTICOLO 9

1. è  autorizzata la  spesa nel  bilancio 1998 della somma di L.
350.000.000 per il finanziamento degli interventi derivanti dalle
LL.RR. 12.08.1991 n. 39, 12.06.1981 n. 51 e 18.06.1984 n.38.

2. La  Giunta Regionale  approva il  piano finanziario di riparto
dello stanziamento  di L.350.000.000  tra gli interventi previsti
dalle leggi regionali di cui al primo comma.

ARTICOLO 10

1. Gli enti regionali sottoelencati:

- Agenzia  regionale per  lo sviluppo e l'innovazione nel settore
  agricolo-forestale (ARSIA), LR 10/06/1993 n. 37
- Istituto   regionale  per  la  programmazione  economica  della
  Toscana (IRPET), LR 29/07/1996 n.59
- Aziende  regionali per  il diritto  allo  studio  universitario
  (ADSU), LR 11/08/1993 n. 55
- Aziende di promozione turistica (APT), LL.RR. 23/02/1988 n. 9 e
  29/05/1989 n. 34

trasmettono entro  il 31.5.1998  il rendiconto  generale 1997  al
Dipartimento Organizzazione e Risorse della Giunta regionale.

2. L'avanzo di amministrazione risultante dal rendiconto generale
1997 non  soggetto a  vincoli di  destinazione, è  portato,  per
l'anno  1998,   in  diminuzione   dei   trasferimenti   regionali
autorizzati dalla legge di bilancio.

3.  Gli   enti  regionali   di   cui   al   primo   comma,   fino
all'approvazione   del   rendiconto   generale   1997,   limitano
l'iscrizione in  via presuntiva  dell'avanzo  di  amministrazione
alla sola quota vincolata dello stesso.

4. La  Giunta regionale,  ai fini  dell'applicazione del  secondo
comma, è  autorizzata ad  effettuare le necessarie compensazioni
amministrative sui  trasferimenti da  erogare agli enti regionali
di cui al primo comma.

ARTICOLO 11

1.  è   autorizzata  l'iscrizione  nel  bilancio  1999  per  gli
interventi  di  progettazione  della  rete  stradale  statale  di
interesse regionale, di cui alla LR 25.07.1996 n. 58, della somma
di L.1.000.000.000.

ARTICOLO 12

1. è autorizzata l'iscrizione nel bilancio pluriennale 1998-2000
per l'anno 1999 dei seguenti fondi globali:

- contributo  per la  realizzazione dell'aeroporto  di Marina  di
  Campo nell'Isola d'Elba in ragione di L. 1.000.000.000;
- intervento  per lo sviluppo dell'intermodalità nel settore dei
  trasporti in ragione di L. 2.000.000.000;

ARTICOLO 13

1. Il  prospetto allegato  fornisce  la  dimostrazione  analitica
delle spese  autorizzate con la presente legge, in riferimento ai
canali di  finanziamento, alle  leggi, ai  capitoli del  bilancio
annuale ed  ai programmi  di spesa di cui al bilancio pluriennale
1998/2000.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 23 Gennaio 1998

CHITI

La presente  legge è  stata approvata dal Consiglio regionale il
18.12.1997 ed  è stata  vistata dal  Commissario del  Governo il
16.01.1998.



ENTE REGIONE
BILANCIO

