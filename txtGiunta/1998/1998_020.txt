Disposizioni per  l'attuazione del  DL 576/96,  convertito con L.
677/96 "Interventi  urgenti a  favore delle  zone  colpite  dagli
eventi   calamitosi    Giugno/Ottobre    96".    Modalità    per
l'individuazione  e   demolizione  degli   immobili   costituenti
ostacolo  al  regolare  deflusso  delle  acque  e  contributi  ai
proprietari.

Il Consiglio Regionale ha approvato il 3-3-1998
Il Commissario del Governo ha apposto il visto il 27-3-1998
Il Presidente  della Giunta  Regionale promulga la seguente legge
regionale:

ARTICOLO 1
(Criteri per  l'individuazione degli  immobili  che costituiscono
ostacolo al regolare deflusso delle acque)

1. Ai fini della messa in sicurezza delle zone, nelle province di
Lucca e  Massa Carrara,  colpite  dagli  eventi  alluvionali  del
giugno 1996,  il Presidente  della Giunta  regionale, nell'ambito
delle aree  a rischio idrogeologico di cui alla deliberazione del
Consiglio Regionale  n. 255  del 16  luglio 1997,  individua  gli
immobili che  costituiscono ostacolo  al regolare  deflusso delle
acque.

2. L'individuazione  ha ad  oggetto edifici, relative pertinenze,
terreni ed  infrastrutture -  di seguito denominati immobili - di
proprietà pubblica  e privata  ed è effettuata sulla base degli
studi   morfologici,    idraulici   e   idrogeologici   elaborati
nell'ambito del  piano di interventi infrastrutturali d'emergenza
e  di   prima  sistemazione   idrogeologica  di  cui  all'art.  3
dell'Ordinanza  del   Ministro  dell'Interno   delegato  per   il
Coordinamento della  Protezione Civile n. 2449 del 25 giugno 1996
nonchèè dei  progetti esecutivi  degli interventi  previsti nei
piani di  cui all'art. 6, comma 1 del DL 12 novembre 1996, n. 576
convertito con legge 31 dicembre 1996, n. 677.

3. Il  provvedimento di  individuazione  è  adottato  sentiti  i
comuni interessati  e nel  rispetto del diritto di partecipazione
dei proprietari,  secondo le  modalità di cui al successivo art.
5.

ARTICOLO 2
(Porzioni di immobili e pertinenze)

1. Ove,  nelle aree  di cui  all'art. 1, comma 2, sia localizzata
esclusivamente la porzione di un edificio, l'individuazione ha ad
oggetto  l'intero   edificio  qualora   si  tratti   di  porzione
essenziale ai  fini dell'utilizzazione dell'intero edificio e sia
conforme alla normativa urbanistica ed edilizia.

2. Per  gli edifici  ad uso  di residenza  è essenziale, per gli
effetti di  cui al  comma precedente,  qualsiasi porzione adibita
all'uso medesimo;  per gli  edifici adibiti  ad uso produttivo è
essenziale la  porzione che  presenta caratteristiche,  anche  di
dimensione, indispensabili  per lo  svolgimento di  operazioni  o
fasi lavorative  che non  potrebbero altrimenti essere svolte nel
resto dell'edificio.

3. La  disposizione di  cui al  comma 1  si  applica  anche  alle
pertinenze  degli   edifici  adibiti   ad  attività  produttive,
essenziali  ai  sensi  del  comma  precedente,  qualora,  per  le
caratteristiche  del  sito  o  per  provvedimento  dell'autorità
amministrativa, non  possano essere  ricostituite,  con  analoghe
caratteristiche, in altro sito attiguo all'edificio.

4. Le  disposizioni di  cui ai  precedenti comma non si applicano
ove richiesto dai proprietari.

5. L'accertamento delle condizioni di cui al presente articolo è
a cura  del Presidente  della Giunta  regionale con  le modalità
dallo stesso determinate.

ARTICOLO 3
(Acquisizione dei  beni al  patrimonio del  comune e  demolizione
degli edifici)

1. Gli  immobili che  costituiscono ostacolo al regolare deflusso
delle acque,  individuati ai  sensi dei precedenti articoli, sono
acquisiti al patrimonio indisponibile del comune ovvero, nei casi
previsti dall'art. 822 del cod. civ. al demanio pubblico. Per gli
edifici e  ogni altro  manufatto edificato  l'acquisizione ha  ad
oggetto l'area di risulta conseguente la relativa demolizione.

2. Il  provvedimento di  individuazione costituisce titolo per le
relative trascrizioni.

3. Gli  edifici e  gli altri  manufatti edificati sono demoliti a
cura del  Presidente della Giunta regionale che, a tal fine, può
avvalersi  degli   enti  attuatori   delle  opere   pubbliche  di
sistemazione  idraulica   ovvero  dei   comuni   territorialmente
competenti.

4. Le  spese per  la demolizione  sono imputate  ai fondi  di cui
all'art. 6  del DL 12 novembre 1996, n.576, secondo le previsioni
del piano previsto dallo stesso articolo.

ARTICOLO 4
(Contributi per i proprietari)

1. Ai  privati proprietari  degli immobili  di cui  al precedente
articolo è  corrisposto  un  contributo  pari  al  valore  degli
immobili medesimi.

2. Il  valore è  costituito dal  prezzo di mercato dell'immobile
alla data  del provvedimento di individuazione di cui all'art. 5,
comma 4;  tale prezzo  è accertato,  a  cura  del  proprietario,
tramite perizia  giurata redatta  da professionista abilitato, il
cui costo è computato nell'ammontare del contributo.

3. Per  gli immobili  adibiti ad  uso di residenza principale, il
contributo, su  richiesta dei  proprietari, può  altresì essere
determinato  nell'ammontare   pari  alla   spesa  per   la  nuova
costruzione o  l'acquisto, nello stesso comune, di un alloggio di
civile abitazione con superficie utile abitabile corrispondente a
quella dell'unità  immobiliare in  proprietà,   fino al  limite
massimo di  200 mq.  e  per  un  valore  al  metro  quadrato  non
superiore ai  limiti massimi  di  costo  per  gli  interventi  di
edilizia residenziale sovvenzionata.

4. Il  contributo è  richiesto dai  soggetti interessati  con le
modalità determinate dal Presidente della Giunta regionale.

5. Ove  per il medesimo immobile siano già stati concessi, per i
danni  conseguenti   gli  eventi  alluvionali  del  giugno  1996,
contributi statali o regionali, il relativo ammontare è detratto
dal contributo di cui al presente articolo.

6. Il contributo non è dovuto per le parti di immobile costruite
in violazione  delle norme  urbanistiche ed edilizie, ove non sia
intervenuta sanatoria.

7. I contributi di cui al presente articolo fanno carico ai fondi
di cui  all'art. 5,  comma 7  del DL 12 novembre 1996, n. 576 ove
riguardino immobili  ad uso  produttivo, ai fondi di cui all'art.
4, comma 10 del medesimo decreto legge negli altri casi.

ARTICOLO 5
(Procedura)

1. Il  Presidente della  Giunta regionale,  nei termini  indicati
dall'art. 4, comma 9 del DL 12 novembre 1996, n. 576, effettua la
ricognizione  di   tutti  gli  immobili  suscettibili  di  recare
ostacolo al  regolare deflusso  delle acque  e  la  trasmette  ai
comuni interessati i quali provvedono al relativo deposito per un
periodo di  30 giorni consecutivi, dandone avviso ai proprietari,
i quali possono prendere visione e presentare osservazioni.

2. Entro i 10 giorni successivi al termine di deposito, il Comune
trasmette al  Presidente della  Giunta regionale  le osservazioni
presentate ai  sensi del  comma precedente nonchèè le eventuali
proprie  osservazioni,  unitamente  alla  attestazione  circa  la
regolarità  urbanistica  ed  edilizia  degli  immobili  compresi
nell'elenco.

3.  Sulla   base  delle  eventuali  osservazioni  presentate,  il
Presidente  della  Giunta  regionale  può  impartire  agli  enti
attuatori degli  interventi di messa in sicurezza di cui all'art.
1, comma  2, eventuali  direttive tecniche  per la  progettazione
degli interventi medesimi.

4. Successivamente  al ricevimento  delle  osservazioni  e  delle
attestazioni di  cui al  comma  2,  il  Presidente  della  Giunta
regionale  approva   la  individuazione  particolareggiata  degli
immobili da  acquisire al  patrimonio  indisponibile  del  comune
ovvero al  demanio pubblico,  individuando l'ente competente alla
demolizione degli  edifici e  degli altri  manufatti edificati  e
disponendo   la    ammissibilità   a    contributo   ovvero   la
inammissibilità per  gli immobili  o le parti di immobile per le
quali  il  comune  competente  abbia  comunicato  l'irregolarità
urbanistica ed edilizia.

5. Il provvedimento di individuazione è comunicato ai comuni che
provvedono alla relativa notificazione ai proprietari.

6. La  ricognizione  può  essere  rimodulata,  con  le  medesime
procedure  di   cui  al   presente  articolo   in  seguito   alla
approvazione di  rimodulazioni o  integrazioni del  piano di  cui
all'art. 6 del DL 12 novembre 1996, n. 576 ovvero all'adozione di
nuovi  piani   previsti   dalla   legge.   I   provvedimenti   di
individuazione particolareggiata  conseguenti concernono  i  soli
immobili interessati dalla rimodulazione.

ARTICOLO 6
(Rinvio)

1. Il  Presidente della  Giunta regionale,  ai sensi  del  DL  12
novembre 1996,  n.  576,  detta  le  disposizioni  operative  per
l'attuazione del decreto legge medesimo e della presente legge.

2. Per  l'erogazione dei  contributi il  Presidente della  Giunta
regionale può avvalersi dei Sindaci dei comuni interessati.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 1 aprile 1998

Marcucci (incaricata con DPGR 15/06/1995, n. 221)

La presente  legge è  stata approvata dal Consiglio Regionale il
3-3-1998 ed è stata vistata dal Commissario del Governo il 27-3-
1998.



ASSETTO IDROGEOLOGICO

