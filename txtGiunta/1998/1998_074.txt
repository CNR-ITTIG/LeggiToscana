Norme per la formazione degli operatori del Servizio sanitario.

Il Consiglio Regionale ha approvato il 28-09-1998
Il Commissario del Governo ha apposto il visto il 19-10-1998
Il Presidente  della Giunta  Regionale promulga la seguente legge
regionale:

TITOLO I
PRINCIPI GENERALI E DEFINIZIONI

ARTICOLO 1
(Oggetto e finalità della legge)

1. La  presente legge  disciplina, nell'ambito  delle  competenze
regionali,  le  attività  formative  per  l'accesso  ai  profili
professionali sanitari, di loro ulteriore qualificazione e quelle
inerenti la  formazione permanente  del  personate  del  Servizio
sanitario regionale,  al  fine  di  garantire  la  creazione,  il
mantenimento e  lo sviluppo costante della qualità delle risorse
professionali in esso impiegate e di dare vita, in via permanente
e specifica,  ad un  sistema organico di formazione, valorizzando
gli apporti  offerti dai  soggetti, pubblici  e privati, operanti
nel settore  e stabilendo  fra di  essi le  necessarie sinergie e
reciprocità.

2. Ad  integrazione delle  strutture e  professionalità presenti
nel  Servizio   sanitario   regionale,   si   riconoscono   nelle
Università degli  Studi, negli Istituti di istruzione secondaria
superiore,  negli   Ordini   e   Collegi   professionali,   nelle
Organizzazioni  sindacali,   scientifiche  e   del   volontariato
operanti nel  settore sanitario,  le principali risorse formative
per la realizzazione delle suddette finalità.

ARTICOLO 2
(Definizioni)

1. Ai fini della presente legge:

a) sono    attività  di  formazione  per  l'accesso  ai  profili
   professionali sanitari  le iniziative  di studio  e tirocinio,
   attuate per  il conseguimento  di titoli e requisiti necessari
   per l'esercizio  delle professioni sanitarie o per l'accesso a
   qualifiche  e   posizioni  lavorative  presenti  nel  servizio
   sanitario regionale;
b) sono  attività di  ulteriore qualificazione  professionale  i
   processi  di   formazione   complementare,   specializzazione,
   perfezionamento e  aggiornamento svolti  al fine di sviluppare
   livelli culturali  ed operativi  più  elevati  richiesti  dal
   progresso tecnico-scientifico e dall'evoluzione dell'attività
   professionale e della organizzazione dei servizi;
c) sono  attività di  formazione permanente  le iniziative  che,
   successivamente alla  formazione per  l'accesso ai  profili  o
   alla  ulteriore  qualificazione,  garantiscono  l'adeguamento,
   l'aggiornamento e lo sviluppo continuo delle conoscenze, delle
   capacità operative  e delle  abilità tecniche  del personale
   dipendente o  convenzionato del  Servizio sanitario regionale,
   per un  esercizio più  competente ed  efficace del  suo ruolo
   professionale e  per una  costante elevazione  della  qualità
   dell'assistenza sanitaria.

TITOLO II
FORMAZIONE PER  L'ACCESSO AI  PROFILI PROFESSIONALI SANITARI E DI
ULTERIORE QUALIFICAZIONE PROFESSIONALE

ARTICOLO 3
(Tipologia delle attività e soggetti realizzatori)

1.  Per  le  finalità  del  Servizio  sanitario  regionale  sono
realizzate  le  seguenti  attività  volte  alla  formazione  per
l'accesso ai  profili  ed  alla  ulteriore  qualificazione  delle
figure professionali sanitarie, che la Regione intende promuovere
nel rispetto  dell'art. 124,  comma 1, del Dgls 31 marzo 1998, n.
112:

a) formazione    svolta      dalle    Aziende  sanitarie,  previa
   autorizzazione  rilasciata  dalla  Giunta  regionale,  per  il
   conseguimento  del   titolo  per  l'accesso  alle  professioni
   sanitarie impiegate  nel servizio  sanitario, in attuazione di
   specifiche normative nazionali o regionali;
b) formazione  svolta  nelle  strutture  del  Servizio  sanitario
   relativa al conseguimento dei diplomi universitari del settore
   sanitario ai  sensi dell'art.  1, comma  1, lettera  o)  della
   Legge 23  ottobre 1992,  n. 421 e di quanto disposto dall'art.
   6, comma  3, del  DLgs 30  dicembre 1992  n.  502  così  come
   modificato  dal  DLgs  7  dicembre  1993  n.  517  di  seguito
   denominate decreto delegato;
c) attività     di    ulteriore  qualificazione  destinate  alla
   formazione    complementare     attraverso    iniziative    di
   specializzazione o  di perfezionamento  di coloro  che sono in
   possesso   di    titoli   abilitanti   relativi   ai   profili
   professionali di cui alla lettera b) del presente comma sia in
   ambito  clinico-assistenziale   che  per   l'espletamento   di
   funzioni di coordinamento e di attività didattiche;
d) attività     di    ulteriore  qualificazione  svolte  tramite
   iniziative di  aggiornamento e  perfezionamento  professionale
   per coloro  che sono  in  possesso  di  un  titolo  abilitante
   all'esercizio   di    professioni    sanitarie,    organizzate
   dall'Università, dalle  Regioni, dalle Aziende sanitarie e da
   altri soggetti pubblici del Servizio sanitario nazionale;
e) formazione specifica in medicina generale svolta dalla Regione
   e dalle  Aziende sanitarie  in collaborazione con l'Ordine dei
   medici;
f) attività    di  tirocinio  all'interno  delle  strutture  del
   Servizio  sanitario   previste  nell'ambito  della  formazione
   scolastica o universitaria di particolari figure professionali
   oltre a quelle già indicate alla lettera b).

2. Le  attività formative  di cui  al comma  1, lettera  d) sono
istituite esclusivamente  dalle Università  degli  studi,  dalla
Regione, dalle Aziende sanitarie o da altri soggetti pubblici del
Servizio  sanitario   nazionale.  Le   suddette  istituzioni  per
l'attuazione delle  attività formative di cui al presente comma,
possono stabilire apposite convenzioni con soggetti formativi sia
pubblici  che   privati.  In  tali  convenzioni  dovranno  essere
definite anche  le entità  degli oneri  economici a  carico  dei
partecipanti ai  sensi di quanto specificatamente stabilito nelle
ulteriori disposizioni di cui all'art. 5, comma 3.

ARTICOLO 4
(Programmazione delle attività)

1. Il  Consiglio Regionale,  avvalendosi del  Consiglio sanitario
regionale, istituito  con apposita  legge regionale  e sentite le
Organizzazioni sindacali  maggiormente rappresentative  in ambito
sanitario,  definisce   nel  Piano   sanitario  regionale  o  con
specifico atto di programmazione:

a) indirizzi     e      specifiche  disposizioni  valide  per  la
   determinazione da  parte della Giunta regionale dei fabbisogni
   annuali  di   formazione  in   ambito  regionale   di   figure
   professionali sanitarie;
b) criteri  per la  definizione dei  protocolli d'intesa previsti
   all'art. 6,  comma 2  e 3, del decreto delegato, anche al fine
   di garantire  un utilizzo  ottimale delle  risorse  formative,
   strutturali e di personale del Servizio sanitario;
c) indirizzi    per  le  eventuali  forme  di  collaborazione  da
   instaurare nell'ambito  delle attività  di formazione  di cui
   all'art. 3  con  le  Università,  gli  Ordini  ed  i  Collegi
   professionali anche  ai fini  dell'individuazione di strutture
   destinate stabilmente  ad  attività  formative  ai  sensi  di
   quanto stabilito all'art. 5, comma 3;
d) ulteriori   direttive  per  l'organizzazione  delle  attività
   formative di cui all'art. 3, comma 1.

2. I  protocolli d'intesa Regione - Università di cui alla lett.
b), comma  1, sono approvati dal Consiglio regionale, su proposta
della Giunta regionale.

3. Sulla  base delle indicazioni e criteri di cui al comma 1 e di
quanto  ulteriormente   stabilito  nei   protocolli   di   intesa
richiamati  alla   lettera  b)  del  medesimo  comma,  la  Giunta
regionale, avvalendosi  del Consiglio sanitario regionale approva
entro il  31 marzo di ogni anno, il piano annuale delle attività
di  formazione  per  l'accesso  ai  profili  professionali  e  di
ulteriore qualificazione nel settore sanitario.

4. Il  piano annuale  di cui  al comma  2  prevede  relativamente
all'anno formativo od accademico successivo:

a) l'indicazione  della tipologia,  del  numero  dei  corsi,  dei
   posti, della  localizzazione e dell'Azienda sanitaria titolare
   delle attività di cui all'art. 3, comma 1, lett. a) e c);
b) la  proposta, ai  fini della  programmazione nazionale,  della
   tipologia  e   della  localizzazione,  con  l'indicazione  del
   relativo numero  degli studenti,  dei  corsi  da  istituire  a
   livello regionale per le attività di cui all'art. 3, comma 1,
   lett. b) ed e);
c) eventuali    criteri  ed  indicazioni  programmatiche  per  lo
   svolgimento delle  attività di cui all'art. 3, comma 1, lett.
   d) e  f) con  particolare riferimento alle disposizioni di cui
   all'articolo 3, comma 2.

5. Limitatamente alle attività di cui all'art. 3, comma 1, lett.
b) e c) spetta alla commissione costituita ai sensi dell'art. 10,
comma 4,  della LR  29 giugno  1994, n. 49, formulare alla Giunta
Regionale le relative proposte entro il primo di marzo di ciascun
anno. A  tal fine  per le  attività di  cui alle soprarichiamate
lettere b) e c) sono costituiti in seno alla predetta Commissione
appositi gruppi  tecnici di  lavoro per ciascun specifico profilo
professionale o per ambiti professionali affini, composti secondo
i criteri  e modalità  stabiliti dal  Consiglio regionale. Sulle
risultanze e  sulle proposte  emerse dai  lavori  della  suddetta
Commissione la Giunta regionale, prima dell'adozione dei relativi
atti di  recepimento, acquisisce  il parere  delle Organizzazioni
sindacali maggiormente rappresentative in ambito-sanitario.

6. Contestualmente  all'approvazione del  Piano annuale di cui al
comma 3, la Giunta regionale, avvalendosi del Consiglio sanitario
regionale,  impartisce  ulteriori  disposizioni  sulle  modalità
attuative  ed  organizzative  dei  corsi  e  dispone  l'eventuale
erogazione  di   contributi  finanziari  necessari  per  il  loro
svolgimento in  relazione all'avvenuta  allocazione di  fondi,  a
ciò specificatamente  finalizzati, tramite la legge regionale di
approvazione  del   bilancio  di   previsione.   Nelle   medesime
disposizioni  possono   trovare  regolamentazione   l'accesso   a
contributi finanziari  erogati da  altri soggetti, la concessione
di  particolari   provvidenze  ai   partecipanti  ai   corsi   o,
diversamente,  essere  stabilite  le  forme  e  l'entità  di  un
eventuale concorso finanziario dei medesimi per la partecipazione
alle attività formative.

7. Nelle disposizioni di cui al comma 6 e nei protocolli d'intesa
con l'Università,  sono curati  in particolare la definizione di
strumenti e  modalità per  la verifica  e  la  promozione  della
qualità  delle  attività  formative  e  l'accreditamento  delle
strutture sede  delle medesime,  soprattutto in  riferimento alla
formazione pratica,  all'integrazione degli  insegnamenti teorici
con gli insegnamenti clinico-pratici e all'impiego di metodologie
tutoriali  in   quanto  aspetti   necessari  per   garantire   il
perseguimento da  parte degli studenti di livelli di competenza e
professionalità aderenti  alle esigenze  operative del  Servizio
sanitario regionale.

ARTICOLO 5
(Modalità attuative ed organizzative)

1.   Le    attività    formative,    afferenti    all'istruzione
universitaria, svolte  nelle  strutture  del  Servizio  sanitario
relative alle  attività di  cui all'art.  3, comma  1, lett. b),
devono essere  organizzate ed improntate a criteri didattici tali
da  valorizzare   al  massimo  l'apporto  formativo  offerto  dal
personale appartenente  allo specifico  profilo professionale, al
fine di  garantire i fondamentali processi di trasferimento delle
conoscenze  e  capacità  operative  connesse  ai  singoli  ruoli
professionali.

2. Ai  fini del  comma 1,  dovranno essere  garantite al suddetto
personale la necessaria autonomia nell'impostazione e svolgimento
della  propria   attività   formativa,   adeguati   livelli   di
partecipazione ai  momenti collegiali di programmazione didattica
soprattutto per  ciò che concerne la realizzazione delle fasi di
tirocinio  professionale,   una  piena   ed   esclusiva   riserva
nell'affidamento  degli   incarichi  di   coordinamento  di  tali
attività,   nonchè   una   priorità   nell'affidamento   degli
insegnamenti disciplinari cui i profili si riferiscono.

3. Le  Aziende sanitarie,  in modo singolo od associato e tenendo
conto delle  realtà già  esistenti, possono individuare proprie
strutture  da  destinare  stabilmente  alla  realizzazione  delle
attività formative  di cui  al presente titolo, stipulando a tal
fine anche appositi accordi di collaborazione con l'Università e
gli Ordini  e Collegi  professionali. La Giunta regionale, sempre
nell'ambito di  specifiche intese con i soggetti di cui sopra, ha
facoltà di  promuovere direttamente  la costituzione di analoghe
strutture di livello regionale.

TITOLO III
ATTIVITà DI FORMAZIONE PERMANENTE

ARTICOLO 6
(Caratteristiche degli interventi di formazione permanente)

1. La  partecipazione alle  attività  di  formazione  permanente
costituisce un  preciso obbligo  professionale per  gli operatori
del Servizio  sanitario, così  come l'organizzazione di adeguate
iniziative formative  rappresenta un  impegno essenziale  per  le
Aziende Sanitarie.  In relazione  a questo  principio le  Aziende
sanitarie dispongono  la partecipazione  alle attività formative
di carattere  obbligatorio e  le  eventuali  provvidenze  tese  a
facilitare la  partecipazione a  quelle individuate autonomamente
dai singoli  operatori ritenute  idonee ed  utili per lo sviluppo
dei livelli di professionalità funzionali al Servizio sanitario,
nonchè coerenti agli obiettivi aziendali.

2. Gli  interventi di  formazione permanente  devono rispondere a
requisiti di  progettualità e  sistematicità, fra  i quali sono
essenziali i  caratteri della  pertinenza degli  obiettivi con le
linee di indirizzo della programmazione aziendale e con i bisogni
di  apprendimento   dei  singoli   operatori   e   dei   contesti
organizzativi  anche   a  carattere   multiprofessionale,   della
gradualità degli  scopi educativi,  dell'adeguatezza dei  metodi
didattici e  delle  tecniche  formative  rispetto  a  modelli  di
apprendimento   di    tipo   operativo,   dell'osservabilità   e
valutabilità  dei   risultati   del   percorso   formativo   sui
comportamenti dei  singoli e  dei gruppi  e  sulle  modificazioni
indotte nella qualità dei trattamenti sanitari.

3. Gli interventi si distinguono in:

a) attività    di  orientamento,  inserimento  lavorativo  e  di
   valutazione del  potenziale professionale  destinate  ai  neo-
   assunti;
b) attività  di sostegno  al personale  impegnato in processi di
   ristrutturazione organizzativa  o di  riconversione di ruolo o
   funzioni;
c) aggiornamento,  adeguamento e perfezionamento delle conoscenze
   e capacità tecnico-scientifiche e professionali;
d) attività  specificatamente rivolte alla cura degli aspetti di
   metodologia del  lavoro e  di organizzazione  dei servizi  per
   l'impiego ottimale  delle risorse  umane e  materiali e per il
   miglioramento  dei  rapporti  con  gli  utenti,  nonchè  allo
   svolgimento di interventi di formazione manageriale;
e) attività  di qualificazione  ed aggiornamento  disposte dalle
   norme di legislazione e contrattazione collettiva di settore;
f) attività  di qualificazione  ed aggiornamento  del  personale
   addetto alla formazione.

4.  Nella   programmazione,  progettazione  ed  attuazione  delle
iniziative di  formazione  permanente  devono  essere  curate  le
metodologie di  verifica e revisione della qualità dei servizi e
delle  prestazioni,   nonchè  sviluppate  la  sensibilità  alla
dimensione bioetica  dei trattamenti  sanitari,  l'attenzione  ai
valori storici, scientifici e sociali della Sanità pubblica e la
valenza dei  fattori  culturali,  cognitivi  ed  educativi  nella
promozione della salute.

ARTICOLO 7
(Tipologia degli interventi)

1. Le attività formative di cui all'art. 6 sono attuate mediante
interventi, singoli  o combinati,  riconducibili  in  particolare
alla seguente tipologia:

a) corsi;
b) seminari;
c) convegni, congressi, conferenze, giornate di studio;
d) periodi di tirocinio e stages applicativi;
e) progetti di auto-formazione;
f) iniziative a carattere informativo documentale ed editoriale;
g) acquisizione,  elaborazione, diffusione di materiale didattico
   ed audiovisivo, nonchè informatico e multimediale;
h) costituzione     e    gestione  di  biblioteche  e  centri  di
   documentazione a livello di Azienda sanitaria;
i) progetti  sperimentali e di ricerca applicata, con particolare
   riguardo ai  contenuti professionali  ed alla  metodologia  di
   organizzazione dei servizi.

2. Le  caratteristiche  di  tali  interventi  sono  ulteriormente
determinate negli indirizzi e disposizioni di cui all'art. 9.

3. Nell'ambito  delle  attività  di  formazione  permanente  del
personale sono  ricomprese anche  tutte  le  iniziative  ad  esse
strumentali  ed,   in  particolare,   quelle  finalizzate:   alla
realizzazione  di   studi  e   ricerche  nel  campo  educativo  e
formativo, all'acquisizione  e potenziamento  dei beni immobili e
mobili  per   lo  svolgimento  delle  attività  formative,  alla
realizzazione di  soluzioni  strutturali  ed  organizzative  tese
all'integrazione delle  funzioni  bibliotecarie,  documentali  ed
archivistiche delle  Aziende sanitarie al fine di razionalizzarne
la gestione  ed accrescerne  le valenze formative e di promozione
culturale e professionale.

ARTICOLO 8
(Soggetti destinatari)

1. Le attività di formazione permanente sono destinate:

a) al  personale organicamente  o funzionalmente dipendente delle
   Aziende sanitarie  nelle forme  previste dalla  contrattazione
   collettiva;
b) al  personale convenzionato  nelle forme previste dai relativi
   accordi nazionali e regionali.

2.  Possono   essere  ammessi   a  frequentare  le  attività  di
formazione permanente anche i dipendenti di altri enti pubblici o
da soggetti privati operanti nel settore sociale o sanitario, ivi
comprese le  Associazioni del  volontariato, del privato sociale,
nonchè  i   soggetti  che  svolgono  nello  stesso  settore  una
attività   libero    professionale,   quando    gli    obiettivi
dell'iniziativa  di   formazione  rendano   opportuno   il   loro
coinvolgimento. L'ammissione  dei suddetti  soggetti può  essere
subordinata  al   concorso  alle  spese  di  realizzazione  delle
attività, a carico dei medesimi o dei loro enti di appartenenza.

ARTICOLO 9
(Programmazione della formazione permanente)

1. Il Consiglio Regionale definisce nel Piano sanitario regionale
o con  specifico atto  di  programmazione,  gli  indirizzi  e  le
specifiche disposizioni  per lo  svolgimento delle  attività  di
formazione  permanente,   avvalendosi  del   Consiglio  sanitario
regionale  sentite   le  organizzazioni   sindacali  maggiormente
rappresentative in ambito sanitario.

ARTICOLO 10
(Finanziamento, programmazione  e   realizzazione  annuale  degli
interventi formativi)

1. Con  la  legge  regionale  di  approvazione  del  bilancio  di
previsione è  stabilita annualmente  la somma  da destinare alla
realizzazione da parte della Giunta regionale degli interventi di
formazione permanente  destinati al  personale di cui all'art. 8,
comma 1,  lettera b),  e di  quelli, aventi  rilevanza regionale,
destinati al  personale di cui al medesimo art. 8, comma 1, lett.
a).  Successivamente,   in  riferimento   a  tale  disponibilità
finanziaria, la  Giunta regionale  approva e realizza un apposito
programma annuale  degli interventi  formativi. In tale programma
possono essere  stabiliti modalità,  obiettivi e  priorità  per
l'erogazione di  finanziamenti  alle  Aziende  sanitarie  per  la
realizzazione di  specifici progetti  formativi  elaborati  dalle
medesime.

2.  Le   singole  Aziende  sanitarie  nell'ambito  delle  proprie
disponibilità finanziarie  stabiliscono nel  bilancio preventivo
economico annuale  di  previsione  la  somma  da  destinare  alla
realizzazione  degli  interventi  di  formazione  permanente  del
proprio  personale.   In  riferimento   a   tale   disponibilità
finanziaria, ciascuna  Azienda sanitaria  approva e  realizza  un
apposito  programma  annuale  degli  interventi  formativi.  Tale
programma deve  essere ricompreso  in  via  ordinaria  nel  piano
attuativo annuale.  La mancanza  del programma  e l'insufficiente
finanziamento sono motivo di non approvazione del piano attuativo
annuale.

3. Sulla  base dei  propri programmi annuali le Aziende sanitarie
stabiliscono le  opportune intese  per l'eventuale  realizzazione
congiunta degli interventi.

4. La  Giunta  regionale,  avvalendosi  del  Consiglio  sanitario
regionale, e  le Aziende  sanitarie  predispongono  i  rispettivi
programmi annuali  degli interventi  formativi sulla  base  degli
indirizzi e disposizioni di cui all'art. 9.

5. I  programmi annuali  sono materia di contrattazione regionale
ed  aziendale   così  come  previsto  dai  contratti  collettivi
nazionali di  lavoro  della  sanità  pubblica  e  degli  accordi
collettivi nazionali del personale convenzionato.

ARTICOLO 11
(Enti organizzatori e modalità attuative)

1. Gli  interventi di cui all'art. 10, sono istituiti, finanziati
e realizzati  dalla Giunta  regionale  e  dalle  singole  Aziende
sanitarie, singolarmente  o  congiuntamente,  in  attuazione  dei
rispettivi programmi annuali. Nel caso che più Aziende sanitarie
gestiscano in  forma congiunta  gli interventi formativi, la loro
attuazione deve  far capo  ad una  sola di  esse, sulla  base  di
preventive  intese   comprendenti  anche   la  ripartizione   dei
reciproci oneri finanziari, i quali potranno essere assolti anche
attraverso il  pagamento di  quote di  partecipazione all'Azienda
sanitaria titolare delle attività.

2. La  Giunta regionale  e le  Aziende sanitarie  realizzano tali
interventi  direttamente   o  indirettamente   avvalendosi  delle
Università degli  Studi, degli  Ordini e collegi professionali o
di altri soggetti pubblici. Relativamente a particolari esigenze,
la realizzazione  di attività  formative può  essere  affidata,
tramite la  stipula di  apposite convenzioni,  anche  a  soggetti
privati  che   svolgono   qualificata   attività   di   ricerca,
formazione,  produzione,   erogazione  di   servizi  nel  settore
sanitario e sociale o in ambiti ad esso correlati con particolare
riferimento alle  associazioni professionali  e scientifiche  del
settore. La  Giunta regionale  e le  Aziende  sanitarie  possono,
altresì,   realizzare   gli   interventi   programmati   facendo
partecipare direttamente  il personale dipendente e convenzionato
del Servizio  sanitario a corsi istituiti dalle Università degli
Studi o da altri qualificati soggetti pubblici o privati.

3.  In  particolare  la  Giunta  regionale  può  realizzare  gli
interventi da  essa istituiti  anche affidandone la gestione alle
Aziende sanitarie.  A queste  ultime è  fatto obbligo al termine
delle attività  redigere un apposito rendiconto sull'impiego dei
finanziamenti   ricevuti    dalla   Giunta   regionale   per   la
realizzazione  di   tali  interventi  con  la  richiesta  per  la
ridestinazione di eventuali economie di spesa.

4. Nella  gestione diretta  degli interventi  formativi la Giunta
regionale e  le Aziende  sanitarie  utilizzano,  ai  sensi  della
normativa  vigente  nella  sanità  pubblica,  il  personale  del
servizio sanitario e, in subordine, verificata l'indisponibilità
di risorse  interne, instaurare  rapporti di consulenza con altri
soggetti pubblici  e privati  o di  prestazione professionale con
singoli esperti.

5. Al  fine di  realizzare  attività  rispondenti  ai  requisiti
indicati all'art. 6 le Aziende sanitarie assegnano ad un adeguato
numero di  propri dipendenti  compiti inerenti  lo sviluppo della
progettazione formativa  degli interventi,  della loro conduzione
ed animazione, delle verifiche intermedie e finali, relativamente
alle  aree   professionali  o  alle  strutture  organizzative  di
appartenenza, secondo modalità definite ai sensi dell'art. 9.

6. Per  la formazione  permanente degli  operatori  professionali
delle aree  infermieristica, tecnico-sanitaria, di riabilitazione
e di  vigilanza ispezione i compiti di cui al comma 5 sono svolti
dagli  operatori   professionali   dirigenti   delle   rispettive
categorie professionali,  in mancanza  dei  quali  potrà  essere
utilizzato personale  non dirigente  delle  rispettive  categorie
professionali.

7. Al  fine di  assicurare un  omogeneo e  uniforme arricchimento
metodologico  relativamente   alle  competenze   di  coloro   che
assolvono ai  compiti  cui  al  comma  5,  la  Giunta  regionale,
nell'ambito degli  interventi di  cui all'art.  10, comma 1, cura
l'attuazione di appositi corsi formativi a carattere regionale.

8. Per  le  attività  di  formazione  permanente  del  personale
appartenente alle categorie mediche convenzionate, lo svolgimento
dei  compiti  di  cui  al  precedente  comma  si  identifica  con
l'incarico di animatore ove tale figura sia prevista nei relativi
accordi collettivi nazionali. Le iniziative per la formazione dei
predetti animatori e la verifica delle necessarie competenze sono
definite,  con  apposito  atto,  dalla  Giunta  regionale  previo
accordo con  le  organizzazioni  sindacali  mediche,  sentita  la
federazione regionale degli ordini provinciali dei medici.

ARTICOLO 12
(Verifica dell'attuazione dei programmi annuali)

1. Le  Aziende sanitarie  devono elaborare  una  relazione  sugli
interventi formativi  espletati nell'anno precedente ivi compresi
quelli istituiti  dalla  Giunta  regionale  e  loro  affidati  in
gestione. Tale  relazione  fa  parte  della  relazione  sanitaria
aziendale.

2. La  relazione di  cui al  precedente comma  deve  fra  l'altro
contenere l'analisi della spesa complessivamente sostenuta per la
realizzazione degli  interventi  formativi,  la  tipologia  e  la
quantità degli operatori coinvolti, la descrizione dei risultati
conseguiti e  la valutazione delle eventuali discordanze rispetto
ai risultati attesi.

3. La  Giunta regionale, in ordine agli adempimenti delle Aziende
sanitarie di  cui  ai  precedenti  comma,  stabilisce  i  criteri
necessari ad uniformare la raccolta dei dati a livello regionale.

ARTICOLO 13
(Iniziative   formative   in   settori   specialistici   e   loro
accreditamento)

1. Al  fine di  assicurare una costante elevazione della qualità
della formazione del personale del Servizio sanitario, le Aziende
sanitarie e  la Regione,  singolarmente o  congiuntamente,  anche
tramite apposite  intese e collaborazioni con l'Università e gli
Ordini e  Collegi professionali,  potranno dar vita ad iniziative
tese a realizzare in via continuativa attività di aggiornamento,
di documentazione  e di  produzione multimediale  in  determinati
settori od aree specialistiche della sanità.

2.  Le   Aziende  sanitarie   titolari  o  compartecipi  di  tali
iniziative pongono  a base  della loro partecipazione il criterio
del progressivo  recupero delle risorse finanziarie investite per
l'attuazione delle  iniziative  medesime  tramite  l'offerta  dei
prodotti e  servizi formativi  realizzati eventualmente  al netto
delle quote  versate per  investimenti in  conto capitale e delle
spese  sostenute   per  la   formazione  del   proprio  personale
dipendente o convenzionato.

3. Le  iniziative di  cui al  comma 1,  sono oggetto di specifico
accreditamento da  parte della Giunta regionale e potranno essere
raccordate ed integrate con le strutture eventualmente costituite
ai sensi del precedente art. 5, comma 3.

4. Il  Consiglio regionale  determina con  uno specifico  atto da
emanare entro  sei mesi  dall'entrata in  vigore  della  presente
legge, modalità  e criteri per l'accreditamento delle iniziative
di cui  al presente articolo, avvalendosi del Consiglio Sanitario
Regionale  sentite   le  organizzazioni   sindacali  maggiormente
rappresentative in ambito sanitario.

5. La  partecipazione  ad  una  attività  formativa  organizzata
nell'ambito di  un'iniziativa accreditata  ai sensi  del presente
articolo,  è  considerato  un  elemento  attestante  un  livello
qualitativo superiore  di tale  attività in tutte le circostanze
in  cui  questa  venga  ad  essere  valutata  all'interno  di  un
curriculum formativo individuale.

TITOLO IV
DISPOSIZIONI FINALI E TRANSITORIE

ARTICOLO 14
(Modifiche)

1. Dopo  il comma  4 dell'articolo  1 della LR 31 agosto 1994, n.
70, è aggiunto il seguente:

   "4 bis. Non sono istituibili ai sensi della presente legge gli
   interventi  formativi  rivolti  agli  operatori  sanitari  nè
   quelli riconducibili  alle fattispecie previste dalla LR A.C.,
   ad eccezione  dei corsi  inerenti le attività di cui all'art.
   3,  lettera   a),  della   medesima   legge   finalizzati   al
   conseguimento dell'abilitazione  professionale per l'esercizio
   delle arti  sanitarie ausiliarie  di ottico ed odontotecnico e
   per la  qualifica di  massaggiatore sportivo. La formazione di
   ulteriori figure  professionali del  settore  sanitario  sarà
   regolamentata  con   appositi  provvedimenti   del   Consiglio
   regionale".
   
2. Dopo  il comma  3 dell'articolo 10 della LR 31 agosto 1994, n.
70, è aggiunto il seguente:

   "3 bis. I corsi in campo sanitario disciplinati ai sensi della
   presente legge,  in attuazione  di quanto  previsto all'art. 1
   comma 4  bis, sono  istituiti anche  per mezzo  di  specifiche
   autorizzazioni concesse in favore dei soggetti di cui all'art.
   9, comma  2, o  di quelli  in possesso dei requisiti di cui al
   comma 2.  Sono fatte  salve  le  specifiche  disposizioni  sui
   titoli di accesso, sulle modalità organizzative e sugli esami
   finali, stabilite per tali interventi da apposite normative".
   
3. Dopo  la lettera  m) del  comma 3 dell'articolo 14 della LR 31
agosto 1994, n. 70, è aggiunta la seguente:

   "m bis.  gli indirizzi  per la  programmazione e  l'attuazione
   degli interventi  formativi in  campo sanitario istituibili ai
   sensi della presente legge".
   
4. La  lettera c)  del comma  1 dell'art.  16 della  LR 31 agosto
1994, n. 70, è così modificata:

   "c) l'elenco   delle   attività  riconosciute,  assentite  ed
   autorizzate senza oneri di finanziamento a carico del bilancio
   regionale."
   
ARTICOLO 15
(Abrogazioni)

1. L'ultimo  periodo del  comma 1  dell'articolo 1  della  LR  31
agosto 1994, n. 70, che recita "con esclusione di quella relativa
agli operatori sanitari." è abrogato.

2. Le  LL.RR. 16 ottobre 1989, n. 64, 26 agosto 1991, n. 43 ed il
Regolamento regionale 21 febbraio 1995, n. 6 sono abrogati.

3. La LR 24 marzo 1986, n. 13 è abrogata e le relative attività
sono ricondotte al campo di applicazione della LR 31 agosto 1994,
n. 70  tenuto conto  delle specifiche norme transitorie contenute
nell'art. 16.

ARTICOLO 16
(Norma transitoria)

1. Sono  fatte salve  le autorizzazioni  già concesse  ai  sensi
della LR 24 marzo 1986, n. 13 per gli Anni scolastici 1997/1998 e
1998/1999.

2. Le  domande di nuove autorizzazioni prodotte ai sensi della LR
24 marzo  1986, n.  13 entro  la data  di entrata in vigore della
presente legge  completeranno il  loro iter  secondo le procedure
previste dalla previgente normativa.

3.  Lo   svolgimento  delle  attività  formative  relative  alle
autorizzazioni in  vigore rilasciate  ai sensi  della LR 24 marzo
1986, n.  13 è sottoposto alle norme della LR 31 agosto 1994, n.
70 fatte  salve le specifiche indicazioni organizzative contenute
negli atti  autorizzativi concessi  ai sensi  della LR  24  marzo
1986, n. 13 per l'Anno scolastico 1998/1999.

4. La  programmazione, l'autorizzazione  e lo  svolgimento  delle
attività formative  relative alla  LR 24  marzo 1986, n. 13 sono
ricondotti  alla  scansione  in  anni  solari  anzichè  in  anni
scolastici, così  come previsto  dalla LR 31 agosto 1994, n. 70,
art. 12, a decorrere dall'anno 2000.

ARTICOLO 17
(Finanziamento)

1. Agli  oneri derivanti  dall'attuazione della presente legge si
provvede annualmente  con legge regionale di bilancio a decorrere
dall'esercizio finanziario 1999.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 26 ottobre 1998

Chiti

La presente  legge è  stata approvata dal Consiglio Regionale il
28-09-1998 ed è stata vistata dal Commissario del Governo il 19-
10-1998.



ASSISTENZA SANITARIA
PERSONALE
FORMAZIONE

