Partecipazione della  Regione Toscana alla Società Cooperativa a
responsabilità limitata "Verso la banca etica soc. Coop. a r.l.".

Il Consiglio Regionale ha approvato il 1-07-1998
Il Commissario del Governo ha apposto il visto il 24-07-1998
Il Presidente  della Giunta  Regionale promulga la seguente legge
regionale:

ARTICOLO 1

1. La  Regione Toscana, al fine di assicurare la funzione sociale
dell'iniziativa economica  pubblica e  privata, anche mediante il
sostegno   al   volontariato   e   alla   cooperazione   sociale,
condividendo la finalità di costituzione della prima Banca Etica
in Italia,  partecipa alla Società Cooperativa a responsabilità
limitata "Verso la Banca Etica soc. coop. a.r.l.".

ARTICOLO 2

1. La  Giunta Regionale  è autorizzata  a sottoscrivere  n.  500
quote sociali di lire 100.000 cadauna della cooperativa "Verso la
banca etica  soc. coop. a.r.l." per un valore complessivo di lire
50 milioni.

2. La responsabilità della Regione è in ogni caso limitata alla
quota conferita.  In caso  di modifica  dell'atto costitutivo nel
senso indicato  dall'art. 2514,  comma 2,  del codice  civile, la
Regione recede dalla qualità di socio.

ARTICOLO 3

1. All'onere  derivante dall'attuazione  della presente legge, si
fa fronte  con la  seguente variazione  da apportare  alla  parte
spesa del  bilancio di  previsione 1998,  competenza e  cassa per
analogo importo:

 - istituzione del nuovo capitolo 00984 'spesa per
   l'acquisto di  quote sociali  della Cooperativa
   "Verso la  Banca Etica  soc. coop.  a.r.l." (LR
   44/98)':                                         L. 50.000.000

- diminuzione del cap. 50240
  'Fondo di  riserva per spese obbligatorie (artt.
  38 e 84 LR 28/77)':                               L. 50.000.000

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 31 luglio 1998

Chiti

La presente legge è stata approvata dal Consiglio Regionale il
1-07-1998 ed è stata vistata dal Commissario del Governo il 24-
07-1998.



COOPERATIVE
CREDITO

