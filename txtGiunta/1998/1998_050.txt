Disposizioni  per   la  liquidazione   ed  il  trasferimento  del
personale dell'ARER (LR 46/98).

Il Consiglio Regionale ha approvato il 14-07-1998
Il Commissario del Governo ha apposto il visto il 31-07-1998
Il Presidente  della Giunta  Regionale promulga la seguente legge
regionale:

ARTICOLO 1

1. La  presente legge  disciplina gli  aspetti attuativi della LR
46/1998 relativamente  alla soppressione  dell'ARER  a  decorrere
dall'1.9.98.

2. L'amministratore straordinario dell'ARER mantenendo la vigente
indennità,  assume  dall'1.9.98  la  veste  di  commissario  per
provvedere entro  il 31  dicembre 1998 alla ricognizione dei beni
patrimoniali e dei rapporti attivi e passivi dell'Azienda.

3. Il personale di ruolo o assunto con rapporto di lavoro a tempo
indeterminato della  soppressa Azienda è trasferito alla Regione
Toscana a decorrere dall'1.9.98.

4.  Il   personale  trasferito  è  inquadrato  nel  ruolo  unico
regionale  in   posizione  corrispondente  a  quella  formalmente
rivestita nell'ente  di provenienza  con salvaguardia dello stato
giuridico  e  del  trattamento  economico  a  carattere  fisso  e
continuativo   acquisito    all'atto   del    trasferimento.   La
retribuzione di  posizione  di  cui  al  C.C.N.L.  del  personale
dirigente è  corrisposta nella  misura prevista dall'ordinamento
regionale in corrispondenza alle funzioni dirigenziali assegnate.

5. Ai dirigenti trasferiti ai sensi della presente legge potranno
essere conferiti  incarichi dirigenziali  di cui al secondo comma
dell'articolo 19  della LR  7 novembre  1994, n.  81 e successive
modifiche in  sovrannumero rispetto  al limite previsto dal terzo
comma dell'articolo 34 della sopracitata legge.

6. Le  quote di  fondo per  la retribuzione  di  posizione  e  di
risultato del  personale dirigente  e del  fondo per  il  salario
accessorio del  personale inquadrato nelle qualifiche funzionali,
determinati dall'ente  di provenienza  in relazione  al personale
trasferito, sono  portati in  aumento  dei  corrispondenti  fondi
istituiti per il personale regionale.

ARTICOLO 2
(Norma finanziaria)

1. Alla  spesa derivante  dalla presente legge si fa fronte con i
fondi stanziati sui capitoli 220, 225 e 461 del bilancio 1998 che
presentano  la  necessaria  disponibilità  e  per  gli  esercizi
successivi sui corrispondenti capitoli dei relativi bilanci.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 6 agosto 1998

FONTANELLI (incaricato con DPGR n. 255/17.7.98)

La presente legge è stata approvata dal Consiglio Regionale il
14-07-1998 ed è stata vistata dal Commissario del Governo il 31-
07-1998.



ORGANIZZAZIONI PUBBLICHE
EDILIZIA
PERSONALE

