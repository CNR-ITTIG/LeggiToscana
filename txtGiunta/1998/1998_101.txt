Modifiche  ed   integrazioni  alla  LR  4  aprile  1995,  n.  36:
"Interventi finanziari  a favore  dell'artigianato  e  disciplina
dell'associazionismo artigiano di garanzia."

Il Consiglio Regionale ha approvato il 9-12-1998
Il Commissario del Governo ha apposto il visto il 24-12-1998
Il Presidente  della Giunta  Regionale promulga la seguente legge
regionale:

ARTICOLO 1

1. Il  comma 1  dell'art. 1  della LR  4 aprile  1995, n.  36  è
sostituito dal seguente:

   "1.  La   presente  legge   ha  lo   scopo  di   favorire   il
   consolidamento    e    lo    sviluppo    dell'artigianato    e
   dell'associazionismo artigiano di garanzia in attuazione della
   legge  8   agosto  1985,   n.   443   e,   nell'ambito   della
   programmazione regionale, costituisce il quadro organico degli
   incentivi finanziari  regionali alle  imprese artigiane di cui
   agli articoli 12 e 49 del DLgs 31 marzo 1998, n. 112."
   
ARTICOLO 2

1. Al  comma 3 dell'art. 2 della LR 4 aprile 1995, n. 36, dopo le
parole  "L'Artigiancredito   Toscano"  sono  aggiunte  le  parole
"l'Artigiancassa SPA".

ARTICOLO 3

1. L'art.  3 della  LR 4  aprile 1995,  n. 36  è sostituito  dal
seguente:

   "1. La  Regione concede  contributi ad Artigiancredito Toscano
   per l'attività istituzionale dello stesso, ed in particolare:
   
   a) per  garantire un patrimonio adeguato per la concessione di
      garanzie primarie  e sussidiarie  a fronte di operazioni di
      credito o  di leasing  o di  factoring o  di altri prodotti
      finanziari o  fidejussori innovativi alle imprese associate
      alle Cooperative  e Consorzi  aderenti  ad  Artigiancredito
      Toscano. Tali  contributi dovranno essere contabilizzati in
      apposito fondo di riserva indivisibile tra i soci;
   b) per    i  programmi  di  attività  diretti  all'assistenza
      tecnica,       all'informazione        tecnico-finanziaria,
      all'aggiornamento dei  soci delle  Cooperative e  Consorzi,
      all'attività    di    qualificazione    professionale    e
      aggiornamento  dei   loro  addetti   e  per   il   supporto
      amministrativo connesso all'incentivazione dell'artigianato
      nonché all'elaborazione,  in collaborazione  con gli  Enti
      Locali interessati,  ed anche  su iniziativa  di questi, di
      programmi di  sviluppo  dell'artigianato  e  di  azioni  di
      ingegneria finanziaria  nell'ambito dei  Sistemi  Economici
      Locali, dei  patti territoriali,  dei contratti  di area  e
      degli accordi di programma;
   c) per  programmi di  consolidamento e fusione delle strutture
      proposti  da   Artigiancredito  Toscano,   a  favore  delle
      Cooperative e dei Consorzi.
   
   2. La  Regione Toscana  concede contributi all'Artigiancredito
   Toscano  per   l'incentivazione  delle   imprese,  finalizzati
   all'erogazione dei  contributi in  conto  capitale,  in  conto
   canoni di  leasing e  in conto  interesse  ed  altri  prodotti
   finanziari, a favore dei soci delle Cooperative e dei Consorzi
   nonché  a  favore  delle  imprese  artigiane  sulla  base  di
   specifici programmi  di sviluppo articolati territorialmente e
   settorialmente."
   
ARTICOLO 4

1. Il  comma 1  dell'art. 4  della LR  4 aprile  1995  n.  36  è
sostituito dal seguente:

   "1. Nell'ambito  del Programma  Regionale di  Sviluppo e degli
   stanziamenti del  bilancio annuale  di previsione  nonché  di
   eventuali  direttive   del  Consiglio   regionale,  la  Giunta
   regionale stabilisce,  con proprio  atto,  entro  il  mese  di
   aprile di ciascun anno:
   
   a) l'importo,  per singole  annualità del contributo previsto
      dalla lett.  a) comma  1 dell'art.  3,  tenendo  conto  dei
      volumi di credito che la Regione intende promuovere tramite
      Artigiancredito Toscano;
   b) l'importo  del contributo previsto dalla lett. b), comma 1,
      dell'art. 3, tenendo conto:
   
   1. dei  programmi di  attività di cui alla lett. b) del comma
      1., art.  3, svolte  anche in  collaborazione con  gli Enti
      Locali, che  l'Artigiancredito Toscano presenta entro il 31
      marzo di ogni anno alla Giunta regionale;
   2. delle   attività    tecniche,    e/o    istruttorie    che
      l'Artigiancredito Toscano è chiamato a svolgere sulla base
      delle convenzioni  indicate dal comma 2 del precedente art.
      2;
   c) l'importo  dei contributi  di cui alla lett. c) del 1 comma
      dell'art.  3   in   base   ai   programmi   presentati   da
      Artigiancredito Toscano  e diretti  al  consolidamento  del
      sistema artigiano  di garanzia  anche tramite  fusioni  tra
      Cooperative e/o Consorzi. In tale caso i contributi saranno
      finalizzati alla  copertura, anche parziale, delle spese di
      fusione e  delle  spese  di  gestione  del  primo  anno  di
      attività,  nonché   al  consolidamento   del   patrimonio
      risultante dalla  fusione qualora  quest'ultimo costituisca
      l'unico elemento insufficiente fra quelli determinati dalla
      Giunta regionale  in attuazione dell'atto di cui alla lett.
      c), del 1 comma dell'art. 3;
   d) l'importo  dei contributi  di cui  al comma  2 dell'art. 3,
      adottando  contestualmente   appositi  specifici  atti  per
      programmi, anche  su proposta  di Artigiancredito  Toscano,
      nonché per  programmi definiti  in collaborazione  con gli
      Enti locali  nell'ambito dei  Sistemi Economici Locali, dei
      patti territoriali,  dei contratti  di area e degli accordi
      di programma."
   
ARTICOLO 5

1. L'art.  5 della  LR 4  aprile 1995,  n. 36  è sostituito  dal
seguente:

   "Art. 5
   (Direttive regionali e convenzioni)
   
   1. La Giunta regionale adotta, sentito anche l'Artigiancredito
   Toscano, apposite  specifiche direttive  in  base  alle  quali
   Artigiancredito Toscano  è tenuto  a stipulare le convenzioni
   con le  banche, le  società di leasing e di factoring e altre
   istituzioni finanziarie per la concessione delle garanzie.
   
   2. Le direttive della Giunta regionale determinano:
   
   a) l'importo massimo e minimo delle operazioni assistite dalla
      garanzia primaria o sussidiaria di Artigiancredito Toscano;
   b) i tempi massimi e minimi di ammortamento;
   c) la regolamentazione per l'erogazione dei contributi;
   d) la    ripartizione    dell'intervento    a    garanzia  tra
      Artigiancredito Toscano  e i  soci, che comunque non superi
      la misura  percentuale del  60% a carico di Artigiancredito
      Toscano;
   e) i   criteri    per  definire  un  rapporto  tra  operazione
      garantita e  quote sociali  effettivamente  sottoscritte  e
      versate dal socio della Cooperativa o Consorzio fidi;
   f) ogni  altro elemento  ritenuto  utile  o  necessario  dalla
      Giunta regionale."
   
ARTICOLO 6

1. Al  comma 1  dell'art. 6  della LR  4 aprile 1995, n. 36 viene
aggiunta la seguente lettera:

   "g bis)  obbligo del  rispetto delle  direttive emanate  dalla
   Giunta regionale in base all'art. 5."
   
ARTICOLO 7

1. Il  comma 1  dell'art. 8  della LR  4 aprile  1995, n.  36  è
sostituito dal seguente:

   "1. Sino  alla stipula  di nuove  convenzioni sottoscritte  in
   base alle  direttive emanate  dalla Giunta  regionale ai sensi
   dell'art. 5,  restano valide  le  convenzioni  attualmente  in
   essere tra  Artigiancredito Toscano, le Cooperative e Consorzi
   artigiani e le banche."
   
ARTICOLO 8

1. Dopo  l'art. 8  della LR  4 aprile  1995, n. 36 è aggiunto il
seguente:

   "Art. 8 bis
   (Regime de minimis)
   
   1. I contributi previsti dalla presente legge sono soggetti al
   regime   "de   minimis",   come   definito   dalla   normativa
   comunitaria."
   
ARTICOLO 9

1. I contributi concessi dalla Regione Toscana per l'attività di
garanzia  alla   data  del   31.12.1998   costituiscono   risorse
disponibili ma  non divisibili  tra  i  soci  di  Artigiancredito
Toscano per l'attività di garanzia.

2. Artigiancredito Toscano entro e non oltre 6 mesi dalla data di
entrata in  vigore della  presente legge  provvede a  adeguare il
proprio statuto  a quanto  prescritto dal  comma 1  nonché  alle
direttive di cui all'art. 5.

ARTICOLO 10

1. Agli  oneri previsti  dalla presente  legge  si  fa  fronte  a
decorrere dall'anno 1999 con legge di bilancio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 29 dicembre 1998

Chiti

La presente  legge è  stata approvata dal Consiglio Regionale il
9-12-1998 ed  è stata vistata dal Commissario del Governo il 24-
12-1998.



ARTIGIANATO

