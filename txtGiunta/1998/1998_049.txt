Integrazioni e  modifiche alla  LR 3.2.1995,  n.  16  "Delega  ed
organizzazione  delle   funzioni  amministrative  in  materia  di
commercio su aree pubbliche".

Il Consiglio Regionale ha approvato il 1-7-1998
Il Commissario del Governo ha apposto il visto il 29-7-1998
Il Presidente  della Giunta  Regionale promulga la seguente legge
regionale:

ARTICOLO 1

Dopo la  lett. b) del comma 1 dell'art. 2 della legge regionale 3
febbraio 1995 n. 16 è aggiunta la seguente:

   "c) l'accertamento,  la riscossione ed il rimborso della tassa
   di concessione  regionale dovuta per il rilascio ed il rinnovo
   delle   autorizzazioni,    nonchè   le    relative   funzioni
   sanzionatorie e di contenzioso amministrativo".
   
ARTICOLO 2

Dopo il comma 3 dell'art. 2 della legge regionale 3 febbraio 1995
n. 16 sono aggiunti i seguenti:

   "4. Alle funzioni delegate ai sensi della lett. c) del comma 1
   si applicano  le disposizioni  di cui  alla legge regionale 15
   maggio 1980,  n. 54  "Disciplina delle tasse sulle concessioni
   regionali" e  successive modifiche  ed integrazioni, in quanto
   compatibili.
   
5. La  tassa di  concessione regionale deve essere corrisposta al
comune competente  ai sensi  del comma  2,  secondo  gli  importi
determinati al  n.  24  bis  della  Tariffa  annessa  al  decreto
legislativo 22  giugno 1991  n. 230,  così come  modificato  dal
decreto legge  29 aprile  1994 n.  260, convertito  in  legge  27
giugno 1994  n. 413,  aumentati del  cento  per  cento  ai  sensi
dell'art. 1 comma 1 legge regionale 2 dicembre 1993 n. 90.

6. Entro  il 30  aprile di  ogni anno  i Comuni  trasmettono alla
Regione i dati concernenti:

a) l'ammontare  della tassa annuale riscossa, riferita al periodo
   di imposta in corso a tale data;
b) l'ammontare  dei versamenti effettuati nell'anno precedente, a
   titolo di tassa di rilascio;
c) l'ammontare  dei tributi  introitati  nell'anno  precedente  a
   seguito di accertamento e di contenzioso tributario."

ARTICOLO 3

L'art. 11  della  legge  regionale  3  febbraio  1995  n.  16  è
sostituito dal seguente:

   "Art. 11
   Finanziamento delle funzioni delegate
   
   1. A  titolo  di  finanziamento  delle  funzioni  delegate  la
   Regione riconosce ai Comuni la quota del novanta per cento del
   tributo di  cui all'art.  2 comma  1 lett.  c) della  presente
   legge.
   
   2. I  Comuni provvedono  a versare  la quota  del  tributo  di
   spettanza della  Regione, entro  il 30 aprile di ogni anno, al
   netto degli eventuali rimborsi erogati nell'anno precedente.
   
   3. I  proventi delle sanzioni amministrative e pecuniarie e di
   interessi di  mora sono  introitati direttamente  dai Comuni e
   restano ai rispettivi bilanci".
   
ARTICOLO 4

Dopo l'art.  14 della  legge regionale  3 febbraio  1995 n. 16 è
aggiunto il seguente:

   "Art. 15
   Norma finanziaria
   
   1. La  Regione, in  base alle  comunicazioni di cui all'art. 2
   comma 6,  accerta sull'apposito  capitolo di  entrata relativo
   alle tasse sulle concessioni regionali le somme indicate nelle
   comunicazioni stesse  e le  destina, limitatamente  al novanta
   per cento,  ai Comuni  per il  finanziamento della  delega  di
   funzioni secondo quanto disposto dall'art. 11 comma 1."

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 4 agosto 1998

FONTANELLI (incaricato con DPGR n. 255/17.7.98)

La presente legge è stata approvata dal Consiglio Regionale il
1-7-1998 ed è stata vistata dal Commissario del Governo il 29-7-
1998.



ATTRIBUZIONI DELEGHE
COMMERCIO

