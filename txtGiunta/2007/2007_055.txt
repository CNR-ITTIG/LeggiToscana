Legge Regionale 12 novembre 2007, n. 55 

Modifiche alla legge regionale 7 febbraio 2005, n. 
28 (Codice del commercio. Testo unico in materia di 
commercio in sede fissa, su aree pubbliche, somministrazione 
di alimenti e bevande, vendita di stampa 
quotidiana e periodica e distribuzione di carburanti). 

Il Consiglio Regionale 
ha approvato 

Il Presidente della Giunta 
promulga 

la seguente legge: 

Art. 1 
Modifiche all'articolo 31 della l.r. 28/2005 


1. Il comma 3 dell'articolo 31 della legge regionale 7 
febbraio 2005, n. 28 (Codice del commercio. Testo unico 
in materia di commercio in sede fissa, su aree pubbliche, 
somministrazione di alimenti e bevande, vendita di stampa 
quotidiana e periodica e distribuzione di carburanti), è 
sostituito dal seguente: 
"3. L'esercizio del commercio, disciplinato nel presente 
articolo, nelle aree demaniali non comunali è 
soggetto a previo nulla osta delle competenti autorità 
che stabiliscono le modalità e le condizioni per l'utilizzo 
delle aree medesime.". 

Art. 2 
Modifiche all'articolo 104 della l.r. 28/2005 


1. Il comma 2 dell'articolo 104 della l.r. 28/2005 è 
sostituito dal seguente: 
"2. In caso di assenza del titolare, l'esercizio del 
commercio su aree pubbliche senza la qualifica di dipendente 
o collaboratore è punito con una sanzione amministrativa 
del pagamento di una somma da euro 250 ad 
euro 1.500. Tale sanzione è irrogata al titolare del titolo 
abilitativo.". 

Art. 3 
Modifiche all'articolo 113 della l.r. 28/2005 


1. La lettera b) del comma 3 dell'articolo 113 della 
l.r. 28/2005, è sostituita dalla seguente: 
"b) il titolo X del d.lgs 114/1998, fatti salvi l'articolo 
28, comma 17 e l'articolo 30, comma 5.". 

La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 12 novembre 2007 

La presente legge è stata approvata dal Consiglio Regionale 
nella seduta del 30.10.2007. 
