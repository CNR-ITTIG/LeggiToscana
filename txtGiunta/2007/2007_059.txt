Legge Regionale 16 novembre 2007, n. 59 

Norme contro la violenza di genere. 

Il Consiglio Regionale 
ha approvato 

Il Presidente della Giunta 
promulga 

la seguente legge: 


Art. 1 
Principi 


1. La Regione Toscana riconosce che ogni tipo di violenza 
di genere, psicologica, fisica, sessuale ed economica, 
ivi compresa la minaccia di tali atti, la persecuzione, 
la coercizione o la privazione arbitraria della libertà, sia 
nella vita pubblica che nella vita privata, costituisce una 
violazione dei diritti umani fondamentali alla vita, alla 
sicurezza, alla libertà, alla dignità, all'integrità fisica e 
psichica e costituisce un'autentica minaccia per la salute 
ed un ostacolo al godimento del diritto a una cittadinanza 
sicura, libera e giusta. 
Art. 2 
Finalità 


1. La Regione, in conformità a quanto previsto dal-
l'articolo 59 della legge regionale 24 febbraio 2005, n. 41 
(Sistema integrato di interventi e servizi per la tutela dei 
diritti di cittadinanza sociale), promuove attività di prevenzione 
della violenza di genere e garantisce adeguata 
accoglienza, protezione, solidarietà, sostegno e soccorso 
alle vittime di maltrattamenti fisici, psicologici, economici, 
di persecuzioni, di stupro, di molestie sessuali, o 
alle vittime di minaccia di tali atti, indipendentemente 
dal loro stato civile o dalla loro cittadinanza. 

Art. 3 
Costituzione della rete 


1. Al fine di perseguire le finalità di cui all'articolo 
2, la Regione sostiene e incentiva la costituzione di 
una rete di relazioni tra i comuni, le province, le aziende 
ospedaliero-universitarie, le aziende unità sanitarie 
locali (USL), le società della salute, l'ufficio scolastico 
regionale e gli uffici scolastici provinciali, le forze dell'ordine, 
gli uffici territoriali del Governo-prefetture, la 
magistratura, i centri antiviolenza presenti sul territorio 
che abbiano nei propri statuti tali finalità. 
2. La rete ha lo scopo di favorire procedure omogenee 
e di attivare l'immediato intervento dei soggetti di 
cui al comma 1, su base provinciale, zonale-distrettuale. 
3. La Regione adotta linee guida e di indirizzo contro 
la violenza di genere mediante gli strumenti di programmazione 
di cui alla l.r. 41/2005 e promuove intese e 
protocolli per l'attuazione di interventi omogenei tra i 
soggetti della rete. 
4. Le province promuovono il coordinamento territoriale 
dei soggetti della rete anche al fine della definizione 
di progetti integrati da presentare ai sensi dell'articolo 4, 
comma 2. 
5. L' assistenza e la protezione da parte dei soggetti 
della rete è attivata su richiesta della vittima, rivolta 
anche ad un solo soggetto della rete. 
Art. 4 
Attività di prevenzione 


1. La Regione sostiene, ai sensi della legge regionale 
16 agosto 2001, n. 38 (Interventi regionali a favore delle 
politiche locali per la sicurezza della comunità toscana), 
anche in collaborazione con i soggetti della rete di cui 
all'articolo 3, comma 1, progetti finalizzati a promuovere 
nelle scuole e nelle famiglie l'educazione al rispetto 
nella relazione tra i sessi, al rispetto dell'identità sessuale, 
religiosa e culturale, alla non violenza come metodo 
di convivenza civile. 
2. La Regione promuove e sostiene progetti antiviolenza, 
presentati secondo le modalità ed i criteri 
definiti nel piano integrato sociale regionale di cui alla 

l.r. 41/2005. 
3. I progetti di cui al comma 2 sono proposti, anche 
di concerto tra loro, da: 

a) enti locali singoli o associati; 

b) associazioni iscritte all'albo del volontariato, della 

promozione sociale, organizzazioni non lucrative di 
utilità sociale ovvero cooperative sociali che gestiscono 
i centri antiviolenza e che hanno tra i propri scopi essenziali 
la lotta alla violenza, come definita all'articolo 1. 

Art. 5 
Sostegno e soccorso alle vittime della violenza 

1. La rete di cui all'articolo 3 garantisce un collegamento 
costante tra i soggetti che la costituiscono al 
fine di assicurare alla vittima della violenza il soccorso 
in ogni fase, presso le strutture ospedaliere o presso le 
aziende USL, l'intervento dei servizi sociali, l'accoglienza, 
il sostegno e la protezione presso centri antiviolenza 
presenti sul territorio o presso case rifugio. 
2. Al fine di garantire un'assistenza adeguata, i soggetti 
della rete formulano progetti personalizzati che 
offrono alla vittima ed ai suoi familiari un percorso di 
uscita dalla violenza compreso il reinserimento sociale, 
lavorativo, abitativo. 
Art. 6 
Centri antiviolenza 


1. I centri antiviolenza sono gestiti autonomamente 
da associazioni operanti nella Regione e iscritte agli 
albi del volontariato o della promozione sociale, da 
organizzazioni non lucrative di utilità sociale (ONLUS) 
e da altre forme organizzative come cooperative sociali 
che abbiano come finalità la prevenzione e la lotta alla 
violenza di genere ed il sostegno e la protezione delle 
vittime e dei minori. 
2. Al fine di garantire le attività di cui al comma 1, il 
centro dispone di personale adeguatamente formato sui 
temi della violenza. 
3. I centri antiviolenza forniscono servizi di ascolto e 
di sostegno alle vittime di violenza e, in particolare: 
a) colloqui preliminari di valutazione e rilevazione 
del pericolo e per fornire le prime indicazioni utili; 

b) colloqui informativi di carattere legale; 

c) affiancamento, su richiesta delle vittime, nella frui


zione dei servizi pubblici e privati, nel rispetto dell'identità 
culturale e della libertà di scelta di ognuna di esse; 
d) sostegno al cambiamento e al rafforzamento dell'autostima 
anche attraverso gruppi autocentrati; 
e) percorsi personalizzati di uscita dal disagio e dalla 

violenza, tendenti a favorire nuovi progetti di vita e di 
autonomia. 

4. I centri antiviolenza svolgono le seguenti attività: 
a) iniziative culturali e sociali di prevenzione, di 
informazione, di sensibilizzazione e di denuncia in merito 
al problema della violenza di genere, anche in collaborazione 
con enti, istituzioni, associazioni e privati; 

b) raccolta di dati relativi all'utenza dei centri antiviolenza 
stessi e delle case rifugio di cui all'articolo 8. 

Art. 7 
Centro di coordinamento presso le aziende 
ospedaliero-universitarie e aziende USL 


1. Le aziende ospedaliero-universitarie e le aziende 
USL per i presidi ospedalieri e per i consultori, assicurano, 
per quanto di competenza, l'attivazione di almeno un 
centro di coordinamento per i problemi della violenza di 
genere su ogni zona. 
2. Il centro di coordinamento: 
a) garantisce l'immediato intervento di personale 
sanitario adeguatamente formato per l'accoglienza, l'assistenza 
e la cura delle vittime della violenza; l'assistenza 
richiesta assicura oltre agli interventi per la cura della 
vittima, l'adeguata effettuazione di esami, prelievi e 
refertazione, che possano essere utilmente prodotti come 
prove della violenza in una eventuale fase giudiziaria; 

b) garantisce la valutazione e l'attivazione immediata 
di un intervento multidisciplinare sulla vittima, al fine di 
assicurare assistenza sotto i molteplici aspetti socio-sanitari 
necessari e la conseguente presa in carico ai sensi 
della l.r. 41/2005; 

c) ha l'obbligo di attivare la rete di protezione della 
vittima di cui all'articolo 3, al fine di assicurare l'immediata 
predisposizione di azioni e servizi necessari. 

Art. 8 
Case rifugio e soluzioni abitative temporanee 


1. Le case rifugio, gestite dai centri antiviolenza, 
sono luoghi protetti, ad indirizzo segreto, dove le vittime 
della violenza, sole o con figli minori, sono accolte 
e protette; sono strutture di ospitalità temporanea per 
salvaguardare l'incolumità fisica e psichica della vittima 
volte a garantire insieme alla residenza, in ogni caso di 
carattere temporaneo, un progetto personalizzato complessivo 
teso all'inclusione sociale delle vittime. 
2. La rete di cui all'articolo 3, in conformità a quanto 
previsto all'articolo 4, nell'ambito dei progetti sostenuti 
dalla Regione, garantisce alle vittime della violenza protezione 
in case rifugio. 
3. La rete attiva l'inserimento delle vittime in case 
rifugio ricadenti in diverso ambito provinciale, al fine di 
assicurare protezione ed anonimato. 

4. La rete assicura, inoltre, la disponibilità di strutture 
alloggiative temporanee, individuali e collettive, nelle 
quali sono ospitate le vittime che, passato il pericolo, 
necessitano comunque di un periodo limitato di tempo 
per rientrare nella precedente abitazione o per raggiungere 
l'autonomia abitativa. 
Art. 9 
Formazione 


1. La Regione e le province, nell'ambito della disciplina 
vigente in materia di formazione, promuovono 
iniziative e moduli formativi collegati alla realizzazione 
della rete di relazioni di cui all'articolo 3, con particolare 
riguardo alla formazione congiunta tra operatori sanitari, 
operatori degli enti locali, dei centri antiviolenza, operatori 
delle forze dell'ordine, della magistratura e degli 
uffici territoriali del Governo-prefetture. 
Art. 10 
Modifiche all'articolo 40 della l.r. 41/2005 


1. All'articolo 40 della l.r. 41/2005, sono aggiunti, in 
fine, i seguenti commi: 
"4 bis Presso l'osservatorio è istituita una apposita 
sezione denominata osservatorio regionale sulla violenza 
di genere. 

4 ter L'osservatorio regionale sulla violenza di genere 
realizza il monitoraggio sulla violenza attraverso la raccolta, 
l'elaborazione e l'analisi dei dati forniti dai centri 
antiviolenza, dai servizi territoriali e dai soggetti aderenti 
alla rete territoriale; analizza i dati al fine di realizzare 
una sinergia tra i soggetti coinvolti per sviluppare la 
conoscenza delle problematiche relative alla violenza di 
genere e per armonizzare le varie metodologie di intervento 
adottate nel territorio. 

4 quater L'osservatorio regionale sulla violenza di 
genere si avvale degli osservatori provinciali di cui al 
comma 3.". 

Art. 11 
Clausola valutativa 


1. A partire dal secondo anno dall'entrata in vigore 
della presente legge, la Giunta regionale riferisce al Consiglio 
regionale, entro il primo semestre di ciascun anno, 
sull'attuazione della legge stessa e sui risultati ottenuti in 
termini di promozione dell'attività di prevenzione della 
violenza di genere e di adeguata accoglienza, protezione, 
solidarietà, sostegno e soccorso alle vittime di cui all'articolo 
2, comma 1. 
2. A tal fine la Giunta regionale trasmette annualmente 
alla commissione consiliare competente la documentazione 
relativa all'attività di monitoraggio e di analisi 
svolta ai sensi dell'articolo 40, comma 4 ter della l.r. 
41/2005, così come introdotto dall'articolo 10 della presente 
legge, integrandola con le seguenti informazioni: 

a) linee guida e di indirizzo contro la violenza di 
genere adottate; 

b) intese e protocolli di intervento omogenei di cui 
all'articolo 3, comma 1, promossi e adottati; 

c) azioni intraprese per la costituzione della rete di 
relazioni tra gli enti di cui all'articolo 2, comma 2; 

d) elenco e descrizione dei progetti presentati e attivati 
ai sensi dell'articolo 4; 

e) attivazione dei centri di coordinamento per i problemi 
della violenza di genere ed interventi svolti; 

f) interventi formativi promossi di cui all'articolo 9. 

3. La relazione indica inoltre gli elementi che permettono 
di valutare gli effetti generali prodotti dalla legge, 
con particolare riferimento a quelli relativi all'andamento 
quantitativo e qualitativo delle tipologie di violenza di 
cui all'articolo 1 ed agli esiti degli interventi compiuti al 
fine di favorire: 
a) la crescita, a partire dalle giovani generazioni e 
dalle famiglie, della consapevolezza e del rispetto del 
valore della relazione tra i sessi, dell'identità sessuale, 
religiosa e culturale, della non violenza come metodo di 
convivenza civile; 

b) il rafforzamento della cultura e della pratica della 
solidarietà per le persone vittime della violenza. 

Art. 12 
Copertura finanziaria e aggiornamento degli 
strumenti di programmazione 


1. La copertura finanziaria degli interventi previsti 
dalla presente legge è assicurata con le risorse stanziate e 
disponibili relative all'attuazione della l.r. 38/2001, della 
deliberazione del Consiglio regionale 16 febbraio 2005, 
n. 22 (Piano sanitario regionale 2005-2007), della legge 
regionale 24 febbraio 2005, n. 40 (Disciplina del servizio 
sanitario regionale), della deliberazione del Consiglio 
regionale 31 ottobre 2007, n. 113 (Piano integrato sociale 
regionale), della l.r. 41/2005. 
2. La Giunta regionale propone all'approvazione del 
Consiglio regionale, entro sei mesi dall'entrata in vigore 
della presente legge, gli atti necessari all'adeguamento 
dei vigenti strumenti di programmazione al fine di renderli 
coerenti con le previsioni della presente legge anche 
per l'individuazione delle risorse di cui al comma 1. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 16 novembre 2007 

La presente legge è stata approvata dal Consiglio Regionale 
nella seduta del 14.11.2007.
