LEGGE REGIONALE 12 novembre 2007, n. 57 

Modifiche alla legge regionale 24 febbraio 2005, 
n. 41 (Sistema integrato di interventi e servizi per la 
tutela dei diritti di cittadinanza sociale). 

Il Consiglio Regionale 
ha approvato 

Il Presidente della Giunta 
promulga 

la seguente legge: 


Art. 1 
Modifiche all'articolo 16 della l.r. 41/2005 


1. Al comma 1 dell'articolo 16 della legge regionale 
24 febbraio 2005, n. 41 (Sistema integrato di interventi 
e servizi per la tutela dei diritti di cittadinanza sociale) 
dopo le parole: "loro affidata," sono inserite le seguenti: 
"e alle persone che accedono prioritariamente agli interventi 
e ai servizi erogati dal sistema sociale integrato,". 
Art. 2 
Modifiche all'articolo 29 della l.r. 41/2005 


1. Alla lettera a) del comma 2 dell'articolo 29 della 
l.r. 41/2005, dopo le parole: "la rete dei servizi e degli 
interventi attivati e promossi dai comuni del territorio", 
sono inserite le seguenti: "con indicazione delle capacità 
di intervento in termini sia di strutture che di servizi,". 
2. Alla lettera b) del comma 2 dell'articolo 29 della 
l.r. 41/2005 sono aggiunte, in fine, le parole: "anche 
con riferimento al fabbisogno di strutture residenziali e 
semiresidenziali;". 
Art. 3 
Sostituzione dell'articolo 41 della l.r. 41/2005 


1. L'articolo 41 della l.r. 41/2005 è sostituito dal 
seguente: 
"Art. 41 
Sistema informativo sociale regionale 


1. La Regione, le province ed i comuni contribuiscono, 
in relazione alle rispettive competenze, alla realizzazione 
ed alla gestione del sistema informativo sociale 
regionale, secondo i principi, le modalità organizzative e 
attraverso le infrastrutture tecnologiche di cui alla legge 
regionale 26 gennaio 2004, n. 1 (Promozione dell'amministrazione 
elettronica e della società dell'informazione e 
della conoscenza nel sistema regionale. Disciplina della 
"Rete telematica regionale toscana"), per assicurare tempestivamente 
la conoscenza dei dati e delle informazioni 
necessarie alla programmazione, alla gestione e alla 
valutazione delle politiche sociali. 

2. I soggetti gestori di strutture e erogatori di servizi 
sono tenuti a fornire, attraverso le infrastrutture, 
le procedure e le regole della Regione, finalizzate alla 
interoperabilità, le informazioni richieste affinché confluiscano 
e siano organizzate nel sistema informativo 
sociale regionale.". 
Art. 4 
Modifiche all'articolo 47 della l.r. 41/2005 


1. Dopo il comma 2 dell'articolo 47 della l.r. 41/2005, 
è inserito il seguente: 
"2 bis. Gli enti locali, le aziende unità sanitarie 
locali e gli organismi consortili da essi costituiti ai sensi 
dell'articolo 65 della legge regionale 24 febbraio 2005, 

n. 40 (Disciplina del servizio sanitario regionale), adeguano 
i regolamenti che disciplinano l'accesso alle prestazioni 
del sistema integrato prevedendo come criterio 
prioritario, in relazione alle modalità di compartecipazione 
degli utenti ai costi, la valutazione della situazione 
economica del richiedente effettuata attraverso il calcolo 
dell'ISEE.". 
2. Dopo il comma 2 bis dell'articolo 47 della l.r. 
41/2005, è inserito il seguente: 
"2 ter. L'adeguamento dei regolamenti di cui al 
comma 2 bis avviene in modo coerente con gli atti della 
programmazione regionale e zonale.". 

Art. 5 
Modifiche all'articolo 62 della l.r. 41/2005 


1. Al numero 2) della lettera a) del comma 1 dell'articolo 
62 della l.r. 41/2005, sono soppresse le seguenti 
parole:"di profilo sociale". 
2. Il numero 4) della lettera a) del comma 1 dell'articolo 
62 della l.r. 41/2005 è abrogato. 
Art. 6 
Modifiche all'articolo 63 della l.r. 41/2005 


1. Al comma 1 dell'articolo 63 della l.r. 41/2005, 
sono aggiunte, in fine, le parole: "entro il termine massimo 
di un anno dalla data di entrata in vigore del medesimo 
regolamento.". 
Art. 7 
Norma transitoria 

1. L'adeguamento dei regolamenti di cui all'articolo 
47, commi 2 bis e 2 ter, della l.r. 41/2005 è effettuato 
entro un anno dalla data di entrata in vigore della presente 
legge. 
La presente legge è pubblicata sul Bollettino Ufficiale 
della Regione. È fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 12 novembre 2007 

La presente legge è stata approvata dal Consiglio Regionale 
nella seduta del 31.10.2007. 
