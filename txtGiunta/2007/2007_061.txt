Legge Regionale 22 novembre 2007, n. 61 

Modifiche alla legge regionale 18 maggio 1998, n. 
25 (Norme per la gestione dei rifiuti e la bonifica dei 
siti inquinati) e norme per la gestione integrata dei 
rifiuti. 

Il Consiglio Regionale ha approvato 

Il Presidente della Giunta promulga 

la seguente legge: 



Capo I 
Modifiche alla legge regionale 18 maggio 1998, n. 25 
(Norme per la gestione dei rifiuti e la bonifica 
dei siti inquinati) 


Art. 1 
Modifiche all'articolo 2 della l.r. 25/1998 


1. La lettera g) del comma 1 dell'articolo 2 della 
legge regionale 18 maggio 1998, n. 25 (Norme per la 
gestione dei rifiuti e la bonifica dei siti inquinati), è 
sostituita dalla seguente: 
"g) Gestore: il soggetto a cui è affidata dalla comunità 
di ambito la gestione integrata dei rifiuti intesa come il 
complesso di attività volte ad ottimizzare la gestione 
dei rifiuti, ivi compresa l'attività di spazzamento delle 
strade;". 

2. La lettera h) del comma 1 dell'articolo 2 della l.r. 
25/1998 è abrogata. 
3. La lettera i) del comma 1 dell'articolo 2 della l.r. 
25/1998 è abrogata. 
Art. 2 
Modifiche all'articolo 5 della l.r. 25/1998 


1. Il comma 2 bis dell'articolo 5 della l.r. 25/1998 è 
sostituito dal seguente: 
"2 bis. Il piano di cui al comma 1, lettera a), è atto 
di governo del territorio ai sensi e per gli effetti di 
cui all'articolo 10 della l.r. 1/2005 e si approva con le 
procedure di cui al successivo articolo 10.". 

Art. 3 
Modifiche all'articolo 6 della l.r. 25/1998 


1. Alla lettera a) del comma 1 dell'articolo 6 della 
 l.r. 25/1998, le parole: "piani provinciali" sono sostituite 
dalle seguenti: "piani interprovinciali". 
2. Al comma 1 bis dell'articolo 6 della l.r. 25/1998 
dopo le parole: "all'articolo 10 della L.R. n. 1/2005" sono 
inserite le seguenti: "e si approvano con le procedure di 
cui agli articoli 12, 12 bis e 12 ter.". 
Art. 4 
Modifiche all'articolo 6 bis della l.r. 25/1998 


1. Al comma 1 dell'articolo 6 bis della l.r. 25/1998 le 
parole: "piani provinciali" sono sostituite dalle seguenti: 
"piani interprovinciali". 
Art. 5 
Sostituzione dell'articolo 10 della l.r. 25/1998 


1. L'articolo 10 della l.r. 25/1998 è sostituito dal 
seguente: 
"Art. 10 
Procedimento per l'approvazione del piano regionale 


1. Il piano regionale di gestione dei rifiuti è piano 
settoriale ai sensi dell'articolo 10 della legge regionale 11 
agosto 1999, n. 49 (Norme in materia di programmazione 
regionale), da ultimo modificata dalla legge regionale 15 
novembre 2004, n. 61. Il piano regionale, le modifiche e 
gli aggiornamenti allo stesso sono approvati, sentite le 
province, i comuni e le comunità d'ambito, dal Consiglio 
regionale, secondo il procedimento di cui al titolo II della 
l.r. 1/2005, da ultimo modificata dalla legge regionale 27 
luglio 2007, n. 41. Il piano può essere approvato anche 
per stralci funzionali e tematici e acquista efficacia dalla 
data di pubblicazione dell'avviso di approvazione sul 
Bollettino ufficiale della Regione Toscana (b.u.r.t.).". 
Art. 6 
Modifiche all'articolo 11 della l.r. 25/1998 


1. Alla rubrica dell'articolo 11 della l.r. 25/1998 le 
parole: "piani provinciali" sono sostituite dalle seguenti: 
"piani interprovinciali". 
2. Al comma 1 dell'articolo 11 della l.r. 25/1998 
le parole: "Il piano provinciale" sono sostituite dalle 
seguenti: "Il piano interprovinciale". 
3. La lettera c) del comma 1 dell'articolo 11 della l.r. 
25/1998 è sostituita dalla seguente: 
"c) eventuali proposte alla Regione di perimetrazioni 
di ATO diverse da quelle definite all'articolo 24;". 

4. La lettera d1. del comma 1 dell'articolo 11 della l.r. 
25/1998 è abrogata. 
5. Alla lettera p) del comma 1 dell'articolo 11 della 
l.r. 25/1998 le parole: "flussi interni alla provincia" 
sono sostituite dalle seguenti: "flussi interni all'ambito 
territoriale di competenza". 
6. Alla lettera q) del comma 1 dell'articolo 11 della 
l.r. 25/1998 le parole: "dall'articolo 12" sono sostituite 
dalle seguenti: "dagli articoli 12, 12 bis e 12 ter". 
7. Al comma 2 dell'articolo 11 della l.r. 25/1998 le 
parole: "piani provinciali" sono sostituite dalle seguenti: 
"piani interprovinciali". 
Art. 7 
Sostituzione dell'articolo 12 della l.r. 25/1998 


1. L'articolo 12 della l.r. 25/1998 è sostituito dal 
seguente: 
"Art. 12 
Piano interprovinciale di gestione dei rifiuti. 
Procedimento per l'adozione del piano 


1. Le province appartenenti a ciascun ATO di cui 
all'articolo 24, comma 1, approvano un unico piano dei 
rifiuti interprovinciale, con i contenuti di cui all'articolo 
11, anche per stralci funzionali e tematici corrispondenti 
a quelli nei quali si articola il piano regionale dei rifiuti, 
sentiti i comuni e la comunità d'ambito, secondo il 
procedimento di cui agli articoli 11, 12, 13, 14, 15, 16, 
18, 19 e 20 del titolo II della l.r. 1/2005, fatto salvo 
quanto previsto ai commi 2, 3, 4, 5, 6 e 7 del presente 
articolo, nonché dell'articolo 12 bis. 
2. La provincia con il maggior numero di abitanti, 
compresa nell'ATO, convoca una conferenza di servizi 
tra le strutture tecniche delle province interessate al fine 
di elaborare una proposta di piano interprovinciale. 
3. In caso di approvazione di un nuovo piano regionale 
dei rifiuti, ovvero di modifiche o aggiornamento dello 
stesso, la conferenza di cui al comma 2 è convocata entro 
trenta giorni dalla data di pubblicazione di detto piano. 
4. Entro centoventi giorni dalla data di convocazione 
della conferenza di cui al comma 2, le strutture competenti 
elaborano una proposta di piano interprovinciale e la 
trasmettono alle province interessate. 
5. Nei sessanta giorni successivi alla trasmissione 
di cui al comma 4, gli organi competenti delle province 
interessate approvano la proposta di piano interprovinciale 
dei rifiuti e danno mandato ai legali rappresentanti per la 
stipulazione, nei successivi quindici giorni, di una intesa 
preliminare sul piano interprovinciale dei rifiuti. 
6. Entro trenta giorni dalla data di stipulazione dell'intesa 
 di cui al comma 5, ciascuna provincia provvede all'adozione 
del piano interprovinciale, oggetto di tale intesa. Il piano 
in tal modo adottato è immediatamente trasmesso alla 
Giunta regionale per la pubblicazione del relativo avviso 
di adozione sul b.u.r.t., ed è depositato, presso la sede di 
ciascuna provincia, per sessanta giorni dalla stessa data di 
pubblicazione. 

7. Entro il termine perentorio dei sessanta giorni di 
cui al comma 6, tutti possono prendere visione dell'atto e 
dell'intesa depositati, presentando altresì le osservazioni 
che ritengano opportune. Entro il medesimo termine, 
la Giunta regionale esprime un parere obbligatorio e 
vincolante sulla conformità del piano interprovinciale ai 
contenuti del piano regionale e alla normativa vigente 
in materia di rifiuti, raccomandando o prescrivendo, ove 
occorra, le modifiche da apportare.". 
Art. 8 
Inserimento dell'articolo 12 bis nella l.r. 25/1998 

1. Dopo l'articolo 12 della l.r. 25/1998, è inserito il 
seguente: 
"Art. 12 bis 
Approvazione del piano interprovinciale dei rifiuti 

1. Decorso il termine dei sessanta giorni di cui 
all'articolo 12, comma 6, la provincia che convoca 
la conferenza, ai sensi dell'articolo 12, comma 2, 
procede, nei successivi quindici giorni, alla nuova 
convocazione delle altre amministrazioni partecipanti 
all'intesa ai fini della conclusione definitiva dell'accordo 
e dell'approvazione del piano interprovinciale dei 
rifiuti. 
2. L'accordo sul piano interprovinciale dei rifiuti 
conferma il piano adottato da ciascuna delle province 
interessate di cui all'articolo 12, tenendo conto delle 
osservazioni eventualmente pervenute e del parere della 
Regione. L'accordo concluso dai legali rappresentanti 
delle amministrazioni partecipanti all'intesa, è ratificato 
dagli organi competenti delle medesime amministrazioni, 
a pena di decadenza entro sessanta giorni dalla 
stipulazione. La ratifica dell'accordo determina 
l'approvazione definitiva del piano interprovinciale dei 
rifiuti. 
3. La provincia di cui al comma 1 trasmette 
immediatamente il piano approvato alla Giunta regionale 
la quale, fatto salvo quanto previsto al comma 4, dispone, 
entro trenta giorni dal ricevimento, la pubblicazione 
dell'avviso di approvazione sul b.u.r.t. . 
4. Se la Giunta regionale rileva che il piano approvato, 
trasmesso per la pubblicazione ai sensi del comma 3, 
non è conforme alle prescrizioni regionali eventualmente 
dettate ai sensi dell'articolo 12, comma 7, ne dispone 
il rinvio alla province interessate, entro quarantacinque 
giorni dal ricevimento, per il riesame. 

5. Nel caso di rinvio ai sensi del comma 4, le 
province provvedono, entro i successivi quarantacinque 
giorni, all'adeguamento e alla nuova trasmissione alla 
Giunta regionale che, verificata la conformità del piano 
alle sue prescrizioni, procede alla pubblicazione ai sensi 
del comma 3. 
6. Se le province non adeguano il piano alle 
prescrizioni regionali ovvero non provvedono alla 
trasmissione ai sensi del comma 5 nel rispetto dei 
termini ivi indicati, la Giunta regionale apporta al 
piano interprovinciale le modifiche necessarie al fine 
di adeguarlo alle sue prescrizioni e successivamente ne 
dispone la pubblicazione. 
7. Il piano interprovinciale adottato e quello approvato 
sono resi accessibili ai cittadini anche in via telematica. 
L'avviso di cui al comma 3 contiene l'indicazione del 
sito informatico su cui il piano è consultabile. Il piano 
acquista efficacia dalla data di pubblicazione dell'avviso 
di approvazione sul b.u.r.t. .". 
Art. 9 
Inserimento dell'articolo 12 ter nella l.r. 25/1998 

1. Dopo l'articolo 12 bis della l.r. 25/1998 è inserito 
il seguente: 
"Art. 12 ter 
Variazione degli strumenti di pianificazione del 
territorio e procedimento per l'approvazione 
del piano interprovinciale 

1. Qualora sia opportuno, al fine del loro 
coordinamento, procedere alla variazione contestuale 
di un altro strumento di pianificazione territoriale oltre 
ai piani territoriali di coordinamento (PTC) di cui 
all'articolo 51 della l.r. 1/2005, le province interessate 
possono promuovere la stipulazione contestuale di un 
accordo di pianificazione ai sensi degli articoli 21, 22 e 
23 della l.r. 1/2005. 
2. Nel caso di cui al comma 1, il procedimento per 
l'approvazione del piano interprovinciale dei rifiuti è 
quello di cui agli articoli 22 e 23 della l.r. 1/2005 ed è 
contestuale al procedimento di variazione degli strumenti 
di pianificazione territoriale. Nell'ambito dell'intesa di 
cui all'articolo 22, comma 2, della l.r. 1/2005 è stabilito 
il termine per la conclusione dell'intero procedimento 
che non è in ogni caso superiore a venti mesi dalla 
stipulazione dell'intesa. 
3. La Regione è soggetto necessario dell'intesa preli
 minare di cui all'articolo 22, comma 2 della l.r. 1/2005 e 
dell'accordo di pianificazione sul piano interprovinciale 
dei rifiuti, al fine di verificare la conformità di tale 
piano ai contenuti del piano regionale dei rifiuti e alla 
normativa vigente in materia di rifiuti. 

4. Nell'ambito dell'intesa preliminare di cui al comma 
3, la Giunta regionale indica, ove occorra, le modifiche 
da apportare al piano interprovinciale. 
5. A seguito dell'approvazione del piano, la provincia 
con il maggior numero di abitanti trasmette il piano 
approvato alla Giunta regionale, la quale dispone la 
pubblicazione del relativo avviso sul b.u.r.t.. Il piano 
acquista efficacia dalla data di tale pubblicazione. 
6. Il piano interprovinciale è reso accessibile ai 
cittadini anche in via telematica. L'avviso di cui al 
comma 5 contiene l'indicazione del sito informatico su 
cui il piano è consultabile.". 
Art. 10 
Sostituzione dell'articolo 13 della l.r. 25/1998 


1. L'articolo 13 della l.r. 25/1998 è sostituito dal 
seguente: 
"Art. 13 
Effetti del piano regionale 


1. Le prescrizioni contenute nel piano regionale 
hanno effetto obbligatorio e vincolante per tutti i soggetti 
pubblici e privati che esercitano funzioni e attività 
disciplinati dalla presente legge. 
2. Il quadro conoscitivo del piano regionale di 
gestione dei rifiuti integra il quadro conoscitivo del piano 
di indirizzo territoriale (PIT) di cui all'articolo 48 della 
l.r. 1/2005. 
3. Il quadro conoscitivo del piano regionale di 
gestione dei rifiuti concorre a definire le condizioni 
necessarie per la previsione di nuovi insediamenti e di 
interventi in sostituzione di tessuti insediativi, ove questi 
ultimi comportino aumento della produzione dei rifiuti, 
ai sensi dell'articolo 3 della l.r. 1/2005. 
4. I criteri di cui all'articolo 9, comma 1, lettera 
e) hanno effetto prescrittivo ai sensi dell'articolo 48, 
comma 4, lettera c) della l.r. 1/2005. 
5. L'inserimento di un'area nel piano regionale di 
gestione dei rifiuti ai sensi dell'articolo 9, comma 2 ai 
fini della bonifica o messa in sicurezza, determina: 
a) un vincolo all'utilizzazione dell'area che impedisce 
ogni destinazione d'uso futura fino all'avvenuta bonifi
ca; 

b) l'obbligo di eseguire l'intervento di bonifica o 
messa in sicurezza sulla base di specifici progetti redatti 
a cura del soggetto a cui compete l'intervento. 

6. In conseguenza dell'obbligo di cui al comma 5, 
lettera b), l'utilizzo dell'area inserita nel piano regionale 
di gestione dei rifiuti ai sensi dell'articolo 9, comma 
2 è consentito solo in conformità a quanto previsto 
nell'atto di certificazione di avvenuta bonifica o messa 
in sicurezza rilasciato dalla provincia competente per 
territorio. 
7. I vincoli, gli obblighi e le limitazioni all'utilizzo 
di cui ai commi 5 e 6 relativi agli ambiti da bonificare 
costituiscono misure di salvaguardia ai sensi dell'articolo 
48, comma 4, lettera d) della l.r. 1/2005.". 
Art. 11 
Sostituzione dell'articolo 14 della l.r. 25/1998 


1. L'articolo 14 della l.r. 25/1998 è sostituito dal 
seguente: 
"Art. 14 
Effetti del piano interprovinciale 


1. Il piano interprovinciale ha effetto obbligatorio e 
vincolante in ogni sua parte e per ciascun intervento in 
esso previsto per i piani industriali di cui all'articolo 27 
e per gli atti di competenza dei comuni. 
2. Il quadro conoscitivo del piano interprovinciale 
di gestione dei rifiuti integra il quadro conoscitivo dei 
PTC. 
3. Le individuazioni, i criteri e le localizzazioni di 
cui all'articolo 11, comma 1, lettere h), l), o), q) hanno 
effetto prescrittivo ai sensi dell'articolo 51, comma 3, 
lettera b) della l.r. 1/2005. In relazione alle localizzazioni 
si applicano le misure di salvaguardia di cui all'articolo 
51, comma 3, lettera c) della l.r. 1/2005.". 
Art. 12 
Modifiche all'articolo 17 della l.r. 25/1998 


1. Il comma 2 dell'articolo 17 della l.r. 25/1998 è 
sostituito dal seguente: 
"2. Tutti gli impianti di produzione di energia che 
utilizzano, come alimentazione, combustibili da rifiuti, 
compresi gli impianti di cui all'articolo 22 della legge 
9 gennaio 1991, n. 9 (Nome per l'attuazione del nuovo 
piano energetico nazionale), possono essere previsti 
nei piani interprovinciali di gestione dei rifiuti, fermo 
il rispetto delle norme vigenti in materia urbanistica e 
ambientale.". 

2. Il comma 3 dell'articolo 17 della l.r. 25/1998 è 
abrogato. 
 Art. 13 
Modifiche all'articolo 20 della l.r. 25/1998 


1. Al comma 4 dell'articolo 20 della l.r. 25/1998 le 
parole: "dalla Provincia competente per territorio" sono 
soppresse. 
2. Dopo il comma 16 dell'articolo 20 della l.r. 
25/1998 è inserito il seguente: 
"16 bis. Nei casi di cui al comma 16, accertato 
lo stato di contaminazione, la Giunta regionale, con 
propria deliberazione, provvede all'inserimento del sito 
nell'elenco degli ambiti da bonificare, di cui all'articolo 
9, comma 2, lettera b). L'inserimento del sito in tale 
elenco comporta l'applicazione delle disposizioni di cui 
all'articolo 13, commi 5 e 6.". 

Art. 14 
Modifiche all'articolo 21 della l.r. 25/1998 


1. 1. Dopo il comma 1 dell'articolo 21 della l.r. 
25/1998, è inserito il seguente: 
"1 bis. Il presidente della Giunta regionale, per far 
fronte a situazioni di necessità ed urgenza, può altresì 
provvedere, anche in luogo del soggetto affidatario del 
servizio, alla realizzazione di impianti già previsti nei 
piani di settore, con le modalità di cui all'articolo 202, 
comma 5, del d.lgs. 152/2006.". 

2. Al comma 3 dell'articolo 21 della l.r. 25/1998 le 
parole: "impianti di cui al comma 2" sono sostituite con 
dalle seguenti: "impianti di cui ai commi 1 bis e 2". 
3. Al comma 4 dell'articolo 21 della l.r. 25/1998 le 
parole: "piani provinciali" sono sostituite dalle seguenti: 
"piani interprovinciali". 
4. Al comma 5 dell'articolo 21 della l.r. 25/1998 le 
parole "fino a L. 200 per Kg. di rifiuto", sono sostituite 
dalle seguenti: "fino a 10,33 euro per tonnellata di 
rifiuto". 
Art. 15 
Modifiche all'articolo 22 della l.r. 25/1998 


1. Il comma 1 dell'articolo 22 della l.r. 25/1998 è 
sostituito dal seguente: 
"1. La Regione vigila affinché i piani interprovinciali 
di gestione dei rifiuti siano approvati nei tempi e con 
le procedure previste dagli articoli 12, 12 bis e 12 
ter, nonché in conformità con il piano regionale di 
gestione dei rifiuti, ed esercita i poteri sostitutivi previsti 
dall'articolo 6 della legge regionale 1 dicembre 1998, 

n. 88 (Attribuzione agli Enti locali e disciplina generale 
delle funzioni amministrative e dei compiti in materia 
di urbanistica e pianificazione territoriale, protezione 
della natura e dell'ambiente, tutela dell'ambiente dagli 
inquinamenti e gestione dei rifiuti, risorse idriche e 
difesa del suolo, energia e risorse geotermiche, opere 
pubbliche, viabilità e trasporti conferite alla Regione 
dal decreto legislativo 31 marzo 1998, n. 112), come 
modificata dalla legge regionale 31 maggio 2006, n. 
20.". 

2. Al comma 2 dell'articolo 22 della l.r. 25/1998 
le parole: "dello schema di piano provinciale" sono 
sostituite dalle seguenti: "della proposta di piano 
interprovinciale". 
3. Il comma 3 dell'articolo 22 della l.r. 25/1998 è 
sostituito dal seguente: 
"3. Le province vigilano, d'intesa tra loro, 
sull'attuazione del piano interprovinciale di gestione dei 
rifiuti disciplinato dagli articoli 11, 12, 12 bis e 12 ter.". 

4. Il comma 4 dell'articolo 22 della l.r. 25/1998 è 
sostituito dal seguente: 
"4. Le province assicurano l'effettiva approvazione 
da parte delle competenti comunità d'ambito, dei piani 
industriali disciplinati dall'articolo 27, nei tempi, con 
le procedure ivi previste e altresì in conformità sia con 
il piano regionale che con quello interprovinciale. A tal 
fine, in caso di inadempimento da parte delle competenti 
comunità d'ambito, la provincia con il maggior numero 
di abitanti all'interno di ciascun ATO di cui all'articolo 
24, provvede, in via sostitutiva, all'esercizio delle relative 
competenze.". 

5. Il comma 5 dell'articolo 22 della l.r. 25/1998 è 
sostituito dal seguente: 
"5. Le province, d'intesa tra loro, vigilano affinché 
gli interventi contenuti nei piani interprovinciali siano 
eseguiti nei tempi e nei modi previsti sia dal piano 
interprovinciale che da quello industriale.". 

6. Al comma 6 dell'articolo 22 della l.r. 25/1998 
le parole: "di cui ai commi 3 e 4" sono sostituite dalle 
seguenti: "di cui al comma 4". 
7. Alla lettera a) del comma 8 dell'articolo 22 della 
l.r. 25/1998 le parole: "piano provinciale" sono sostituite 
dalle seguenti: "piano interprovinciale". 
Art. 16 
Modifiche all'articolo 23 della l.r. 25/1998 


1. Al comma 1 dell'articolo 23 della l.r. 25/1998 
le parole: "la gestione dei rifiuti" sono sostituite dalle 
seguenti: "la gestione integrata dei rifiuti urbani". 
2. Al comma 2 dell'articolo 23 della l.r. 25/1998 le 
parole: "La Comunità di ambito si costituisce entro sei 
 mesi dall'entrata in vigore della presente legge, ai sensi 
dei commi seguenti." sono soppresse. 

3. I commi 3, 4, 5 e 6 dell'articolo 23 delle l.r. 
25/1998 sono abrogati. 
Art. 17 
Modifiche all'articolo 23 bis della l.r. 25/1998 


1. Al comma 1 dell'articolo 23 bis della l.r. 25/1998 
le parole: "piano provinciale" sono sostituite dalle 
seguenti: "piano interprovinciale". 
2. Il comma 2 dell'articolo 23 bis è abrogato. 
Art. 18 
Modifiche all'articolo 24 della l.r. 25/1998 


1. Il comma 1 dell'articolo 24 è sostituito dal 
seguente: 
"1. Al fine della gestione integrata dei rifiuti urbani 
sono istituiti i seguenti ATO: 

-ATO Toscana Centro, costituito dai comuni compresi 
nelle province di Firenze, Prato e Pistoia; 
-ATO Toscana Costa, costituito dai comuni compresi 
nelle province di Massa Carrara, Lucca, Pisa e Livorno; 
-ATO Toscana Sud, costituito dai comuni compresi 
nelle province di Arezzo, Siena e Grosseto.". 
2. Il comma 2 dell'articolo 24 è abrogato. 
Art. 19 
Modifiche all'articolo 25 della l.r. 25/1998 


1. Il comma 1 dell'articolo 25 della l.r. 25/1998 è 
sostituito dal seguente: 
"1. Se, alla data dell'adozione dei piani interprovinciali 
di cui all'articolo 12, comma 6, l'obiettivo della completa 
autosufficienza nella gestione dei rifiuti a livello di ATO 
non risulta interamente perseguibile in conseguenza 
della carenza di capacità di smaltimento per le varie 
tipologie di impianti, le province interessate indicano 
nel piano la dimensione quantitativa dei rifiuti che 
eccedono la capacità di smaltimento e formulano una 
loro proposta, relativamente alla possibile convenzione 
con altra comunità d'ambito, ai fini dello smaltimento.". 

2. Al comma 2 dell'articolo 25 della l.r. 25/1998 le 
parole: "piani provinciali" sono sostituite dalle seguenti: 
"piani interprovinciali". 
3. Il comma 3 dell'articolo 25 della l.r. 25/1998 è 
sostituito dal seguente: 
"3. Alla data dell'approvazione del piano 
interprovinciale di gestione dei rifiuti le province 
interessate alla convenzione danno conto di tale intesa ed 

integrano i fl ussi di rifiuti da esso derivanti nei rispettivi 
piani.". 

4. Al comma 4 dell'articolo 25 della l.r. 25/1998 le 
parole: "piano provinciale" sono sostituite dalle seguenti: 
"piano interprovinciale". 
5. Al comma 5 dell'articolo 25 della l.r. 25/1998 le 
parole: "piano provinciale" sono sostituite dalle seguenti: 
"piano interprovinciale". 
6. Il comma 6 dell'articolo 25 della l.r. 25/1998 è 
sostituito dal seguente: 
"6. Qualora non sia comunque possibile assicurare 
l'autosufficienza ai sensi dei commi 1, 2, 3, 4 e 5, la 
Giunta regionale può autorizzare il conferimento dei 
rifiuti eccedentari nelle discariche di cui all'articolo 21, 
comma 1, con applicazione del tributo previsto dallo 
stesso articolo 21, comma 5.". 

Art. 20 
Modifiche all'articolo 26 della l.r. 25/1998 


1. Al comma 1 dell'articolo 26 della l.r. 25/1998 le 
parole: "piani provinciali" sono sostituite dalle seguenti: 
"piani interprovinciali". 
2. La lettera b) del comma 2 dell'articolo 26 della l.r. 
25/1998 è sostituita dalla seguente: 
"b) all'affidamento del servizio di gestione integrata 
dei rifiuti urbani;". 

3. La lettera d) del comma 2 dell'articolo 26 della l.r. 
25/1998 è sostituita dalla seguente: 
"d) alla determinazione della tariffa, secondo quanto 
previsto dalla legislazione vigente;". 

4. Al comma 4 dell'articolo 26 della l.r. 25/1998 le 
parole: "alla provincia" sono sostituite dalle seguenti: 
"alle province interessate". 
Art. 21 
Modifiche all'articolo 27 della l.r. 25/1998 


1. Al comma 1 dell'articolo 27 della l.r. 25/1998 le 
parole "piano provinciale" sono sostituite dalle seguenti: 
"piano interprovinciale". 
2. Alla lettera b) del comma 1 dell'articolo 27 della 
l.r. 25/1998 le parole "piani provinciali" sono sostituite 
dalle seguenti: "piani interprovinciali". 
3. Alla lettera f) del comma 1 dell'articolo 27 della 
l.r. 25/1998 le parole "che espliciti le eventuali gestioni 
sub provinciali previste nel piano provinciale" sono 
abrogate. 
 4. Il comma 2 dell'articolo 27 della l.r. 25/1998 è 
sostituito dal seguente: 
"2. Entro centottanta giorni dalla data di pubblicazione 
dei piani interprovinciali, le comunità d'ambito adottano 
e trasmettono alle province e alla Regione i piani 
industriali. Contestualmente le comunità d'ambito 
nominano il garante dell'informazione, incaricato 
di avviare tutte le azioni necessarie per assicurare 
l'informazione ai cittadini e alle formazioni sociali, che 
può essere scelto all'interno della struttura dell'ente, ad 
esclusione del responsabile del procedimento, ovvero 
all'esterno.". 

5. Il comma 3 dell'articolo 27 della l.r. 25/1998 è 
sostituito dal seguente: 
"3. Il piano adottato è depositato per trenta giorni 
consecutivi presso le sedi della comunità d'ambito, 
dei comuni e delle province comprese nel territorio 
dell'ambito ottimale, durante i quali chiunque può 
presentare osservazioni. Dell'avvenuta adozione e del 
nome del garante è data comunicazione su almeno due 
quotidiani a diffusione locale. Entro lo stesso termine, le 
province interessate d'intesa tra loro possono prescrivere 
alla comunità d'ambito le modifiche necessarie a rendere 
il piano industriale conforme al piano interprovinciale. 
Le province e i comuni trasmettono tempestivamente 
alla comunità d'ambito le osservazioni ricevute.". 

6. Il comma 4 dell'articolo 27 della l.r. 25/1998 è 
sostituito dal seguente: 
"4. La comunità d'ambito approva il piano industriale 
entro sessanta giorni dall'adozione. Il piano dà conto 
delle osservazioni non accolte. Il piano è trasmesso 
alle province interessate che, d'intesa tra loro, lo 
adeguano alle eventuali prescrizioni di cui al comma 3, 
qualora la comunità d'ambito non abbia provveduto. La 
provincia con il maggior numero di abitanti dispone la 
pubblicazione dell'avviso di avvenuta approvazione sul 

b.u.r.t. Il piano industriale è efficace dalla data di tale 
pubblicazione.". 
7. Dopo il comma 4 dell'articolo 27 della l.r. 25/1998, 
è inserito il seguente: 
"4 bis. Il piano industriale è reso accessibile ai 
cittadini anche in via telematica. L'avviso di cui al 
comma 4 contiene l'indicazione del sito informatico su 
cui il piano è consultabile.". 

8. Il comma 7 dell'articolo 27 della l.r. 25/1998 è 
sostituito dal seguente: 
"7. Il comitato di cui al comma 6 è composto da 
almeno due membri, uno dei quali è designato dalle 
province comprese nel medesimo ATO. Il comitato 
riferisce alla comunità d'ambito e ai comuni che ne 
fanno richiesta sullo stato di realizzazione del piano. 
Almeno due volte l'anno il comitato elabora relazioni 

sullo stato del piano e le trasmette ai consigli comunali e 
provinciali interessati. Le relazioni sono rese pubbliche a 
cura del comitato, trascorsi trenta giorni dal loro invio ai 
comuni e alle province. Chiunque può prenderne visione 

o chiederne copia al garante dell'informazione della 
comunità d'ambito.". 
Art. 22 
Modifiche all'articolo 30 bis della l.r. 25/1998 


1. Al comma 3 dell'articolo 30 bis della l.r. 25/1998 
le parole: "secondo quanto previsto dall'articolo 23" 
sono soppresse. 
Art. 23 
Modifiche all'articolo 31 della l.r. 25/1998 


1. I commi 2, 3, 4, 5 e 7 dell'articolo 31 della l.r. 
25/1998 sono abrogati. 
Capo II 
Norme per la gestione integrata dei rifiuti 


Art. 24 
Disposizioni sulle nuove comunità d'ambito, sui piani 
interprovinciali e sul piano regionale 


1. Entro centottanta giorni dall'entrata in vigore 
della presente legge, i comuni compresi negli ATO 
di cui all'articolo 24 della l.r. 25/1998, costituiscono 
le comunità d'ambito attraverso l'istituzione di un 
consorzio secondo quanto stabilito all'articolo 25 della 
presente legge. 
2. Fino all'effettiva istituzione delle comunità di 
ambito di cui al comma 1, continuano ad operare le 
comunità d'ambito esistenti al momento dell'entrata in 
vigore della presente legge. 
3. Le comunità d'ambito di cui al comma 1 subentrano 
in tutti i rapporti attivi e passivi delle corrispondenti 
comunità degli ATO già esistenti. Ad esse fanno capo 
tutti gli obblighi posti dalla presente legge a carico delle 
comunità esistenti alla data di entrata in vigore della 
presente legge. 
4. Entro venti mesi dalla data di entrata in vigore 
della presente legge, le province approvano il piano 
interprovinciale dei rifiuti relativamente all'ATO di 
appartenenza. A tal fine la provincia di cui all'articolo 
12, comma 2 della l.r. 25/1998, dà avvio al procedimento 
per l'approvazione del piano interprovinciale dei rifiuti 
entro quindici giorni dall'entrata in vigore della presente 
legge. 
5. I piani provinciali già vigenti al momento 
 dell'entrata in vigore della presente legge conservano 
la loro efficacia fino all'entrata in vigore dei piani 
interprovinciali dei rifiuti. 

6. Fino all'approvazione di un nuovo piano regionale 
con le procedure di cui all'articolo 10 della l.r. 25/1998, 
resta valido il piano regionale vigente alla data di 
entrata in vigore della presente legge e i relativi stralci 
funzionali e tematici. 
7. Le comunità d'ambito di cui al comma 1 presentano 
una relazione semestrale al Consiglio regionale, alla 
Giunta regionale e alle province sull'attività svolta e 
sullo stato di attuazione della presente legge. 
Art. 25 
Modalità di costituzione delle nuove comunità d'ambito 

1. Le comunità d'ambito di cui all'articolo 24 della l.r. 
25/1998, si costituiscono in forma di consorzio ai sensi 
dell'articolo 31 del decreto legislativo 18 agosto 2000, n. 
267 (Testo unico delle leggi sull'ordinamento degli enti 
locali). I comuni approvano lo statuto del consorzio sulla 
base dello statuto tipo approvato con deliberazione della 
Giunta regionale entro trenta giorni dalla data di entrata 
in vigore della presente legge. 
2. Entro quindici giorni dalla data di approvazione 
dello statuto tipo di cui al comma 1, il comune con il 
maggior numero di abitanti convoca una conferenza dei 
comuni appartenenti al medesimo ATO, finalizzata alla 
predisposizione dello statuto da sottoporre ai comuni 
per la relativa approvazione. In mancanza di espressa 
disposizione dello statuto o dell'atto costitutivo, alla 
convocazione della prima assemblea del consorzio 
provvede il comune con il maggior numero di abitanti 
entro quindici giorni dalla costituzione. 
3. I comuni danno tempestiva comunicazione alla 
Giunta regionale dell'avvenuta approvazione della 
convenzione e dello statuto del consorzio. 
Art. 26 
Primi affidamenti del servizio di gestione 
integrata dei rifiuti 


1. Le comunità d'ambito di cui all'articolo 24 della 
l.r. 25/1998, individuano un solo gestore affidatario del 
servizio di gestione integrata dei rifiuti urbani, fatte in 
ogni caso salve le concessioni che non risultano cessate 
ai sensi dell'articolo 113, comma 15 bis del d.lgs. 
267/2000. 
2. L'affidamento al gestore di cui al comma 1 ha 
ad oggetto anche i servizi svolti dai soggetti titolari 
delle concessioni che non risultano cessate ai sensi 
dell'articolo 113, comma 15 bis, del d.lgs. 267/2000, a 
decorrere dalla data della loro scadenza. 

3. Le comunità d'ambito di cui all'articolo 24 della 
l.r. 25/1998, provvedono ad avviare le procedure per 
l'affidamento del servizio, secondo quanto previsto dalla 
vigente normativa, entro centoventi giorni dalla data 
della loro costituzione. 
4. Nella determinazione dell'importo a base di gara 
per l'affidamento del servizio, le comunità d'ambito 
tengono conto dell'incidenza dei costi della sicurezza 
e dei costi della manodopera, che non può collocarsi 
al di sotto dei costi risultanti dai contratti collettivi 
nazionali di lavoro (CCNL) di comparto, sottoscritti 
dalle rappresentanze sindacali comparativamente più 
rappresentative, e degli accordi integrativi territoriali, 
comprensivi degli oneri connessi; tengono altresì conto 
dei costi di gestione e dell'utile d'impresa. 
5. Se alle gare per l'affidamento del servizio 
partecipano consorzi stabili, associazioni temporanee 
di concorrenti, consorzi di concorrenti, consorzi tra 
società cooperative di produzione e lavoro, consorzi 
tra imprese artigiane o soggetti che abbiano stipulato 
il contratto di gruppo europeo di interesse economico 
(GEIE) ai sensi del decreto legislativo 23 luglio 1991, 
n. 240 (Norme per l'applicazione del regolamento n. 
85/2137/CE relativo all'istituzione del gruppo europeo 
di interesse economico (GEIE), ai sensi dell'art. 17 della 
legge 29 dicembre 1990, n. 428), il bando di gara può 
stabilire l'obbligo di costituire un consorzio in forma di 
società per azioni o a responsabilità limitata e di operare 
in modo unitario nello svolgimento del contratto di 
servizio; ciò ferma restando la responsabilità solidale 
dei soggetti partecipanti al consorzio medesimo nei 
confronti dell'ente affidante. 
6. Nei novanta giorni successivi alla scadenza del 
termine per l'approvazione del piano straordinario di cui 
all'articolo 27, comma 1, la Giunta regionale approva lo 
schema tipo di contratto di servizio di cui all'articolo 203 
del decreto legislativo 3 aprile 2006, n. 152 (Norme in 
materia ambientale). 
Art. 27 
Piano straordinario per i primi affidamenti del servizio 

1. Ai fini di cui all'articolo 26, comma 3, le comunità 
d'ambito già esistenti al momento dell'entrata in vigore 
della presente legge appartenenti a ciascun ATO di 
cui all'articolo 24 della l.r. 25/1998, d'intesa tra loro 
e sulla base dei piani provinciali vigenti, provvedono 
all'approvazione del piano straordinario per i primi 
affidamenti del servizio avente i contenuti di cui al comma 
2, entro novanta giorni dalla data di entrata in vigore della 
 presente legge. Le comunità d'ambito trasmettono la 
proposta di piano alle province che esprimono un parere 
entro quindici giorni dal ricevimento della richiesta. 
In mancanza dell'espressione del parere, le comunità 
d'ambito procedono in ogni caso all'approvazione del 
piano. 

2. Il piano ha i seguenti contenuti: 
a) censimento delle opere, degli impianti e delle 
tipologie di servizio esistenti; 
b) individuazione, in conformità a quanto previsto dai 
piani provinciali, delle opere e degli impianti da realizzare 
necessari per il raggiungimento dell'autosufficienza per 
la gestione dei rifiuti urbani a livello dei nuovi ambiti, 
indicando i tempi di realizzazione degli stessi. Ciò 
fatta salva la possibilità di procedere alla stipula delle 
convenzioni di cui all'articolo 25 della l.r. 25/1998 con 
altra comunità d'ambito, nel caso in cui l'obiettivo non 
risulti raggiungibile; 

c) predisposizione, previa definizione del connesso 
modello gestionale ed organizzativo, dei piani economici 
e finanziari degli interventi di cui alla lettera b), 
con l'indicazione, per ciascuno di essi, delle risorse 
disponibili, di quelle da reperire, nonché dei proventi 
derivanti dall'applicazione della tariffa sui rifiuti per il 
periodo considerato; 

d) indirizzi e prescrizioni per l'organizzazione del 
servizio. 

3. I piani di cui al comma 1 sono trasmessi alla 
Giunta regionale, che provvede alla pubblicazione del 
relativo avviso sul b.u.r.t. . 
4. I piani di cui al comma 1 hanno efficacia dalla 
data della loro pubblicazione e restano in vigore fino 
all'approvazione dei piani industriali di cui all'articolo 
27 della l.r. 25/1998 da parte delle comunità d'ambito 
degli ATO di cui all'articolo 24 della l.r. 25/1998. I piani 
industriali già vigenti alla data di entrata in vigore della 
presente legge cessano di avere efficacia dalla data di 
entrata in vigore dei piani di cui al comma 1. 
Art. 28 
Realizzazione degli interventi previsti nei piani 
straordinari per i primi affidamenti del servizio 

1. Gli interventi di cui all'articolo 27, comma 2, 
lettera b), sono realizzati secondo quanto previsto 
all'articolo 202, comma 5 del d.lgs. 152/2006: 
a) dai nuovi soggetti affidatari del servizio di gestione 
integrata dei rifiuti di cui all'articolo 26; 

b) dai soggetti titolari delle concessioni che non 
risultano cessate ai sensi dell'articolo 113, comma 15 bis 
del d.lgs. 267/2000. 

2. I gestori di cui al comma 1, lettera b), provvedono 
alla realizzazione degli interventi previsti nei piani 
straordinari di cui all'articolo 27 ubicati nel territorio di 
competenza. Ove necessario, gli atti di affidamento del 
servizio sono conseguentemente adeguati. 

Art. 29 
Esercizio dei poteri sostitutivi. Nomina 
di una commissione tecnica 


1. Decorso inutilmente il termine di novanta giorni di 
cui all'articolo 27, comma 1, il presidente della Giunta 
regionale diffida gli enti inadempienti a provvedere 
entro un termine non inferiore a quindici giorni. Decorso 
il termine previsto nella diffida, alla predisposizione e 
all'approvazione del piano provvede la Giunta regionale 
sulla base dell'attività istruttoria di una commissione 
tecnica, composta: 
a) dai direttori delle comunità d'ambito esistenti 
ovvero dall'unico direttore della comunità dell'ambito di 
cui all'articolo 24 della l.r. 25/1998; 

b) da un dirigente regionale della direzione generale 
competente che la presiede. 

2. La commissione tecnica provvede al compimento 
delle attività istruttorie per la predisposizione del piano 
di cui all'articolo 27, comma 1, anche avvalendosi 
delle strutture tecniche della Regione e delle comunità 
d'ambito. 
Art. 30 
Esercizio dei poteri sostitutivi. Nomina 
di un commissario 


1. Decorso il termine di centottanta giorni di cui 
all'articolo 24, comma 1, in caso di mancata costituzione 
della comunità d'ambito, ovvero in caso di mancata 
nomina del presidente e del consiglio di amministrazione, 
il presidente della Giunta regionale, previa deliberazione 
della Giunta, nomina un commissario che provvede, in 
sostituzione, a seconda dei casi, degli organi ordinari dei 
comuni e della comunità, allo svolgimento di una o più 
delle seguenti funzioni e attività secondo quanto stabilito 
nell'atto di nomina: 
a) approvazione della convenzione o dello statuto in 
sostituzione dei comuni inadempienti; 

b) sottoscrizione dell'atto costitutivo della comunità 
d'ambito in sostituzione dei comuni inadempienti; 

c) convocazione dell'assemblea della comunità 
d'ambito per la nomina del presidente e del consiglio di 
amministrazione; 

d) svolgimento delle funzioni del presidente e del 
consiglio di amministrazione della comunità d'ambito 
fino alla nomina di entrambi detti organi da parte 
dell'assemblea della comunità; 

e) svolgimento delle funzioni dell'assemblea della 

 comunità, ad eccezione della nomina del presidente e del 
consiglio di amministrazione; 

f) svolgimento delle funzioni e delle attività necessarie 
per l'affidamento del servizio. 

2.Anche dopo la costituzione delle comunità d'ambito 
di cui all'articolo 24, comma 1, ovvero dopo la nomina 
degli organi, il presidente della Giunta regionale, previa 
deliberazione della Giunta, nomina un commissario 
qualora: 
a) decorra inutilmente il termine di cui all'articolo 
26, comma 3; 

b) le comunità non svolgano le funzioni o le attività 
di loro competenza necessarie per l'affidamento del 
servizio entro centottanta giorni dall'avvio delle relative 
procedure. 

3. Nei casi di cui al comma 2, il commissario 
provvede allo svolgimento di una o più delle funzioni 
e attività necessarie per l'affidamento del servizio di 
gestione integrata dei rifiuti urbani, secondo quanto 
stabilito nell'atto di nomina. 
4. Può essere nominato commissario il presidente di 
una delle province interessate o il sindaco di un comune 
capoluogo di provincia o chi ha svolto funzioni di 
presidente di una comunità d'ambito. 
5. La nomina del commissario è preceduta da diffida 
ad adempiere entro un congruo termine non inferiore a 
quindici giorni. La diffida è unica per tutte le funzioni e 
le attività di cui al comma 1, o per tutte le funzioni e le 
attività di cui al comma 2, ed è rivolta a tutti i soggetti 
inadempienti, con indicazione delle attività che devono 
essere poste in essere per la costituzione della comunità e 
l'affidamento del servizio. L'atto di nomina individua le 
strutture regionali di supporto ovvero di riferimento per 
lo svolgimento delle funzioni e delle attività connesse al 
mandato commissariale. 
6. Per quanto non espressamente disciplinato 
dalla presente legge, si applicano le disposizioni della 
legge regionale 31 ottobre 2001, n. 53 (Disciplina 
dei commissari nominati dalla Regione), in quanto 
compatibili. 
Art. 31 
Disposizioni di prima attuazione del d.lgs. 152/2006 


1. Le comunità di ambito di cui alla l.r. 25/1998 
corrispondono alle autorità di ambito di cui all'articolo 
201 del d.lgs. 152/2006. 
2. I piani industriali di cui alla l.r. 25/1998 contengono 
le indicazioni dei piani di ambito di cui all'articolo 203, 
comma 3 del d.lgs. 152/2006. 
Art. 32 
Entrata in vigore 


1. La presente legge entra in vigore il giorno 
successivo alla data di pubblicazione sul Bollettino 
ufficiale della Regione Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 22 novembre 2007 

La presente legge è stata approvata dal Consiglio 
Regionale nella seduta del 14.11.2007. 
