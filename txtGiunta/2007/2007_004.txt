

Regolamento di  attuazione dell`articolo 11, comma 5, della legge
regionale 3  gennaio  2005,  n.  1  (Norme  per  il  governo  del
territorio) in materia di valutazione integrata.

Il Presidente della Giunta Regionale

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Visti gli  articoli 34  e 42, comma 2 e 5, e n. 66, comma 3 dello
Statuto;

Vista la  legge regionale  3 gennaio  2005, n.  1 (Norme  per  il
governo del  territorio) ed  in particolare  il titolo II capo I,
che detta  disposizioni per  la valutazione  integrata di piani e
programmi e  prevede, all`articolo 11 comma 5, l`emanazione di un
apposito regolamento,  in coerenza  con  la  legge  regionale  11
agosto  1999,   n.  49   (Norme  in   materia  di  programmazione
regionale),  anche   in  attuazione  della  direttiva  2001/42/CE
concernente la  valutazione degli  effetti di determinati piani e
programmai sull`ambiente;

Vista la preliminare decisione della Giunta regionale 11 dicembre
2006, n.  27 adottata previa acquisizione dei pareri del Comitato
Tecnico della  Programmazione, delle  competenti strutture di cui
all`articolo  29   della  legge  regionale  n.  44/2003,  nonche`
dell`intesa    raggiunta     al    Tavolo     di    concertazione
interistituzionale   e    dell`informazione   del    Tavolo    di
concertazione generale,  e trasmessa,  ai fini  dell`acquisizione
del parere,  alla  Commissione  consiliare  competente  ai  sensi
dell`articolo  42,   comma  2,  dello  Statuto  regionale  ed  al
Consiglio delle Autonomie Locali ai sensi dell`articolo 66, comma
3, dello Statuto regionale;

Dato atto  che la sesta commissione consiliare ha espresso parere
favorevole nella seduta del 18 gennaio 2007;

Dato atto  che il  Consiglio delle  Autonomie locali ha espresso,
nella  seduta   del  23   gennaio  2007,  parere  favorevole  con
condizioni;

Vista la  deliberazione  della  Giunta  regionale  n.  74  del  5
febbraio  2007   che  approva   il  regolamento   di   attuazione
dell`articolo 11,  comma 5, della legge regionale 3 gennaio 2005,
n. 1  (Norme  per  il  governo  del  territorio)  in  materia  di
valutazione integrata;

EMANA
il seguente Regolamento:

ARTICOLO 1
(Oggetto)

1. Il presente regolamento, in attuazione dell`articolo 11, comma
5 della legge regionale 3 gennaio 2005, n.1 (Norme per il governo
del territorio)  ,  disciplina  i  criteri,  la  procedura  e  le
modalita`  tecniche   per   l`effettuazione   della   valutazione
integrata e le relative forme di partecipazione.

2. Il presente regolamento prevede, all`interno della valutazione
integrata, l`effettuazione  della  valutazione  ambientale  degli
strumenti  della   pianificazione  territoriale   di   competenza
comunale e  provinciale e degli atti di governo del territorio di
competenza dei  comuni e  le relative  forme di  consultazione in
attuazione di  quanto disposto  dalla  direttiva  2001/42/CE  del
Parlamento  europeo   e  del   Consiglio  del   27  giugno  2001,
concernente la  valutazione degli  effetti di determinati piani e
programmi sull`ambiente.

3. Il  processo di  valutazione  integrata,  comprende  tutte  le
valutazioni degli  strumenti della  pianificazione territoriale e
degli atti di governo del territorio previsti dalla l. r. 1/2005,
compresi gli  adempimenti riferiti ai siti di interesse regionale
o comunitario.

ARTICOLO 2
(Ambito di applicazione)

1. Le disposizioni del presente regolamento si applicano :

a) al  piano territoriale di coordinamento provinciale e relative
   varianti comprese  quelle conseguenti  a piani  o programmi di
   settore che prevedono specifiche localizzazioni;
b) al piano strutturale comunale e relative varianti ivi comprese
   quelle  conseguenti   a  piani  o  programmi  di  settore  che
   prevedono specifiche localizzazioni;
c) agli atti di governo del territorio di competenza dei comuni e
   delle province di cui all`articolo 10 della l. r. 1/2005.

2. Gli  atti comunali  di governo  del territorio sono soggetti a
valutazione  integrata   salva  diversa   previsione  del   piano
strutturale sulla  base dei  criteri di cui all`articolo 14 della
l. r. 1/2005.
.
3. Gli  atti comunali  di governo  del territorio che determinano
l`uso di piccole aree a livello locale e le modifiche minori agli
atti comunali  di governo  del territorio  possono essere esclusi
dalla  valutazione  integrata  sulla  base  dei  criteri  di  cui
all`articolo  14   della  l.   r.  1/2005.   L`esclusione   dalla
valutazione integrata e` soggetta a motivazione.

4.Gli strumenti  della pianificazione  territoriale di competenza
comunale e  provinciale e  gli atti  di governo del territorio di
competenza comunale  sono soggetti alla valutazione ambientale in
attuazione della  dir. 2001/42/CE per le parti rientranti nel suo
ambito di applicazione.

ARTICOLO 3
(Definizioni)

1. Agli effetti del presente regolamento si intende per:

a) "pubblico"   persone    fisiche  o  giuridiche,  associazioni,
   organizzazioni o gruppi;
b) "valutazione   ambientale"    il    processo    che  comprende
   l`elaborazione   di    un   rapporto   concernente   l`impatto
   sull`ambiente conseguente  all`attuazione  di  un  determinato
   strumento di pianificazione territoriale o atto di governo del
   territorio  da  adottarsi  o  approvarsi,  lo  svolgimento  di
   consultazioni, la  valutazione del  rapporto ambientale  e dei
   risultati delle  consultazioni e la messa a disposizione delle
   informazioni sulla decisione;
c) "rapporto  ambientale" la  documentazione di carattere tecnico
   scientifico contenente le informazioni di cui allegato 1 della
   dir. 2001/42/CE .

ARTICOLO 4
(Processo di valutazione integrata)

1. La  valutazione integrata  e` il  processo che  evidenzia, nel
corso  della  formazione  degli  strumenti  della  pianificazione
territoriale e  degli atti di governo del territorio, le coerenze
interne ed  esterne dei suddetti strumenti e la valutazione degli
effetti  attesi   che   ne   derivano   sul   piano   ambientale,
territoriale, economico, sociale e sulla salute umana considerati
nel loro complesso.

2. Il processo di valutazione integrata comprende:

a) la  partecipazione  di  soggetti  esterni  all`amministrazione
   procedente  e  la  messa  a  disposizione  delle  informazioni
   relative alla valutazione stessa ;
b) il    monitoraggio  degli  effetti  attraverso  l`utilizzo  di
   indicatori predeterminati;
c) la  valutazione ambientale  di cui  alla dir.  2001/42/CE  ove
   prevista.

3. Il processo di valutazione ambientale costituisce, per i piani
o i  programmi rientranti  nel suo  ambito di applicazione, parte
integrante del procedimento ordinario di approvazione.

4. Il  processo di  valutazione integrata si svolge attraverso le
fasi previste agli articoli 5 e 7 . La valutazione integrata puo`
essere svolta  in un`unica  fase o in piu` fasi in relazione alla
complessita`   del    provvedimento   oggetto   di   valutazione,
motivandone la scelta nella relazione di sintesi.

ARTICOLO 5
(Valutazione iniziale)

1. Nella fase iniziale la valutazione ha ad oggetto:

a) l`esame del quadro analitico comprendente i principali scenari
   di riferimento e gli obiettivi;
b) la fattibilita` tecnica, giuridico amministrativa e economico-
   finanziaria  degli   obiettivi,  con  particolare  riferimento
   all`eventuale   impegno    di   risorse   dell`amministrazione
   procedente;
c) la  coerenza degli obiettivi dello strumento di pianificazione
   territoriale  o   dell`atto  di   governo  del  territorio  in
   formazione rispetto  agli altri  strumenti di pianificazione e
   atti di  governo del  territorio  che  interessano  lo  stesso
   ambito territoriale;
d) l`individuazione di idonee forme di partecipazione.

2. In  tale momento  e`  definito  altresi`  il  programma  della
valutazione comprensivo  dei fondi eventualmente disponibili, ivi
compresi i fondi per il monitoraggio e per la diffusione dei suoi
risultati

ARTICOLO 6
(Valutazione iniziale di coerenza)

1. La  valutazione della coerenza degli obiettivi degli strumenti
della pianificazione  territoriale o  degli atti  di governo  del
territorio, di  cui all`articolo  5, comma 1, lettera c) concerne
l`analisi della coerenza fra:

a) il quadro conoscitivo analitico e gli obiettivi generali dello
   strumento della  pianificazione territoriale  o  dell`atto  di
   governo del territorio in corso di elaborazione;
b)  l`analisi,   gli  scenari  e  gli  obiettivi  generali  dello
   strumento della  pianificazione territoriale  o  dell`atto  di
   governo del  territorio e gli analoghi contenuti degli atti di
   programmazione generale e settoriale;
c) l`analisi,    gli  scenari  e  gli  obiettivi  generali  dello
   strumento della  pianificazione territoriale  o  dell`atto  di
   governo del  territorio e  gli analoghi  contenuti degli altri
   strumenti della pianificazione territoriale ed atti di governo
   del territorio di altri soggetti istituzionali.

ARTICOLO 7
(Valutazione intermedia)

1. Nella fase intermedia la valutazione ha ad oggetto:

a) i  quadri conoscitivi  analitici specifici  da condividere, la
   definizione  degli   obiettivi  specifici,   le   azioni   per
   conseguirli  con   le  possibili   soluzioni   alternative   e
   l`individuazione degli indicatori;
b) la  coerenza interna tra gli elementi previsti all`articolo 8,
   lett. a);
c) la  coerenza  esterna  dello  strumento  della  pianificazione
   territoriale  o   dell`atto  di   governo  del  territorio  in
   formazione rispetto  agli altri strumenti della pianificazione
   territoriale e  atti governo del territorio che interessano lo
   stesso ambito territoriale;
d) la  probabilita` di  realizzazione delle azioni previste dallo
   strumento della  pianificazione territoriale  o  dall`atto  di
   governo del territorio ;
e) la  valutazione in  modo integrato degli effetti territoriali,
   ambientali, sociali  ed economici  e sulla salute umana attesi
   delle azioni  previste, anche  ai fini  della  scelta  tra  le
   possibili soluzioni alternative di cui all`articolo 9;
f) la   valutazione  dell`efficacia  delle  azioni  ai  fini  del
   perseguimento degli obiettivi;
g) l`eventuale  riformulazione o  adeguamento delle  azioni dello
   strumento della  pianificazione territoriale  o  dell`atto  di
   governo del territorio ipotizzate e le relative valutazioni.

2. Nella fase intermedia si provvede a:

a) mettere  a disposizione  delle  autorita`  e  del  pubblico  i
   contenuti dello  strumento della pianificazione territoriale o
   dell`atto di  governo del  territorio in corso di elaborazione
   con le  modalita` di  cui all`articolo 12 al fine di acquisire
   pareri, segnalazioni, proposte, contributi;
b) valutare  la  possibilita`  di  integrare  la  proposta  dello
   strumento della  pianificazione territoriale  o  dell`atto  di
   governo  del   territorio  in   base  agli  eventuali  pareri,
   segnalazioni, proposte,  contributi acquisiti,  trasmettendola
   alle autorita` interessate.

ARTICOLO 8
(Valutazione intermedia di coerenza interna)

1. La  valutazione di  coerenza interna  di cui  all`articolo  7,
comma 1, lettera b) concerne l`analisi della coerenza fra:

a) linee  di indirizzo,  scenari, obiettivi  generali,  obiettivi
   specifici  e,  ove  necessario,  eventuali  alternative  dello
   strumento della  pianificazione territoriale  o  dell`atto  di
   governo del territorio;
b) azioni  e risultati  attesi dello  strumento di pianificazione
   territoriale o dell`atto di governo del territorio.

ARTICOLO 9
(Valutazione degli effetti attesi)

1. La  valutazione degli effetti delle azioni e degli interventi,
di cui  all`articolo 7 comma 1, lettera e), evidenzia le ricadute
attese e  prevedibili, derivanti  dall`attuazione dello strumento
di pianificazione  territoriale o atto di governo del territorio,
dal punto di vista ambientale, territoriale, sociale, economico e
degli effetti sulla salute umana.

ARTICOLO 10
(Relazione di sintesi)

1. La  relazione di sintesi e` il documento che descrive tutte le
fasi del  processo di  valutazione svolte  in corrispondenza  con
l`attivita` di  elaborazione degli strumenti della pianificazione
territoriale o degli atti di governo del territorio e comprende :

a) i    risultati  delle  valutazioni  territoriali,  ambientali,
   sociali ed  economiche e  sulla salute  umana, la  verifica di
   fattibilita` e di coerenza interna e esterna;
b) la    motivazione    delle  scelte  fra  soluzioni  diverse  o
   alternative, ove sussistenti;
c) la  definizione del  sistema di  monitoraggio finalizzato alla
   gestione dello  strumento della  pianificazione territoriale o
   dell`atto di  governo del  territorio e  alla valutazione  del
   processo  di   attuazione  e  di  realizzazione  delle  azioni
   programmate;
d) il  rapporto ambientale  contenente  le  informazioni  di  cui
   all`allegato 1 della dir. 2001/42/CE.

2. Preliminarmente  all`adozione degli atti deliberativi da parte
dei  competenti   organi  dell`amministrazione  la  relazione  di
sintesi e`  messa a  disposizione delle  autorita` e dei soggetti
privati interessati, con le modalita` di cui all`articolo 12.

3. Al  momento dell`adozione degli atti deliberativi i competenti
organi dell`amministrazione esaminano distintamente gli esiti del
processo di  valutazione integrata  e gli esiti della valutazione
ambientale e ne tengono conto ai fini della decisione.

4. La  relazione di  sintesi e` allegata agli atti da adottare ai
sensi dell`articolo 16 comma 3, della l. r. 1/2005.

ARTICOLO 11
(Varianti)

1.  Per   le  varianti   agli  strumenti   della   pianificazione
territoriale di  cui all`articolo  9 della  l. r. 1/2005 e per le
varianti agli  atti di governo del territorio di cui all`articolo
10 della  l. r.  stessa la valutazione puo` essere effettuata con
modalita` semplificata.

2.  La   valutazione  con   modalita`  semplificata  comporta  la
possibilita` di  prendere  in  considerazione  solo  gli  effetti
territoriali, ambientali, economici, sociali e sulla saluta umana
che possono derivare dalla variante stessa.

3. Nella  valutazione, con modalita` semplificata si applicano le
disposizioni di  cui agli  articoli 5,  6, 7,  8, 9,  e 10  fermo
restando quando disposto dall`art. 4, comma 3. La valutazione con
modalita` semplificata e` soggetta a motivazione.

4.  Per   le  varianti   agli  strumenti   della   pianificazione
territoriale  e   agli  atti   di  governo   del  territorio  che
determinano l`uso  di piccole  aree a  livello locale,  in deroga
all`articolo 2  comma 3.  anche in caso di valutazione secondo la
modalita`  semplificata   di  cui   al  comma   1  del   presente
regolamento, sono  comunque soggetti  a valutazione degli effetti
ambientali, in attuazione della dir. 2001/42/CE:

a) le   varianti  agli  strumenti  e  gli  atti  di  governo  del
   territorio che presentano entrambi i seguenti requisiti:

   1) concernono  i settori  agricolo,  forestale,  della  pesca,
      energetico, industriale,  dei trasporti, della gestione dei
      rifiuti e delle acque, delle telecomunicazioni, turistico;
   2) contengono  la definizione  del quadro  di riferimento  per
      l`approvazione, l`autorizzazione,  l`area di localizzazione
      o comunque  la realizzazione  di interventi  i cui progetti
      sono sottoposti  a valutazione  di impatto ambientale (VIA)
      secondo  la   normativa  vigente  di  livello  comunitario,
      nazionale e  regionale, che deve essere comunque effettuata
      tenendo  conto   della  valutazione   precedente,  evitando
      reiterazioni di procedimenti gia` svolti;

b) le   varianti  agli  strumenti  e  gli  atti  di  governo  del
   territorio  concernenti   i  siti   designati  come   zone  di
   protezione  speciale   per  la   conservazione  degli  uccelli
   selvatici  e  quelli  classificati  come  siti  di  importanza
   comunitaria per  la protezione  degli habitat naturali e della
   flora e  fauna selvatica  ai sensi  degli articoli 6 e 7 della
   Direttiva 92/43/CEE del Consiglio del 21 maggio 1992, relativa
   alla conservazione  degli habitat  naturali e  seminaturali  e
   della flora e della fauna selvatiche.

5.  La   decisione  di  applicare  la  modalita`  di  valutazione
semplificata,  adottata   ai  sensi  del  comma  1,  comprese  le
motivazioni del mancato esperimento della valutazione ambientale,
sono contenute  nella relazione di sintesi di cui all`articolo 10
e messe  a disposizione  del pubblico  con le  modalita` previste
all`articolo 12 .

ARTICOLO 12
(Partecipazione)

1. La  partecipazione e`  parte essenziale  della valutazione e i
suoi risultati devono essere presi in considerazione prima che il
soggetto competente assuma le proprie determinazioni.

2. La  partecipazione alla  valutazione integrata dello strumento
di  pianificazione   territoriale  o  dell`atto  di  governo  del
territorio si sviluppa, fino dalla prima fase, attraverso:

a) il  confronto e la concertazione con i soggetti istituzionali,
   le parti sociali e le associazioni ambientaliste;
b) l`informazione   al    pubblico    attraverso    attivita`  di
   comunicazione esterna  nel corso  del processo di valutazione,
   assicurando la  visibilita` dei  processi  rilevanti  ai  fini
   dell`informazione  e  partecipazione  e  l`accessibilita`  dei
   contenuti.
c) il   coordinamento    con  le  forme  di  partecipazione  alla
   valutazione ambientale.

3.  Il   pubblico  e   le  autorita`  con  specifiche  competenze
ambientali  devono  disporre  tempestivamente  di  una  effettiva
opportunita` di  esprimere in  termini congrui  il proprio parere
sulla proposta  di piano  o di  programma e  sulla  relazione  di
sintesi, prima della adozione del piano.

4. Nel  caso degli  atti di  governo del territorio costituiscono
oggetto di  partecipazione i  contenuti previsionali  individuati
dall`ente procedente.

ARTICOLO 13
(Efficacia differita)

1. Le  procedure  di  valutazione  integrata  si  applicano  agli
strumenti della pianificazione territoriale, agli atti di governo
del territorio  e alle  loro varianti  da adottarsi  trascorsi 90
giorni dalla data di entrata in vigore del presente regolamento.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Il Videpresidente
GELLI

Firenze, 9 febbraio 2007




URBANISTICA

