LEGGE REGIONALE 28 giugno 2007, n. 36
Modifi che alla legge regionale 25 febbraio 2000,
n. 16 (Riordino in materia di igiene e sanità pubblica,
veterinaria, igiene degli alimenti, medicina legale e
farmaceutica).
Il Consiglio Regionale
ha approvato
Il Presidente della Giunta
promulga
la seguente legge:
 
Art. 1
Sostituzione dell'articolo 13 della l.r. 16/2000
1. L'articolo 13 della legge regionale 25 febbraio
2000, n. 16 (Riordino in materia di igiene e sanità pubblica,
veterinaria, igiene degli alimenti, medicina legale
e farmaceutica), è sostituito dal seguente:
"Art. 13
Competenze della Regione
1. La Giunta regionale esercita le funzioni amministrative
in materia di:
a) formazione e revisione della pianta organica delle
farmacie su ambiti provinciali;
b) istituzione delle farmacie succursali, dei dispensari
stagionali e delle proiezioni.
2. La pianta organica delle farmacie è sottoposta a
revisione ogni due anni sulla base della rilevazione della
popolazione residente certifi cata dall'uffi cio anagrafe
del comune alla data di inizio del procedimento di revisione.
3. Il dirigente del competente uffi cio della Giunta regionale
esercita le funzioni amministrative in materia di:
a) dichiarazione delle sedi farmaceutiche di nuova
istituzione o vacanti di titolare e dichiarazione delle farmacie
succursali di nuova istituzione o vacanti, e relativa
offerta in prelazione;
b) indizione e svolgimento dei concorsi per sedi farmaceutiche
vacanti o di nuova istituzione, o delle farmacie
succursali, da destinarsi al privato esercizio, nonché
approvazione della relativa graduatoria e assegnazione
delle sedi;
c) indizione e svolgimento dei concorsi per l'assegnazione
di sedi farmaceutiche istituite per decentramento,
nonché approvazione della relativa graduatoria e
assegnazione delle sedi;
d) dichiarazione di decadenza dell'assegnazione con
utilizzo della graduatoria precedentemente approvata per
il subentro di un nuovo candidato nei casi previsti dalla
legge;
e) approvazione dell'elenco delle farmacie ubicate
in zone di confi ne regionale, ai sensi del decreto del
Presidente della Repubblica 8 luglio 1998, n. 371 (Regolamento
recante norme concernenti l'accordo collettivo
nazionale per la disciplina dei rapporti con le farmacie
pubbliche e private).
4. Dei provvedimenti di cui al comma 3 è data notizia
attraverso la pubblicazione sul Bollettino uffi ciale della
Regione Toscana.".
Art. 2
Sostituzione dell'articolo 14 della l.r. 16/2000
1. L'articolo 14 della l.r. 16/2000 è sostituito dal
seguente:
"Art. 14
Competenze del comune
1. Sono di competenza del comune:
a) l'autorizzazione all'apertura e all'esercizio delle
farmacie e dei dispensari farmaceutici, delle farmacie
per trasferimento nella propria sede di pertinenza, delle
farmacie in seguito a decentramento;
b) la gestione provvisoria di farmacie urbane o rurali
vacanti ai sensi dell'articolo 129 del r.d. 1265/1934;
c) la decadenza dell'autorizzazione all'esercizio farmaceutico
e la dichiarazione di chiusura temporanea
dello stesso nei casi previsti dalla legge nonché la dichiarazione
di decadenza degli eredi del titolare dalla continuazione
provvisoria dell'esercizio ai sensi dell'articolo
12 della legge 2 aprile 1968, n. 475 (Norme concernenti
il servizio farmaceutico), dell'articolo 7 della legge 8
novembre 1991, n. 362 (Norme di riordino del settore
farmaceutico) e dell'articolo 369 del r.d. 1265/1934;
d) l'autorizzazione all'apertura e all'esercizio di farmacie
succursali;
e) gli adempimenti conseguenti all'applicazione
dell'articolo 35 della legge 23 maggio 1950, n. 253
(Disposizioni per le locazioni e sublocazioni di immobili
urbani);
f) riconoscimenti e trasferimenti di titolarità delle
farmacie ivi compresi tutti gli adempimenti conseguenti
all'applicazione degli articoli 7 e 8 della l. 362/1991 e
dell'articolo 12 della l. 475/1968;
g) disciplina degli orari, dei turni di servizio e delle
ferie delle farmacie, dei dispensari e delle farmacie succursali
ai sensi delle disposizioni contenute nel capo II
della presente legge;
h) il rilascio delle autorizzazioni, diniego, revoca e
variazioni per la distribuzione all'ingrosso di medicinali
per uso umano e di medicinali veterinari, secondo quanto
previsto dal decreto legislativo 24 aprile 2006, n. 219
(Attuazione della direttiva 2001/83/CE "e successive
direttive di modifi ca" relativa ad un codice comunitario
concernente i medicinali per uso umano, nonché della
direttiva 2003/94/CE), previo accertamento ispettivo
dell'azienda USL competente per territorio;
i) l'applicazione delle sanzioni amministrative per
violazioni rilevate nell'ambito della vigilanza farmaceutica.
2. Per l'esercizio delle funzioni di cui al comma 1,
il comune acquisisce il parere dell'azienda USL, salvo
quanto previsto in materia di vigilanza ai sensi dell'articolo
23.
3. L'autorizzazione all'apertura e all'esercizio delle
farmacie, delle proiezioni, delle farmacie e succursali e
dei dispensari stagionali è subordinata:
a) alla verifi ca circa il rispetto delle normative di
legge relative all'ubicazione prescelta;
b) al parere favorevole sull'idoneità igienico-sanitaria
dei locali da parte dell'azienda USL territorialmente
competente;
c) al favorevole esito dell'ispezione, ai sensi dell'articolo
111 del r.d. 1265/1934 da parte della commissione
di vigilanza di cui all'articolo 23.
4. L'apertura della farmacia di nuova istituzione o da
trasferire per decentramento o delle farmacie succursali
è effettuata, a pena di decadenza dell'assegnazione, entro
sei mesi dalla pubblicazione sul Bollettino uffi ciale della
Regione Toscana del provvedimento regionale di assegnazione.
5. Il comune deve rilasciare l'autorizzazione all'apertura
della farmacia di nuova istituzione o da trasferire per
decentramento e di quelle succursali entro trenta giorni
dalla presentazione dell'istanza da parte dell'assegnatario.
6. Il comune invia copia dei provvedimenti adottati
ai sensi del presente articolo alla Giunta regionale ed
all'azienda USL competente per territorio.".
Art. 3
Sostituzione dell'articolo 15 della l.r. 16/2000
1. L'articolo 15 della l.r. 16/2000 è sostituito dal
seguente:
"Art. 15
Competenze delle aziende sanitarie
1. L'azienda USL esercita le funzioni amministrative
in materia di:
a) sostituzione temporanea del titolare nella conduzione
delle farmacie nei casi previsti dall'articolo 11
della l. 475/1968;
b) accertamento dell'indennità di avviamento ai sensi
dell'articolo 24, rilievo e determinazione dell'importo
degli arredi, provviste e dotazioni ai sensi dell'articolo
110 del r.d. 1265/1934;
c) attività consultiva e propositiva in ordine agli
adempimenti riservati alla Giunta regionale ed al sindaco
ai sensi degli articoli 13 e 14;
d) vigilanza sull'esercizio farmaceutico nelle farmacie
aperte al pubblico, sia ai fi ni tecnico-amministrativi
che igienico-sanitari;
e) classifi cazione ed aggiornamento delle farmacie
ai sensi dell'articolo 1 della legge 8 marzo 1968, n. 221
(Provvidenze a favore dei farmacisti rurali);
f) riconoscimento del diritto e determinazione dell'indennità
di residenza o contributo per le farmacie
rurali e di gestione per i dispensari farmaceutici di cui
alla l. 221/1968;
g) diretto approvvigionamento e distribuzione del
ricettario standardizzato a lettura automatica di cui al
decreto-legge 30 ottobre 1987, n. 443 convertito dalla
legge 29 dicembre 1987, n. 531 (Disposizioni urgenti in
materia sanitaria);
h) autonoma organizzazione della farmacia ospedaliera;
i) ogni altro provvedimento in materia già di competenza
del medico provinciale, salvo quanto disposto
negli articoli seguenti o non espressamente riservato allo
Stato o alla Regione dalle vigenti disposizioni di legge.
2. L'azienda USL rilascia il parere di cui all'articolo
14, comma 3, lettera c), entro il termine assegnato dal
comune.
3. L'azienda USL trasmette i provvedimenti relativi
alle funzioni di cui al comma 1 alla Giunta regionale e
al comune.
4. Il direttore generale dell'azienda ospedaliera esercita
le funzioni amministrative concernenti i provvedimenti
in tema di autonoma organizzazione della farmacia
ospedaliera.
5. Il direttore generale dell'azienda ospedaliera trasmette
i provvedimenti di cui al comma 4 alla Giunta
regionale.".
Art. 4
Sostituzione dell'articolo 16 della l.r. 16/2000
1. L'articolo 16 della l.r. 16/2000 è sostituito dal
seguente:
"Art. 16
Formazione e revisione della pianta organica,
istituzione di dispensari stagionali e di farmacie
succursali. Procedure
1. L'inizio del procedimento di revisione della pianta
organica è di competenza del dirigente del competente
uffi cio della Giunta regionale che comunica alle aziende
USL di riferimento l'avvio del procedimento di revisione
fi ssando il termine di durata dello stesso.
2. L'azienda USL invia, ai comuni ricompresi nell'ambito
territoriale di riferimento, la comunicazione in
cui richiede le proposte di revisione delle piante organiche,
ai sensi di quanto previsto dalla legislazione vigente
e dalla presente legge.
3. Ogni comune, sentite le organizzazioni sindacali
delle farmacie pubbliche e private, formula una ipotesi
di revisione della pianta organica e la invia all'azienda
USL. Le organizzazioni sindacali delle farmacie pubbliche
e private non devono essere sentite nel caso in cui
il comune intende confermare la pianta organica. Nel
caso in cui il comune non provveda alla formulazione
della proposta di revisione della pianta organica entro il
termine indicato dall'azienda USL si intende confermata
la precedente pianta organica.
4. L'azienda USL procede alla stesura dell'ipotesi
di revisione della pianta organica consultando congiuntamente
il comune e l'ordine dei farmacisti, al fi ne di
verifi care e comporre le eventuali divergenti posizioni.
5. L'azienda USL conclude il procedimento istruttorio
con eventuali osservazioni entro il termine di cui al
comma 1 e trasmette l'ipotesi di revisione della pianta
organica al dirigente del competente uffi cio della Giunta
regionale.
6. Trascorso inutilmente il termine di cui al comma
1, il dirigente del competente uffi cio della Giunta regionale
diffi da l'azienda USL a concludere il procedimento
istruttorio entro il termine di venti giorni. In caso di
mancata ottemperanza provvede a svolgere e completare
l'istruttoria.
7. Le aziende USL che non hanno sede nel capoluogo
di provincia trasmettono l'istruttoria di propria competenza
all'azienda USL che ha sede nel capoluogo di provincia;
quest'ultima provvede a trasmettere al dirigente
del competente uffi cio della Giunta regionale l'ipotesi
di revisione della pianta organica relativa all'intera provincia
previa verifi ca e coordinamento delle istruttorie
parziali.
8. Nel caso di decentramento di sedi farmaceutiche
ai sensi dell'articolo 5 della l. 362/1991, l'ipotesi di
cui al comma 3 è formulata delimitando una o più sedi
farmaceutiche corrispondenti ad ambiti territoriali al
cui interno occorra assicurare l'assistenza farmaceutica,
per le quali prevedere il trasferimento di altrettante sedi
farmaceutiche comprese in un'area del territorio comunale
contestualmente delimitata e caratterizzata dalla più
intensa concentrazione delle sedi stesse.
9. La procedura descritta nel presente articolo si
applica anche per l'istituzione di dispensari e di farmacie
succursali da effettuarsi di norma nel corso della revisione
della pianta organica.".
Art. 5
Sostituzione dell'articolo 17 della l.r. 16/2000
1. L'articolo 17 della l.r. 16/2000 è sostituito dal
seguente:
"Art. 17
Proiezioni delle sedi farmaceutiche
1. La proiezione è un presidio farmaceutico sussidiario
della farmacia nell'ambito della sede farmaceutica di
sua pertinenza prevista in pianta organica. Essa svolge
il normale servizio farmaceutico e non ha obbligo di
laboratorio per la spedizione di ricette galeniche "ex
tempore".
2. Nei comuni con popolazione fi no a dodicimilacinquecento
abitanti il sindaco, nel mese di febbraio di ogni
anno, al fi ne di garantire più adeguati livelli di assistenza
farmaceutica, in presenza di particolari condizioni topografi
che e di viabilità può proporre l'istituzione, all'interno
di ciascuna sede farmaceutica, di una proiezione della
farmacia stessa, a condizione che la stessa venga ubicata
in un centro o nucleo abitato con una popolazione non
inferiore a mille abitanti. Tale limite non si applica nei
comuni ad economia prevalentemente turistica e nelle
città d'arte di cui al decreto del Presidente della Giunta
regionale 16 marzo 2004 n. 17/R (Regolamento di
attuazione della legge regionale 17 maggio 1999, n. 28
"Norme per la disciplina del commercio in sede fi ssa
in attuazione del decreto legislativo 31 marzo 1998, n.
114"), nelle aree territoriali individuate con deliberazione
del Consiglio regionale 21 febbraio 2000, n. 69.
3. Il sindaco propone l'apertura della proiezione al
titolare della farmacia afferente la sede farmaceutica ove
è istituito il presidio di cui al comma 1.
4. Qualora il titolare non accetti, il sindaco propone
l'apertura della proiezione al titolare della farmacia più
vicina al centro o nucleo abitato ove la stessa è istituita.
In questa ipotesi il sindaco, in sede di revisione di
pianta organica, prevede una nuova delimitazione della
sede farmaceutica, scorporando il territorio pertinente al
centro o nucleo abitato dove è istituita la proiezione per
attribuirlo alla sede che ha accettato di attivarla. Nelle
more della ridefi nizione della nuova pianta organica si
procede comunque all'apertura della proiezione.
5. Il sindaco per far fronte alle necessità assistenziali,
nel caso in cui la procedura di cui al presente articolo non
abbia dato esito positivo, in sede di revisione della pianta
organica, propone ai sensi dell'articolo 16, l'istituzione
di una nuova sede farmaceutica nel territorio del comune
anche in deroga al criterio contenuto all'articolo 1 della
l. 475/1968 e al criterio di cui all'articolo 104 del r.d.
1265/1934.
6. In deroga alla previsione di cui al comma 2, qualora
vi sia accordo tra il sindaco ed il titolare della farmacia
interessata l'apertura di una proiezione della farmacia
potrà essere autorizzata anche in presenza di un numero
di abitanti inferiori a mille.
7. In presenza di una proiezione sul territorio di una o
più sedi farmaceutiche di un comune, in sede di revisione
della pianta organica, si tiene conto del rapporto farmacie/
popolazione previsto dall'articolo 1 della l. 475/1968
come modifi cato dall'articolo 1 della l. 362/1991 prevedendo
l'utilizzazione della popolazione eccedente quando
questa sia pari o uguale al 66 per cento.
8. Non possono avere proiezioni le farmacie succursali
e i dispensari farmaceutici. L'eventuale trasferimento
di locali della proiezione può avvenire soltanto
nell'ambito del nucleo abitato per il quale la proiezione
è stata attivata.
9. Nei comuni con popolazione superiore a dodicimilacinquecento
abitanti si attiva la procedura del
decentramento delle farmacie di cui all'articolo 5 della
l. 362/1991. Nel caso in cui detta procedura non porti al
decentramento delle farmacie, si applica la procedura per
l'attivazione della proiezione di cui al comma 2.".
Art. 6
Inserimento dell'articolo 17 bis della l.r. 16/2000
1. Dopo l'articolo 17 della l.r. 16/2000 è inserito il
seguente:
"Art. 17 bis
Apertura di farmacie nei porti, aeroporti, stazioni
ferroviarie e aree di servizio autostradale
1. La Regione, anche su istanza del comune, se non
già presente, può istituire una farmacia:
a) negli aeroporti civili a traffi co internazionale;
b) nelle stazioni ferroviarie dei comuni capoluogo di
provincia;
c) nelle stazioni marittime dei comuni capoluogo di
provincia;
d) nelle aree di servizio autostradali coincidenti con
snodi di intersezione plurima a particolare intensità di
traffi co e serviti da servizi alberghieri e di ristorazione.
2. L'istituzione delle farmacie di cui al comma 1,
in quanto funzionale alle infrastrutture nel cui ambito
devono essere aperte, non comporta la delimitazione di
sedi farmaceutiche.
3. Il comune autorizza l'apertura delle farmacie di cui
al comma 1 e ne assume la titolarità.".
Art. 7
Inserimento dell'articolo 17 ter della l.r. 16/2000
1. Dopo l'articolo 17 bis della l.r. 16/2000 è inserito
il seguente:
"Art. 17 ter
Dispensari farmaceutici
1. Le sedi farmaceutiche relative a dispensari a servizio
continuativo annuale, non stagionale, qualora il
fatturato servizio sanitario nazionale relativo all'anno
2004 superi il valore di euro 200.000,00, sono assegnate
ciascuna al farmacista, indicato dal titolare del dispensario,
che sia risultato idoneo in almeno un concorso per
il conferimento di sedi farmaceutiche di cui al decreto
del Presidente del Consiglio dei ministri 30 marzo 1994,
n. 298, che sia in possesso di locali idonei all'apertura
situati all'interno della sede corrispondente indicata in
pianta organica e che assicuri l'immediata continuità del
servizio farmaceutico.
2. I dispensari farmaceutici annuali, non stagionali,
sono trasformati in proiezioni delle farmacie dai quali
dipendono qualora il relativo fatturato servizio sanitario
nazionale non abbia superato nell'anno 2004 il valore
di euro 200.000,00. Per attivare la proiezione sostitutiva
di un dispensario esistente, si procede al riassorbimento
della sede farmaceutica del dispensario nella sede di origine
e all'avvio delle procedure di cui all'articolo 17.".
Art. 8
Sostituzione dell'articolo 18 della l.r. 16/2000
1. L'articolo 18 della l.r. 16/2000 è sostituito dal
seguente:
"Art. 18
Procedura di assegnazione delle sedi farmaceutiche
vacanti, di nuova istituzione e di farmacie succursali
riservate all'esercizio privato.
1. Il conferimento delle sedi farmaceutiche vacanti
o di nuova istituzione, riservate all'esercizio privato,
avviene tramite pubblico concorso unico regionale per
titoli ed esami.
2. Il dirigente del competente uffi cio della Giunta
regionale indice il concorso per l'assegnazione delle sedi
farmaceutiche vacanti o di nuova istituzione.
3. Ogni candidato deve indicare la sede farmaceutica
per la quale concorre. La mancata indicazione della sede
comporta l'esclusione dal concorso. Nel caso in cui sia
indicata più di una sede è presa in considerazione solo
la prima.
4. È facoltà dei candidati far riferimento alla documentazione
presentata per un precedente concorso indetto
dalla Regione, anche se non ancora concluso.
5. L'ammissione dei candidati precede l'inizio dei
lavori della commissione esaminatrice ed è effettuata dal
dirigente.
6. Il dirigente del competente uffi cio della Giunta
regionale approva la graduatoria degli idonei e assegna
le sedi messe a concorso. Le sedi bandite nel concorso
stesso eventualmente resesi disponibili sono assegnate
secondo l'ordine di graduatoria agli altri candidati che
non siano già assegnatari.
7. La graduatoria dei concorsi per sedi farmaceutiche
e farmacie succursali ha una validità di quattro anni a
decorrere dalla data di pubblicazione sul Bollettino uffi -
ciale della Regione Toscana. Il dirigente del competente
uffi cio della Giunta regionale comunica i risultati della
procedura concorsuale ai sindaci ed alle aziende USL
interessate.
8. Nel caso in cui, a seguito di espletamento del
concorso non vi siano candidati che abbiano scelto una
sede, o in casi di rinuncia, il sindaco, dopo avere messo
in atto, senza risultato, le procedure di cui all'articolo
17, per quanto applicabile, può stipulare specifi che intese
con un titolare di una farmacia pubblica e privata al fi ne
di garantire il servizio farmaceutico.".
Art. 9
Inserimento dell'articolo 18 bis della l.r. 16/2000
1. Dopo l'articolo 18 della l.r. 16/2000 è inserito il
seguente:
"Art. 18 bis
Composizione e nomina della commissione giudicatrice
1. La commissione giudicatrice è composta:
a) dal direttore generale della direzione generale
Diritto alla salute e politiche di solidarietà o da suo
delegato;
b) da due funzionari dipendenti della Regione, dei
quali almeno uno laureato in farmacia;
c) da due farmacisti di cui uno titolare di farmacia e
uno esercente in farmacia aperta al pubblico designati di
concerto fra le organizzazioni sindacali delle farmacie
pubbliche e private e gli ordini provinciali dei farmacisti.
2. Le funzioni di presidente sono svolte dal direttore
generale della direzione generale del Diritto alla salute e
politiche di solidarietà e quelle di segretario da un dipendente
della Regione. I componenti della commissione
di cui alle lettere b) e c) sono nominati dal dirigente del
competente uffi cio della Giunta regionale.".
Art. 10
Inserimento dell'articolo 23 bis della l.r. 16/2000
1. Dopo l'articolo 23 della l.r. 16/2000 è inserito il
seguente:
"Art. 23 bis
Vigilanza sugli esercizi commerciali che vendono
farmaci al pubblico
1. Le aziende USL effettuano, nei reparti adibiti
alla vendita dei medicinali, la vigilanza sulla corretta
conservazione degli stessi, la scadenza, nonché il controllo
sull'osservanza delle norme relative al divieto di
vendita e di utilizzazione dei medicinali. Nel caso in cui
detti interventi di vigilanza rilevino inosservanze delle
disposizioni vigenti, l'azienda USL è tenuta ad adottare
i provvedimenti previsti dalla normativa nazionale e
regionale di settore.".
Art. 11
Sostituzione dell'articolo 25 della l.r. 16/2000
1. L'articolo 25 della l.r. 16/2000 è sostituito dal
seguente:
"Art. 25
Disciplina degli orari, turni e ferie delle farmacie e
delle proiezioni
1. La disciplina degli orari, dei turni e delle ferie delle
farmacie, dei dispensari stagionali, delle farmacie succursali,
delle proiezioni, delle farmacie di cui all'articolo
17 bis è stabilita dal comune sentite le organizzazioni
sindacali delle farmacie pubbliche e private previo parere
consultivo dei rappresentanti degli ordini professionali
di competenza ed acquisito il parere dei competenti uffi ci
dell'azienda USL.
2. È facoltà del comune, in conformità alle procedure
previste al comma 1, autorizzare orari differenziati di
apertura al pubblico. L'apertura giornaliera non può
essere di durata inferiore alle quattro ore e superiore alle
dodici ore.
3. Le ordinanze relative agli orari ed ai turni devono
essere sottoposte a verifi ca fra le parti almeno ogni cinque
anni.".
Art. 12
Sostituzione dell'articolo 26 della l.r. 16/2000
1. L'articolo 26 della l.r. 16/2000 è sostituito dal
seguente:
"Art. 26
Orario di apertura delle farmacie
1. Le farmacie urbane debbono garantire un orario di
apertura settimanale non inferiore a quaranta ore suddiviso
in almeno cinque giorni.
2. Le farmacie rurali debbono garantire un orario
settimanale complessivamente non inferiore a trentasei
ore suddiviso su almeno cinque giorni.
3. Le farmacie situate nei centri commerciali, fatto
salvo l'obbligo del rispetto dei turni del bacino di servi
zio nel quale sono inserite, possono adottare l'orario di
apertura del centro ove sono ubicate.".
Art. 13
Inserimento dell'articolo 26 bis della l.r. 16/2000
1. Dopo l'articolo 26 della l.r. 16/2000 è inserito il
seguente:
"Art. 26 bis
Orario di apertura dei dispensari stagionali, delle proiezioni
e delle farmacie di cui all'articolo 17 bis
1. Le farmacie di cui all' articolo 17 bis adottano orari
funzionali ai tempi di servizio della struttura nella quale
sono inserite.
2. Il comune può autorizzare le proiezioni ad effettuare
un orario diverso rispetto a quello previsto dal
comma 1.
3. Le farmacie cui sono affi date le proiezioni e
i dispensari stagionali possono essere autorizzate ad
effettuare un orario ridotto rispetto a quello previsto dall'articolo
26, commi 1 e 2, in misura corrispondente al
periodo di apertura della proiezione o del dispensario."
Art. 14
Sostituzione dell'articolo 27 della l.r. 16/2000
1. L'articolo 27 della l.r. 16/2000 è sostituito dal
seguente:
"Art. 27
Guardia farmaceutica: modalità di espletamento
1. Durante le ore di chiusura notturna, diurna, di chiusura
festiva e di eventuale chiusura infrasettimanale deve
essere garantito un servizio di guardia farmaceutica.
2. Il servizio di guardia farmaceutica deve garantire i
seguenti livelli minimi di servizio:
a) per i comuni con popolazione fi no a dodicimilacinquecento
abitanti, a chiamata mediante reperibilità:
la farmacia è chiusa, è assicurata l'agevole e tempestiva
disponibilità del farmacista e la prestazione deve essere
garantita entro trenta minuti dalla chiamata;
b) per i comuni con popolazione compresa fra dodicimilacinquecento
abitanti e venticinquemila abitanti, a
chiamata a battenti chiusi: la farmacia è chiusa e al suo
interno è disponibile un farmacista;
c) per i comuni con popolazione superiore a venticinquemila
abitanti, a chiamata a battenti aperti: la farmacia
è aperta e assicura la medesima attività svolta durante il
normale orario di apertura. Il servizio può essere espletato
anche attraverso sistemi che limitino l'accesso dell'utente
ai locali o al diretto contatto con il farmacista.
3. Durante il servizio di guardia farmaceutica espletato
con le modalità di cui al comma 2, lettere a) e b) il
farmacista è tenuto ad evadere le ricette dove il medico
abbia esplicitato l'urgenza e ogni altra richiesta avente la
caratteristica della improrogabilità.".
Art. 15
Sostituzione dell'articolo 28 della l.r. 16/2000
1. L'articolo 28 della l.r. 16/2000 è sostituito dal
seguente:
"Art. 28
Turni e bacino di utenza del servizio di
guardia farmaceutica
1. L'ambito di applicazione di uno stesso turno,
diurno, notturno e festivo può interessare territori di
comuni limitrofi , anche di province diverse afferenti ad
uno stesso bacino di utenza omogeneo dal punto di vista
territoriale, di esigenze e di espletamento del servizio.
2. Ai turni possono partecipare tutte le farmacie
urbane e rurali purchè la distanza fra le località ove sono
ubicate le stesse non sia superiore a quindici chilometri.
Il sindaco ha la facoltà di deroga al limite dei quindici
chilometri a fronte di particolari condizioni favorevoli
di viabilità.
3. In tutti i casi, ogni cinquantamila abitanti deve
essere previsto almeno un punto di guardia farmaceutica.".
Art. 16
Abrogazioni
1. L'articolo 21 della l.r. 16/2000 è abrogato.
2. L'articolo 29 della l.r. 16/2000 è abrogato.
3. L'articolo 34 della l.r. 16/2000 è abrogato.
4. All'interno del comma 2 dell'articolo 30, del
comma 1 dell'articolo 33 e del comma 2 dell'articolo 35
della l.r. 16/2000 sono soppresse le parole: "dell'Ordine
professionale e".
Art. 17
Norma transitoria
1. Non si applicano le disposizioni della presente
legge ai procedimenti in corso derivanti dalle piante
organiche già approvate dal Consiglio regionale alla data
della sua entrata in vigore. Per i seguenti procedimenti,
continuano ad applicarsi le norme previgenti:
a) provvedimenti relativi all'assegnazione/autorizzazione
all'apertura delle farmacie afferenti le sedi far
maceutiche dei concorsi, già espletati, delle Province di
Lucca ed Arezzo;
b) provvedimenti relativi alla dichiarazione di sedi
vacanti disponibili per l'esercizio pubblico, relativa
offerta in prelazione ed assegnazione ai comuni;
c) termine per il rilascio dell'autorizzazione all'apertura
delle farmacie a seguito dell'esercizio del diritto di
prelazione da parte dei comuni, di cui agli articoli 14 e
21 della l.r. 16/2000.
La presente legge è pubblicata sul Bollettino Uffi ciale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
MARTINI
Firenze, 28 giugno 2007
La presente legge è stata approvata dal Consiglio Regionale
nella seduta del 12.06.2007.
