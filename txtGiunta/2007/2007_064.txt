LEGGE REGIONALE 7 dicembre 2007, n. 64
Interventi straordinari a favore di zone colpite da
eventi alluvionali per i quali è stata defi nitivamente
accertata la responsabilità della Regione.
Il Consiglio Regionale ha approvato
 
Il Presidente della Giunta promulga

la seguente legge:
 
Art. 1
Oggetto e fi nalità
1. Al fi ne di sostenere le popolazioni dei Comuni
di Campi Bisenzio, Lastra a Signa e Poggio a Caiano,
colpite da eventi alluvionali per i quali la Regione è
stata ritenuta responsabile con sentenza passata in giudicato
alla data di entrata in vigore della presente legge,
è destinato un contributo straordinario di complessivi
euro 15.000.000,00 ripartito in sei rate annuali di uguale
importo da erogarsi nel corso del periodo 2007/2012.
Art. 2
Assegnazione delle risorse ai comuni
1. La somma di cui all'articolo 1, tenuto conto dell'entità
complessiva dei danni subiti, dell'entità dei benefi
ci già erogati per i medesimi eventi, del numero dei
soggetti colpiti e del grado di responsabilità accertato a
carico della Regione, è assegnata ai singoli comuni nella
seguente misura:
a) Comune di Campi Bisenzio euro 4.900.000,00;
b) Comune di Lastra a Signa euro 300.000,00;
c) Comune di Poggio a Caiano euro 9.800.000,00.
2. I comuni provvedono all'erogazione delle somme
ricevute ai soggetti indicati nell'articolo 3.
Art. 3
Criteri per l'erogazione dei contributi ai
soggetti danneggiati
1. Il contributo straordinario è erogato ai soggetti
danneggiati dagli eventi di cui all'articolo 1 i quali, al
verifi carsi dell'evento alluvionale, abbiano avanzato al
comune istanza di indennizzo.
2. Sono escluse dal contributo le persone fi siche e
giuridiche diverse da quelle che hanno presentato l'istanza
di cui al comma 1, salvo i successori a titolo universale
delle persone fi siche destinatarie del contributo di
cui all'articolo1.
3. I comuni erogano la somma ricevuta secondo
criteri e procedure individuate dai singoli comuni, destinandone
comunque almeno l'80 per cento a proprietari
e detentori di civili abitazioni per danni subiti a beni
mobili o immobili.
4. A coloro che hanno già ricevuto a titolo di contributo,
risarcimento danni o indennizzo da enti pubblici e
privati, una somma superiore a quella derivante dall'applicazione
dei criteri di cui al comma 3, non è erogato
alcun contributo.
Art. 4
Obbligo di rendiconto
1. Il contributo straordinario di cui alla presente legge
è soggetto ad obbligo di rendiconto di cui all'articolo
1 della legge regionale 11 luglio 2006, n. 31 (Disposizioni
in materia di contributi straordinari concessi dalla
Regione agli enti locali). A tal fi ne, i comuni benefi ciari
presentano annualmente, entro il 31 marzo dell'anno
successivo, alla Regione una relazione in cui sono evidenziati
i criteri adottati, le somme erogate ai danneggiati
e le eventuali economie da riversare alla Regione.
2. La mancata presentazione della documentazione di
cui al comma 1 determina la revoca dei contributi.
Art. 5
Norma fi nanziaria
1. Al contributo straordinario autorizzato dall'articolo
1, per il triennio 2007/2009, si fa fronte con gli
stanziamenti dell'unità previsionale di base (UPB) 114
"Interventi derivanti da eventi calamitosi - Spese correnti"
del bilancio pluriennale 2007/2009, per complessivi
euro 7.500.000,00, ripartiti in euro 2.500.000,00 per
l'anno 2007 ed euro 2.500.000,00 rispettivamente per gli
anni 2008 e 2009.
2. Al fi ne della copertura della spesa di cui al comma
1, al bilancio di previsione 2007 e pluriennale a legislazione
vigente, annualità 2008 e 2009, sono apportate le
seguenti variazioni rispettivamente per competenza e
cassa di uguale importo e per sola competenza:
anno 2007
in diminuzione, UPB 741 "Fondi - Spese correnti",
per euro 2.500.000,00
in aumento, UPB 114 "Interventi derivanti da eventi
calamitosi - Spese correnti", per euro 2.500.000,00
anno 2008
in diminuzione , UPB 741 "Fondi - Spese correnti",
per euro 2.500.000,00
in aumento, UPB 114 "Interventi derivanti da eventi
calamitosi - Spese correnti", per euro 2.500.000,00
anno 2009
in diminuzione, UPB 741 "Fondi - Spese correnti",
per euro 2.500.000,00
in aumento, UPB 114 "Interventi derivanti da eventi
calamitosi - Spese correnti", per euro 2.500.000,00.
3. Ai sensi dell'articolo 11, comma 6 della legge
regionale 6 agosto 2001, n. 36 (Ordinamento contabile
della Regione Toscana), agli oneri rimanenti, pari ad
euro 7.500.000,00, ripartiti in quote costanti nelle successive
annualità 2010, 2011, 2012, si provvede con
legge di bilancio.
La presente legge è pubblicata sul Bollettino Uffi ciale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
MARTINI
Firenze, 7 dicembre 2007
La presente legge è stata approvata dal Consiglio Regionale
nella seduta del 05.12.2007.
