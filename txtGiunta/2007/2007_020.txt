LEGGE REGIONALE 4 aprile 2007, n. 20
Disciplina della Conferenza permanente delle
autonomie sociali.
Il Consiglio Regionale
ha approvato
Il Presidente della Giunta
promulga
la seguente legge:

Art. 1
Istituzione
1. E' istituita presso il Consiglio regionale, ai sensi
dell'articolo 61 dello Statuto regionale, la Conferenza
permanente delle autonomie sociali, di seguito denominata
Conferenza.
2. La Conferenza permanente delle autonomie sociali
è organismo espressivo della sussidiarietà sociale nella
Regione.
Art. 2
Composizione
1. La Conferenza è composta da:
a) sette rappresentanti delle associazioni di promozione
sociale e culturale;
b) sette rappresentanti delle organizzazioni di volontariato;
c) tre rappresentanti delle associazioni di tutela dei
consumatori e utenti;
d) tre rappresentanti delle cooperative sociali;
e) tre rappresentanti di imprese sociali;
f) due rappresentanti delle associazioni delle cooperative
sociali;
g) due rappresentanti delle associazioni delle imprese
sociali, ove costituite;
h) due rappresentanti delle fondazioni operanti in
modo prevalente nel settore sociale;
i) due rappresentanti delle associazioni operanti in
modo prevalente nel settore sociale non ricomprese nelle
lettere a), b) ed l);
l) due rappresentanti delle associazioni dei disabili.
2. La Conferenza può deliberare di far partecipare
alle proprie riunioni, con diritto di parola, un massimo di
tre esperti altamente qualifi cati nelle materie di interesse
della Conferenza stessa.
Art. 3
Nomina dei componenti
1. Per le rappresentanze di cui all'articolo 2, comma
1, lettere a), b), c), e d), il Presidente del Consiglio regionale,
all'inizio di ogni legislatura, entro trenta giorni
dalla prima seduta del Consiglio regionale, invita tutte le
associazioni, le cooperative e gli altri organismi iscritti
negli albi di cui, rispettivamente:
a) all'articolo 3 della legge regionale 9 dicembre
2002, n. 42 (Disciplina delle Associazioni di promozione
sociale. Modifi ca all'articolo 9 della legge regionale
3 ottobre 1997, n. 72 "Organizzazione e promozione di
un sistema di diritti di cittadinanza e di pari opportunità:
riordino dei servizi socio-assistenziali e socio-sanitari
integrati");
b) all'articolo 4 della legge regionale 26 aprile 1993,
n. 28 (Norme relative ai rapporti delle organizzazioni di
volontariato con la Regione, gli enti locali e gli altri enti
pubblici. Istituzione del registro regionale delle istituzioni
di volontariato);
c) all'articolo 3 della legge regionale 12 gennaio
2000, n. 1 (Norme per la tutela e la difesa dei consumatori
e degli utenti);
d) all'articolo 3 della legge regionale 24 novembre
1997, n. 87 (Disciplina dei rapporti tra le cooperative
sociali e gli enti pubblici che operano nell'ambito regionale);
a presentare, entro novanta giorni, un proprio candidato
a far parte della Conferenza.
2. Per la rappresentanza delle imprese sociali di cui
all'articolo 2, comma 1, lettera e), fi no alla costituzione
del registro delle imprese sociali di cui all'articolo 5 del
decreto legislativo 24 marzo 2006, n. 155 (Disciplina
dell'impresa sociale, a norma della legge 13 giugno
2005, n. 118), si applica la procedura di cui al comma
3. Successivamente alla costituzione di tale registro, si
applica la procedura di cui al comma 1.
3. Per le rappresentanze di associazioni ed organismi
di cui all'articolo 2, per i quali non esiste o non è stato
ancora istituito un albo, registro, elenco o analogo strumento
regionale di iscrizione, il Presidente del Consiglio
regionale, all'inizio di ogni legislatura, entro trenta giorni
dalla prima seduta del Consiglio regionale, pubblica sul
Bollettino uffi ciale della Regione Toscana un avviso per
la costituzione o l'aggiornamento di un apposito elenco
regionale per ognuna delle categorie interessate, in cui
si possono iscrivere, entro il termine di sessanta giorni,
tutti i soggetti che fanno parte delle suddette categorie
e che intendono partecipare alla Conferenza. Successivamente
alla costituzione degli elenchi, il Presidente
del Consiglio regionale invita tutti i soggetti iscritti agli
elenchi stessi a presentare, entro trenta giorni, un proprio
candidato a far parte della Conferenza.
4. Con deliberazione dell'Uffi cio di presidenza del
Consiglio regionale sono defi nite le modalità ed i requisiti
per la formazione degli elenchi di cui al comma 3.
5. Entro trenta giorni dalla scadenza del termine per
la presentazione dei candidati delle diverse categorie,
l'Uffi cio di presidenza del Consiglio regionale designa
tra di essi i rappresentanti di ciascuna categoria in seno
alla Conferenza.
6. Per la rappresentanza delle associazioni dei disabili
di cui all'articolo 2, comma 1, lettera l), il Presidente del
Consiglio regionale invita le associazioni maggiormente
rappresentative, individuate secondo i criteri e le modalità
di cui agli articoli 101, 102, 105 e 108 del decreto
del Presidente della Giunta regionale 8 agosto 2003, n.
47/R (Regolamento di esecuzione della legge regionale
26 luglio 2002, n. 32 "Testo unico della normativa della
Regione Toscana in materia di educazione, istruzione,
orientamento, formazione professionale e lavoro") a
designare i propri rappresentanti entro novanta giorni
dalla richiesta.
7. I componenti della Conferenza sono nominati con
decreto del Presidente del Consiglio regionale, a seguito
delle designazioni effettuate dall'Uffi cio di presidenza.
La Conferenza è comunque costituita quando sia stato
designato un numero di membri pari alla metà più uno
dei componenti, salvo successiva integrazione.
8. Uno stesso organismo non può avere più di un
rappresentante all'interno della Conferenza.
Art. 4
Durata in carica e proroga
1. La Conferenza dura in carica quanto il Consiglio
regionale; i suoi componenti decadono dopo centottanta
giorni dalla prima seduta del nuovo Consiglio regionale
o nel più breve termine in cui si insedia la nuova Conferenza.
Art. 5
Organizzazione e funzionamento
1. La Conferenza si riunisce in almeno tre sessioni
annuali.
2. La prima seduta della Conferenza è convocata e
presieduta dal Presidente del Consiglio regionale.
3. Nella prima seduta, la Conferenza provvede ad
eleggere il Presidente e due Vicepresidenti scelti tra
i suoi membri. L'elezione avviene a maggioranza dei
componenti della Conferenza.
4. Il Presidente ed i Vicepresidenti costituiscono
l'Uffi cio di presidenza.
5. Su proposta del Presidente la Conferenza adotta,
a maggioranza dei componenti, un regolamento interno
che disciplina le modalità di convocazione e di svolgimento
delle sedute e le procedure interne di funzionamento
e di organizzazione dei lavori. Prima dell'approvazione,
la proposta di regolamento interno è trasmessa
all'Uffi cio di presidenza del Consiglio regionale che può
formulare eventuali osservazioni per i profi li attinenti
al raccordo procedurale e funzionale tra Conferenza e
Consiglio regionale.
Art. 6
Validità delle sedute e delle deliberazioni
1. La Conferenza si riunisce validamente con la
maggioranza dei suoi componenti. Gli atti proposti sono
approvati col voto favorevole della maggioranza dei
partecipanti al voto.
2. Si intende che abbiano partecipato al voto i componenti
che hanno espresso voto favorevole o contrario
o che si sono astenuti
3. In caso di parità prevale il voto del Presidente.
4. La Conferenza allega alla propria motivata deliberazione
eventuali relazioni di minoranza redatte a
cura del componente o dei componenti della Conferenza
dissenzienti.
Art. 7
Funzioni
1. La Conferenza:
a) presenta al Consiglio regionale proposte ai fi ni
della formazione degli atti di programmazione, nelle
materie di sua competenza, anche mediante l'approvazione
di specifi ci documenti;
b) produce, autonomamente e su richiesta del Consiglio
regionale, studi e ricerche nelle materie di competenza,
in particolare ai fi ni delle relazioni di cui alle
lettere e) ed f);
c) esprime parere obbligatorio sugli atti di programmazione
economica, sociale e territoriale, generale e
settoriale, di competenza del Consiglio regionale indicati
nell'allegato A alla presente legge;
d) esprime parere sugli altri atti di programmazione
economica, sociale e territoriale, generale e settoriale
sottoposti all'esame del Consiglio regionale, laddove ne
facciano richiesta una commissione consiliare permanente
o un quinto dei consiglieri o i presidenti di almeno
tre gruppi consiliari cui aderiscano, nel complesso, non
meno di un quinto dei consiglieri;
e) svolge verifi che sugli esiti delle politiche regionali
con specifi co riferimento al loro impatto sulla vita sociale
e sul ruolo dei soggetti sociali in Toscana, defi nendo
a tal fi ne un programma d'intesa con l'Uffi cio di presidenza
del Consiglio regionale e presenta annualmente al
Consiglio regionale la relazione sulla verifi ca degli esiti
delle politiche regionali;
f) organizza annualmente in collaborazione con
il Consiglio regionale la conferenza sullo stato delle
autonomie sociali in Toscana, illustrando in quella sede
la relazione sullo stato delle autonomie sociali in Toscana;
la conferenza sullo stato delle autonomie sociali in
Toscana è organizzata in modo da assicurare la più ampia
partecipazione dei soggetti espressivi delle autonomie
sociali toscane.
2. L'allegato A alla presente legge può essere modifi
cato con deliberazione del Consiglio regionale, su
proposta dell'Uffi cio di presidenza del Consiglio, anche
su richiesta della Conferenza, in relazione alle modifi che
che intervengano nella disciplina degli atti di programmazione
regionale.
3. La Conferenza organizza i propri lavori sulla base
di un programma annuale di attività, approvato ai sensi
del regolamento interno e comunicato all'Ufficio di presidenza
del Consiglio regionale.
Art. 8
Procedure
1. Il regolamento interno del Consiglio regionale
disciplina le procedure per la presentazione e l'esame
delle proposte, degli studi e ricerche e delle relazioni di
cui all'articolo 7, comma 1, lettere a), b), e) ed f), e le
modalità per l'organizzazione congiunta della conferenza
sullo stato delle autonomie sociali in Toscana, di cui
alla stessa lettera f).
2. La Conferenza esprime il parere obbligatorio di
cui all'articolo 7, comma 1, lettera c), entro trenta giorni
dalla ricezione della proposta di atto.
3. Le proposte sulle quali la Conferenza esprime
parere obbligatorio sono trasmesse dal Presidente del
Consiglio regionale alla Conferenza contestualmente alla
assegnazione delle medesime alle commissioni consiliari
competenti.
4. Nel caso in cui la complessità o la rilevanza del
provvedimento richiedano ulteriori approfondimenti,
consultazioni o studi, la Conferenza può chiedere, entro
e non oltre il venticinquesimo giorno del termine di cui
al comma 2, una proroga per ulteriori quindici giorni;
richiesta che il Presidente del Consiglio regionale può
motivatamente respingere nei cinque giorni successivi,
decorsi i quali la richiesta si considera approvata.
5. La Conferenza esprime il parere di cui all'articolo
7, comma 1, lettera d), entro quindici giorni dal ricevimento
della proposta di atto.
6. Nel caso in cui la Conferenza non esprima il proprio
parere entro i termini previsti dai commi 2 e 5, si
ritiene che la Conferenza non intenda esprimersi.
Art. 9
Autonomia operativa e strumenti di supporto
1. Il Consiglio regionale garantisce alla Conferenza
l'autonomia e le risorse necessarie allo svolgimento
delle sue funzioni e, in particolare, defi nisce, nell'ambito
della propria dotazione organica e di bilancio, le risorse
umane, fi nanziarie e strumentali da assegnare alla Conferenza
stessa.
2. La Conferenza si avvale per i propri studi e ricerche
dei dati e delle documentazioni prodotti da osservatori,
consulte, consigli o altri organismi comunque
denominati, istituiti dalle leggi regionali; a tal fi ne la
Conferenza può promuovere sessioni o gruppi di lavoro
congiunti con tali organismi.
3. La Conferenza per la propria attività di ricerca e
studio può avvalersi, mediante le risorse fi nanziarie assegnate,
della collaborazione delle università che hanno
sede in Toscana e dell'Istituto regionale per la programmazione
economica della Toscana (IRPET).
Art. 10
Indennità
1. Ai componenti della Conferenza è spetta un rimborso
spese da defi nire con apposito regolamento dal
Consiglio regionale.
Art. 11
Incompatibilità
1. I componenti della Conferenza sono soggetti alle
seguenti incompatibilità:
a) membro dei Consigli e delle Giunte regionale,
provinciali e comunali;
b) componente di organi esecutivi di partiti e di
movimenti politici, a livello nazionale, regionale e provinciale;
c) titolare di rapporti di collaborazione e consulenza
con la Regione;
d) dipendente della Regione.
Art. 12
Decadenza
1. I componenti della Conferenza decadono dall'incarico
qualora non partecipino, senza giustifi cato
motivo, tempestivamente comunicato al Presidente della
Conferenza, a quattro sedute consecutive ovvero ad un
numero di sedute superiore alla metà di quelle effettuate
nel corso dell'anno solare.
2. I componenti decadono, altresì, qualora sopravvenga
nei loro confronti una delle cause di incompatibilità
di cui all'articolo 11 e l'interessato non provveda a
determinarne la cessazione.
3. La causa di incompatibilità è contestata all'interessato
dal Presidente del Consiglio regionale, sia d'uffi cio,
sia su segnalazione del Presidente della Conferenza, con
l'invito a presentare proprie osservazioni entro un termine
stabilito e, nel caso di cui al comma 2, a far cessare
la causa di incompatibilità entro trenta giorni dal ricevimento
della contestazione medesima.
4. Trascorso il termine di cui al comma 3, il Presidente
del Consiglio regionale:
a) provvede all'archiviazione del procedimento
qualora la causa di decadenza risulti insussistente o
rimossa;
b) adotta il provvedimento di decadenza negli altri
casi.
5. Le decisioni di cui al comma 4 sono comunicate
all'interessato e, per conoscenza, al Presidente della
Conferenza.
Art. 13
Dimissioni
1. Le dimissioni dei componenti della Conferenza
sono presentate al Presidente del Consiglio regionale e,
per conoscenza, al Presidente della Conferenza.
2. Il Presidente del Consiglio regionale prende atto
delle dimissioni e provvede agli adempimenti necessari
per la sostituzione dei componenti dimissionari.
Art. 14
Norma transitoria
1. Per la prima costituzione della Conferenza, entro
sessanta giorni dalla data di entrata in vigore della
presente legge, l'Uffi cio di presidenza del Consiglio
regionale assume la deliberazione di cui all'articolo 3,
comma 4 e, nei successivi trenta giorni, il Presidente del
Consiglio regionale attiva le procedure di cui all'articolo
3, commi 1, 2 e 3.
Art. 15
Norma fi nanziaria
1. Agli oneri fi nanziari derivanti dalla presente legge,
decorrenti dall'anno 2007, si fa fronte con gli stanziamenti
previsti nel bilancio del Consiglio regionale.
La presente legge è pubblicata sul Bollettino Uffi ciale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
Il Vicepresidente
GELLI
Firenze, 4 aprile 2007
La presente legge è stata approvata dal Consiglio
Regionale nella seduta del 28.03.2007.
ALLEGATO
Allegato A
Elenco degli atti di programmazione economica, sociale e territoriale generale e settoriale di competenza del
Consiglio regionale sui quali la Conferenza esprime parere ai sensi dell'articolo 7, comma 1, lettera c).
Piano regionale di sviluppo - PRS (l.r. 49/1999)
Documento di programmazione economica e finanziaria - DPEF (l.r. 49/1999)
Piano di indirizzo generale integrato - PIGI (l.r. 32/2002)
Piano regionale per lo sviluppo economico - PRSE (l.r. 35/2000)
Piano sanitario regionale - PSR (l.r. 40/2005)
Piano integrato sociale regionale - PISR (l.r. 41/2005)
Piano integrato della cultura (l.r. 27/2006)
Piano di indirizzo territoriale - PIT (l.r. 1/2005)
Programma regionale di edilizia residenziale pubblica (l.r. 77/1998)
Programma di tutela ambientale (d.lgs. 112/1998)
Piano regionale di azione ambientale (d.lgs. 112/1998)
Piano regionale della cooperazione internazionale e delle attività di partenariato (l.r. 17/1999)
Piano di indirizzo per la promozione di una cultura di pace (l.r. 55/1997)
Piano regionale per il servizio civile regionale (l.r. 35/2006)
Programma degli interventi per i consumatori e gli utenti (l.r. 1/2000)
Piano agricolo regionale (l.r. 1/2006)
Programma di sviluppo rurale (Regolamento CE n. 1698/05 del 20 settembre 2005)
