Regolamento di  attuazione del Titolo IV, capo III (Il territorio
rurale), della legge regionale 3 gennaio 2005, n. 1 (Norme per il
governo del territorio).



Il Presidente della Giunta Regionale

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Visti gli articoli 34, 42, comma 2, e 66, comma 3, dello Statuto;

Vista la  legge regionale  3 gennaio  2005, n.  1 (Norme  per  il
governo del territorio) ed in particolare il Titolo IV, capo III,
che  detta  disposizioni  per  il  territorio  rurale  e  prevede
l`emanazione di  un  regolamento  di  attuazione  delle  relative
disposizioni;

Vista la preliminare decisione della Giunta regionale 27 novembre
2006, n.  16 adottata previa acquisizione dei pareri del Comitato
Tecnico della  Programmazione, delle  competenti strutture di cui
all`articolo  29   della  legge  regionale  n.  44/2003,  nonche`
dell`intesa raggiunta al Tavolo di concertazione Giunta regionale
- Enti  locali, e  dell`informazione del  Tavolo di concertazione
generale;

Dato atto  del parere  favorevole del  Consiglio delle  Autonomie
locali espresso nella seduta del 13 dicembre 2006;

Preso atto  che la Seconda Commissione consiliare "Agricoltura" e
la 6^  Commissione  consiliare  "Territorio  e  Ambiente",  nella
seduta del  18 gennaio 2007, hanno congiuntamente espresso parere
favorevole con inviti e richieste;

Ritenuto di  accogliere parzialmente  la richiesta  di  modifiche
espresse dalle suddette Commissioni consiliari;

Vista la deliberazione della Giunta regionale 5 febbraio 2007, n.
75 che  approva il  Regolamento di attuazione del Titolo IV, Capo
III (Il territorio rurale), della legge regionale 3 gennaio 2005,
n.1 (Norme per il governo del territorio);

EMANA
il seguente Regolamento:

ARTICOLO 1
(Oggetto)

1. Il  presente regolamento  contiene le  norme per  l`attuazione
delle disposizioni  legislative  regionali  per  il  governo  del
territorio rurale,  contenute nel titolo IV, capo III della legge
regionale  3   gennaio  2005,  n.1  (Norme  per  il  governo  del
territorio) da  ultimo modificata dalla legge regionale 24/2006 e
definisce in particolare:

a) le  superfici fondiarie  minime da mantenere in produzione per
   la costruzione  di nuovi  edifici rurali ad uso abitativo o di
   nuovi annessi  agricoli, qualora  non siano definite nel piano
   territoriale di coordinamento della provincia;
b) le  condizioni per la realizzazione di nuovi edifici rurali ad
   uso abitativo e i nuovi annessi agricoli;
c) i  casi in  cui la  costruzione  di  nuovi  annessi  agricoli,
   purche` ammessa  dagli strumenti  urbanistici generali  ancora
   vigenti o dagli atti di governo del territorio del comune, non
   e` soggetta  al rispetto  delle superfici  fondiarie minime di
   cui  alla  lettera  a),  ovvero  puo`  eccedere  le  capacita`
   produttive dell`azienda agricola;
d) le    disposizioni    relative  all`installazione  di  annessi
   destinati all`agricoltura esercitata da soggetti diversi dagli
   imprenditori agricoli;
e) le    disposizioni  relative  all`installazione  di  manufatti
   precari,  di   serre  temporanee  e  di  serre  con  copertura
   stagionale;
f) i    contenuti    del    programma  aziendale  pluriennale  di
   miglioramento agricolo ambientale;
g) le  disposizioni  relative  agli  interventi  di  sistemazione
   ambientale correlati  al mutamento  della  destinazione  d`uso
   agricola di edifici ricadenti nel territorio rurale.

ARTICOLO 2
(Superfici fondiarie minime (articolo 41, commi 2, lettera b, e 4
della l.r. 1/2005))

1. Le  superfici fondiarie  minime  da  mantenere  in  produzione
necessarie per  consentire la costruzione di nuovi edifici rurali
ad uso  abitativo o  di nuovi annessi agricoli, qualora non siano
definite nel  piano territoriale di coordinamento della provincia
che provvede  in tal  senso anche differenziandone i valori nelle
diverse parti del territorio ed avendo particolare considerazione
delle specificita` dei territori montani, sono le seguenti:

a) 0,8  ettari per  colture  ortoflorovivaistiche  specializzate,
   riducibili a  0,6 ettari  quando almeno  il 50 per cento delle
   colture e` protetto in serra;
b) 3 ettari per vigneti e frutteti in coltura specializzata;
c) 4  ettari per  oliveto in  coltura specializzata  e seminativo
   irriguo;
d) 6  ettari per  colture seminative, seminativo arborato, prato,
   prato irriguo;
e) 10 ettari per i castagneti da frutto;
f) 30  ettari per  bosco ad  alto fusto, bosco misto, bosco ceduo
   pascolo, pascolo arborato e pascolo cespugliato.

2. Per  i fondi  agricoli  con  terreni  di  diverso  ordinamento
colturale,  qualora  non  sia  diversamente  disposto  nel  piano
territoriale di  coordinamento  della  provincia,  la  superficie
fondiaria minima  si intende  raggiunta quando risulti maggiore o
uguale ad  uno la  somma  dei  quozienti  ottenuti  dividendo  le
superfici dei  terreni di  ciascuna  qualita`  colturale  per  le
relative superfici fondiarie minime previste dal comma 1.

ARTICOLO 3
(Condizioni per  la costruzione  di nuovi  edifici rurali  ad uso
abitativo (articolo 41, comma 3 della l.r. 1/2005))

1. Fermo  restando quanto  previsto dall`articolo  46  della  l.r
1/2005 riguardo al divieto di edificare nel caso di trasferimento
di fondi  agricoli attuati  al di  fuori dei  programmi aziendali
pluriennali di  miglioramento agricolo ambientale, la costruzione
di nuovi  edifici rurali  ad uso abitativo e` consentita, secondo
quanto previsto  dall`articolo 41,  comma 2  della l.r.1/2005, se
prevista e  disciplinata da  parte  dei  comuni  negli  strumenti
urbanistici comunali  ancora vigenti  e negli atti di governo del
territorio.

2. Per  il rilascio  dei  permessi  di  costruire  relativi  alla
costruzione di nuovi edifici rurali ad uso abitativo il programma
aziendale pluriennale  di miglioramento  agricolo ambientale,  di
seguito denominato "programma aziendale", e` presentato al comune
dall`imprenditore  agricolo   professionale  (IAP)   cosi`   come
definito dalle vigenti norme in materia.

3. Nel  programma aziendale  deve essere dimostrata la necessita`
di utilizzare almeno 1728 ore lavorative annue, corrispondenti al
lavoro di  un addetto  a tempo  pieno, per ogni unita` abitativa,
computando anche  le unita` esistenti, salvo diversa disposizione
definita nel  piano territoriale di coordinamento della provincia
che provvede  in tal  senso anche differenziandone i valori nelle
diverse parti del territorio ed avendo particolare considerazione
delle specificita`  dei territori montani. Le 1728 ore lavorative
devono essere riferite in modo prevalente alle attivita` agricole
e, solo per la parte residua, alle attivita` connesse. Nelle zone
montane o  svantaggiate come  definite dalle vigenti disposizioni
comunitarie le  ore lavorative  annue per  ogni unita`  abitativa
sono ridotte alla meta`.

4. Ove  gli strumenti  urbanistici generali  ancora vigenti o gli
atti  di   governo  del   territorio  del   comune  prevedano  la
possibilita` di realizzare nuovi edifici rurali ad uso abitativo,
la  disciplina   comunale  del  territorio  rurale  definisce  in
particolare:

a) la dimensione massima ammissibile di ogni unita` abitativa;
b) i  materiali e gli elementi tipologici anche in relazione alla
   salvaguardia delle  tradizioni architettoniche,  allo sviluppo
   della  bio-edilizia   ed  al   perseguimento   del   risparmio
   energetico;
c) la    corretta    localizzazione  rispetto  ai  caratteri  del
   territorio e dei paesaggi.

5.  In   mancanza  della  definizione  della  superficie  massima
ammissibile di  ogni unita`  abitativa nella  disciplina comunale
del territorio rurale, che comunque non puo` eccedere i 150 metri
quadrati di  superficie utile  dei  vani  abitabili,  cosi`  come
definiti ai  sensi del  decreto ministeriale  5 luglio 1975 e dai
regolamenti comunali,  essa e`  fissata in  110 metri quadrati di
superficie utile dei vani abitabili.

ARTICOLO 4
(Condizioni  per   la  costruzione   di  nuovi  annessi  agricoli
(articolo 41, comma 4 della l.r. 1/2005))

1. La  costruzione di  nuovi annessi  agricoli che  costituiscono
pertinenze dei  fondi agricoli  degli IAP  e` consentita,  previa
presentazione delle  relative denunce  di inizio  dell`attivita`,
secondo quanto  previsto dall`articolo  41, comma  4, della  l.r.
1/2005.

2. Per  la costruzione  di nuovi  annessi agricoli  il  programma
aziendale, e`  presentato  al  comune  dall`IAP,  fermo  restando
quanto  previsto   e  disciplinato  da  parte  dei  comuni  negli
strumenti urbanistici  comunali ancora  vigenti e  negli atti  di
governo del territorio.

3. La  disciplina comunale  del territorio rurale per gli annessi
agricoli definisce  in particolare  i materiali  e  gli  elementi
tipologici confacenti  ad un corretto inserimento paesaggistico e
ambientale  degli   edifici,  con  particolare  riferimento  alla
edilizia sostenibile,  ai fabbricati  in legno  ed ai  fabbricati
tradizionali, ferma  restando la  considerazione  delle  esigenze
produttive aziendali.

ARTICOLO 5
(Condizioni per  la costruzione  degli annessi  agricoli  di  cui
all`articolo 41, comma 7 della l.r. 1/2005)

1. La  costruzione di  nuovi annessi  agricoli non e` soggetta al
rispetto delle  superfici fondiarie  minime di cui all`articolo 2
nel caso  di aziende  agricole che  esercitano in  via prevalente
l`attivita`  di  coltivazione  in  serra  fissa,  di  agricoltura
biologica ai sensi delle disposizioni comunitarie, di allevamento
di  equini,   fauna  selvatica,  ovicaprini,  api,  chiocciole  e
lombrichi, ovvero che esercitano in via esclusiva o prevalente la
cinotecnica   o   l`acquacoltura.   I   piani   territoriali   di
coordinamento  delle   province   possono   prevedere   ulteriori
attivita` delle  aziende agricole  per le quali la costruzione di
nuovi  annessi   agricoli  non  e`  soggetta  al  rispetto  delle
superfici fondiarie  minime di  cui all`articolo 2. La prevalenza
dell`attivita`  si   intende  verificata  quando  tale  attivita`
determina almeno i due terzi del prodotto lordo vendibile.

2. La costruzione di nuovi annessi agricoli che non sono soggetti
al rispetto delle superfici minime fondiarie ai sensi del comma 1
deve comunque  essere commisurata  alle dimensioni dell`attivita`
dell`azienda nel rispetto delle vigenti normative.

3. La  costruzione di  annessi agricoli  eccedenti  le  capacita`
produttive dell`azienda  o di nuovi annessi agricoli non soggetta
al rispetto  delle superfici  fondiarie minime e` ammessa, previo
rilascio del  relativo permesso  di costruire, solo se prevista e
disciplinata dagli  strumenti urbanistici generali ancora vigenti
o dagli atti di governo del territorio del comune.

ARTICOLO 6
(Condizioni per  l`installazione degli  annessi agricoli  di  cui
all`articolo 41, comma 5 della l.r. 1/2005)

1. Gli  annessi agricoli  di cui  all`articolo 41,  comma 5 della
l.r. 1/2005  destinati  all`agricoltura  esercitata  da  soggetti
diversi  dagli   imprenditori  agricoli  professionali  sono  gli
annessi e  i manufatti  necessari per  l`agricoltura amatoriale o
per le piccole produzioni agricole.

2. Nel  rispetto dei  valori paesaggistici  e nei casi previsti e
disciplinati dagli  strumenti urbanistici generali ancora vigenti
o dagli atti di governo del territorio del comune l`installazione
degli annessi  e dei  manufatti di cui al comma 1 e` consentita a
condizione che non comporti alcuna modificazione della morfologia
dei luoghi  e che  tali annessi  e manufatti  siano realizzati in
legno, o  con altri  materiali  leggeri,  non  abbiano  opere  di
fondazione, escluse  soltanto quelle  di ancoraggio,  non abbiano
dotazioni  che  ne  consentano  l`utilizzo  abitativo,  ancorche`
saltuario o temporaneo.

3. L`istanza  per il  conseguimento del  permesso di costruire e`
presentata dal  titolare dell`azienda agricola o dal proprietario
del fondo.  Salvo piu`  dettagliate  disposizioni  dettate  dalla
disciplina comunale  del  territorio  rurale,  nell`istanza  sono
indicate:

a) le motivate esigenze produttive;
b) le caratteristiche e le dimensioni dell`annesso o manufatto;
c) l`impegno  alla rimozione  dell`annesso o manufatto al cessare
   dell`attivita`  agricola   o  in   caso  di  trasferimento  di
   proprieta` anche parziale del fondo;
d) le relative forme di garanzia;
e) la   verifica  della  conformita`  dell`intervento  alla  l.r.
   1/2005, al  presente regolamento,  nonche`  alle  disposizioni
   contenute nella disciplina comunale del territorio rurale.

4. Ove  gli strumenti  urbanistici generali  ancora vigenti o gli
atti  di   governo  del   territorio  del   comune  prevedano  la
possibilita` di  installare gli  annessi e  manufatti di  cui  al
comma 1,  la disciplina  comunale del territorio rurale definisce
in particolare:

a) i  soggetti abilitati  all`installazione  di  tali  annessi  o
   manufatti, includendo  comunque le  aziende agricole  che  non
   hanno le  superfici fondiarie  minime per  la  costruzione  di
   annessi agricoli;
b) le  caratteristiche tipologiche  e costruttive degli annessi o
   manufatti;
c) le  superfici fondiarie  minime necessarie per l`installazione
   degli annessi o manufatti;
d) le caratteristiche dimensionali degli annessi o manufatti, con
   riferimento alla superficie agraria utilizzabile (SAU);
e) le  forme di  garanzia per  la rimozione  di ciascun annesso o
   manufatto al  cessare dell`attivita`  agricola o  in  caso  di
   trasferimento di proprieta` anche parziale del fondo;
f) le  parti  delle  aree  ad  esclusiva  o  prevalente  funzione
   agricola nelle  quali e` inibita l`installazione degli annessi
   e manufatti di cui al presente articolo.

ARTICOLO 7
(Condizioni per  l`installazione di  manufatti precari  (articolo
41, comma 8 della l.r. 1/2005))

1. Nel  rispetto dei  valori paesaggistici  e nei casi previsti e
disciplinati dagli  strumenti urbanistici generali ancora vigenti
o dagli atti di governo del territorio del comune in coerenza con
il piano  territoriale di  coordinamento della provincia e con il
piano di  indirizzo territoriale  della Regione, l``installazione
di manufatti  precari per  lo  svolgimento  dell`attivita`  delle
aziende agricole  realizzati in  legno,  o  con  altri  materiali
leggeri e  semplicemente appoggiati a terra, e` consentita previa
comunicazione al  comune, a condizione che le opere di ancoraggio
necessarie all`installazione  non comportino alcuna modificazione
morfologica dello stato dei luoghi.

2. Nella  comunicazione,  presentata  dal  titolare  dell`azienda
agricola, sono  indicate,  salvo  piu`  dettagliate  disposizioni
contenute nella disciplina comunale del territorio rurale:

a) le   motivate  esigenze  produttive,  le  caratteristiche,  le
   dimensioni dei manufatti;
b) l`indicazione  su planimetria  catastale del  punto in  cui e`
   prevista l`installazione;
c) il  periodo di  utilizzazione e  mantenimento  del  manufatto,
   comunque non superiore ad un anno;
d) l`impegno  a realizzare  il manufatto  in legno  salvo diversa
   esigenza da motivare;
e) l`impegno  alla rimozione del manufatto al termine del periodo
   di utilizzazione fissato;
f) la  conformita` dell`intervento  alla l.r. 1/2005, al presente
   regolamento ed  alle eventuali  disposizioni  contenute  nella
   disciplina comunale del territorio rurale.

3. Ove  perdurino le  esigenze di  cui al  comma 2, lettera a), i
manufatti precari,  previa ulteriore  comunicazione ai  sensi del
comma 1,  possono essere  mantenuti o reinstallati anche in parti
diverse della  superficie aziendale per piu` periodi consecutivi,
fermo restando quanto stabilito al comma 2 lettera c).

ARTICOLO 8
(Condizioni per  l`installazione di  serre temporanee  e di serre
con copertura  stagionale aventi  le caratteristiche  costruttive
dei manufatti precari (articolo 41, comma 8 della l.r. 1/2005))

1. Nel  rispetto  dei  valori  paesaggistici  e  fatte  salve  le
limitazioni disposte  dagli strumenti urbanistici generali ancora
vigenti o  dagli atti  di governo  del territorio  del comune  in
coerenza  con   il  piano  territoriale  di  coordinamento  della
provincia e con il piano di indirizzo territoriale della Regione,
l`installazione di  serre temporanee  e di  serre  con  copertura
stagionale per  lo svolgimento  dell`attivita` agricola aventi le
stesse caratteristiche  costruttive dei  manufatti precari di cui
all`articolo 7, comma 1 e` consentita solo alle aziende agricole,
previa comunicazione al comune. Tale installazione, riferita alla
durata del  ciclo produttivo,  ancorche` superiore  all`anno,  e`
consentita a condizione che:

a) il materiale utilizzato consenta il passaggio della luce;
b) l`altezza  massima non sia superiore a 4 metri in gronda e a 7
   metri al  culmine; nel  caso di  serre con  tipologia a tunnel
   viene considerata solo l`altezza del culmine;
c) le distanze minime non siano inferiori a:

   1) metri 5 dalle abitazioni esistenti sul fondo;
   2) metri  10 da  tutte le altre abitazioni; questa distanza e`
      ridotta a  5  metri  qualora  la  serra  non  abbia  alcuna
      apertura nel lato prospiciente l`abitazione;
   3) metri  3 dal  confine se  l`altezza massima  al culmine  e`
      superiore a metri 5; metri 1 se questa altezza e` 5 metri o
      inferiore;
   4) distanze  minime  dalle  strade  pubbliche  secondo  quanto
      previsto dal codice della strada.
   
2.  Nella  comunicazione  presentata  dal  titolare  dell`azienda
agricola, sono  indicate,  salvo  piu`  dettagliate  disposizioni
contenute nella disciplina comunale del territorio rurale:

a) le esigenze produttive;
b) la superficie e le dimensioni di ciascuna serra;
c) i materiali utilizzati;
d) l`indicazione  su planimetria  catastale dei punti in cui sono
   previste le varie installazioni;
e) la  data di  rimozione, per  entrambe le  tipologie di  serre,
   nonche` il periodo annuale di rimozione della copertura per le
   sole serre con copertura stagionale;
f) la  conformita` dell`intervento  alla l.r. 1/2005, al presente
   regolamento ed  alle eventuali  disposizioni  contenute  nella
   disciplina comunale del territorio rurale;

3.  Per   le  serre  con  copertura  stagionale,  l`impegno  alla
rimozione e` riferito alla sola copertura.

4. Le  serre temporanee e quelle con copertura stagionale possono
essere reinstallate  anche  in  parti  diverse  della  superficie
aziendale per piu` periodi consecutivi.

5. All`installazione  di serre  con requisiti  diversi da  quelli
indicati al comma 1 si applicano le disposizioni previste per gli
annessi agricoli.

ARTICOLO 9
(Contenuti del  programma aziendale  pluriennale di miglioramento
agricolo ambientale (articolo 42, comma 6 l.r. 1/2005))

1. Nelle more dell`approvazione da parte del comune di specifiche
disposizioni  relative   al  procedimento   di  approvazione  del
programma  aziendale,   il  comune   decide  sul  medesimo  entro
centoventi giorni  dalla sua  presentazione o  dal  completamento
della documentazione necessaria.

2. Il  programma aziendale  contiene, oltre  ai dati  di  cui  al
presente articolo,  il parere  della  provincia  in  ordine  agli
aspetti  paesaggistici,  ambientali  ed  agronomici.  Nei  comuni
facenti parte  di comunita`  montane il  parere  in  ordine  agli
aspetti agronomici  e`  rilasciato  dalla  comunita`  montana.  I
pareri di  cui al  presente comma  sono acquisiti  dal comune nel
caso di  positiva istruttoria  preventiva  circa  la  regolarita`
urbanistica ed edilizia.

3. Nel  caso in cui il programma aziendale stesso abbia valore di
piano attuativo o nel caso di superamento dei criteri e parametri
stabiliti   dalla   provincia,   la   documentazione   aggiuntiva
necessaria e`  predisposta da  professionisti  abilitati  per  le
rispettive competenze.

4. Il  programma aziendale  specifica gli  obiettivi economici  e
strutturali  che   l`azienda  intende   conseguire,  descrive  la
situazione attuale  e individua gli interventi agronomici nonche`
gli interventi  ambientali, gli  interventi edilizi, le fasi ed i
tempi di  realizzazione,  secondo  le  indicazioni  del  presente
articolo,  verificando  preventivamente  la  conformita`  con  la
strumentazione urbanistica  e regolamentare comunale. Nel caso in
cui il  programma aziendale  abbia valore  di piano attuativo, la
documentazione e`  integrata  dagli  elaborati  planivolumetrici,
dalle  norme   di  attuazione,   nonche`  dagli  altri  elaborati
richiesti per gli strumenti urbanistici di dettaglio.

5. Il  programma aziendale, fino a diversa disposizione del piano
territoriale  di   coordinamento  della   provincia,  contiene  i
seguenti dati:

a) una descrizione della situazione attuale dell`azienda;
b) una   descrizione    degli    interventi  programmati  per  lo
   svolgimento  delle   attivita`  agricole   e  delle  attivita`
   connesse nonche` degli altri interventi previsti per la tutela
   e la valorizzazione ambientale;
c) una descrizione dettagliata degli interventi edilizi necessari
   per  migliorare   le  condizioni   di   vita   e   di   lavoro
   dell`imprenditore agricolo  nonche` per il potenziamento delle
   strutture produttive;
d) l`individuazione  degli  edifici  esistenti  e  di  quelli  da
   realizzare  con   specificazione  delle   relative   superfici
   fondiarie collegate;
e) l`individuazione  degli edifici presenti nell`azienda ritenuti
   non piu`  necessari e  coerenti con  le finalita` economiche e
   strutturali descritte dal programma;
f) la  verifica di  conformita`  con  la  vigente  strumentazione
   urbanistica e regolamentare del comune;
g) la  valutazione degli  effetti sulle  risorse ambientali e sul
   paesaggio;
h) l`indicazione  dei tempi  e delle  fasi di  realizzazione  del
   programma stesso.

6. La  descrizione della  situazione  attuale  dell`azienda  deve
rappresentare lo  stato di  fatto complessivo, rilevato alla data
di presentazione del programma, con riferimento a:

a) la  superficie fondiaria  aziendale,  individuata  in  termini
   catastali e  graficamente  rappresentata  in  scala  adeguata,
   nonche` riportata su estratto della carta tecnica regionale in
   scala di 1: 10.000 o in scala piu` dettagliata se disponibile;
b) la    superficie    agraria    utilizzata,  comprensiva  degli
   ordinamenti colturali e delle produzioni unitarie conseguite;
c) il numero degli addetti impegnati nella conduzione aziendale e
   l`impiego in termini di ore/lavoro;
d) gli impianti, le infrastrutture e le dotazioni aziendali;
e) gli   edifici  esistenti  con  specificazioni  in  termini  di
   ubicazione, volumi  complessivi e superfici utili, tipologia e
   caratteristiche  costruttive,   stato   di   manutenzione   ed
   effettiva utilizzazione a carattere residenziale o produttivo;
f) le    risorse  paesaggistiche  ed  ambientali  presenti  sulle
   superfici  interessate   dagli  interventi  di  trasformazione
   edilizia o  colturale programmati, con particolare riferimento
   a:

   1) le formazioni lineari arboree ed arbustive non colturali;
   2) le alberature segnaletiche di confine o di arredo;
   3) gli  individui arborei  a carattere  monumentale  ai  sensi
      della normativa vigente;
   4) le formazioni arboree d`argine di ripa o di golena;
   5) i corsi d`acqua naturali o artificiali;
   6) la rete scolante artificiale principale;
   7) le    particolari    sistemazioni  agrarie  quali  muretti,
      terrazzamenti o ciglionamenti;
   8) i   manufatti     aventi valore  paesaggistico,  storico  o
      testimoniale censiti dagli enti pubblici territoriali;
   9) la viabilita` rurale esistente.

7. Le  risorse paesaggistiche  ed ambientali  di cui  al comma 6,
lettera f)  sono descritte  nella documentazione  di  corredo  al
programma  aziendale.   In  tale   documentazione  sono  altresi`
evidenziati con  appositi elaborati  di  raffronto  gli  elementi
rispetto ai quali la situazione attuale presenti delle variazioni
rispetto alla  documentazione cartografica  e aerofotografica  di
maggior   dettaglio   gia`   disponibile   presso   la   pubblica
amministrazione.

8. La descrizione degli interventi programmati per lo svolgimento
delle attivita`  agricole e  delle attivita`  connesse e  per gli
interventi di tutela ambientale, e` articolata, in rapporto a:

a) la  superficie agraria  che si  prevede di porre o mantenere a
   coltura in  attuazione del programma, con la descrizione degli
   ordinamenti colturali  e  delle  produzioni  unitarie  che  si
   intendono   conseguire,    evidenziando    le    modificazioni
   eventualmente apportate  e le  pratiche di  difesa  del  suolo
   correlate;
b) le  eventuali attivita` programmate connesse a quelle agricole
   ed il  loro rapporto  con le  tipologie e  le  caratteristiche
   produttive aziendali;
c) la  quantita` e  la qualita`  degli  eventuali  interventi  di
   tutela ambientale,  atti a  minimizzare  gli  effetti  indotti
   sull`ambiente dalla  gestione aziendale,  in termini di difesa
   del suolo,  di mantenimento  delle sistemazioni agrarie aventi
   rilevanza  paesaggistica,  nonche`  delle  risorse  ambientali
   esistenti di cui al comma 6, lettera f);
d) la    quantita`  e  qualita`  degli  eventuali  interventi  di
   valorizzazione atti  a favorire  la diversita`  e complessita`
   ambientale, attraverso  l`incremento delle  risorse ambientali
   esistenti, anche  a fini  di ricovero,  pastura e riproduzione
   della fauna selvatica;
e) il fabbisogno di manodopera espressa in ore/lavoro, nonche` di
   impianti, infrastrutture  e dotazioni aziendali, necessari per
   il raggiungimento degli obiettivi programmati.

9.  La   descrizione,  accompagnata  da  idonea  rappresentazione
grafica  su   copia  dell`estratto   di  mappa  catastale,  degli
interventi edilizi necessari al miglioramento delle condizioni di
vita  e   di  lavoro   dell`imprenditore  agricolo   nonche`   al
potenziamento  delle  attivita`  agricole  evidenzia,  a  seconda
dell`intervento edilizio prospettato:

a) gli  edifici esistenti  ritenuti non  necessari e non coerenti
   con le  finalita` economiche e strutturali del programma e non
   piu` collegati  o collegabili,  anche con adeguamenti edilizi,
   all`attivita`  programmata,   con  la   individuazione   delle
   relative pertinenze;
b) gli    edifici    da    realizzare,  in  rapporto  di  stretta
   funzionalita` con gli interventi programmati sui fondi rurali,
   con  specificazioni   in  termini   di  ubicazione,  volumi  e
   superfici  utili,  tipologia,  caratteristiche  costruttive  e
   porzioni dell`azienda cui ciascun edificio e` riferito;
c) gli  edifici esistenti,  con l`individuazione  delle superfici
   dell`azienda cui  ciascun edificio sia funzionale, nonche` gli
   eventuali   interventi    di   ristrutturazione   urbanistica,
   ampliamento e  mutamento della  destinazione d`uso agricola di
   cui all`articolo 43, comma 4, della l.r. 1/2005, previsti.

10. Relativamente  a quanto  indicato al comma 9, lettere b) e c)
e` preventivamente  verificata la conformita` con le disposizioni
urbanistiche e regolamentari comunali.

11. I  tempi e  le fasi  di realizzazione del programma aziendale
sono  indicati   correlando  la  realizzazione  degli  interventi
agronomici  e   degli   eventuali   interventi   ambientali   con
l`attuazione  di   quelli  relativi   agli  interventi  di  nuova
edificazione o  comportanti mutamento  della  destinazione  d`uso
agricola. La  convenzione o  l`atto d`obbligo  prevedono apposite
penali in  caso di  mancato rispetto  della correlazione  tra gli
interventi fissata dal programma aziendale.

ARTICOLO 10
(Gestione del  programma aziendale  pluriennale di  miglioramento
agricolo ambientale (articolo 42 della l.r. 1/2005))

1. La  realizzazione  degli  interventi  previsti  nel  programma
aziendale   puo`    essere   differita,   senza   necessita`   di
modificazione  del   medesimo  e   dell`atto  d`obbligo  o  della
convenzione  connessi,  previa  comunicazione  al  comune,  fermo
restando il mantenimento della correlazione tra gli interventi di
cui all`articolo 9, comma 11.

2. Non  sono ammesse  variazioni nei tempi di realizzazione degli
interventi  o   del  loro  ordine  laddove  questi  rappresentino
garanzia ai sensi della l.r. 1/2005 e del presente regolamento.

3. Gli edifici esistenti dichiarati necessari alla conduzione dei
fondi  agricoli  sono  utilizzati  come  previsto  dal  programma
aziendale per  tutto il  periodo di  validita` dello  stesso, con
esclusione    di    altre    utilizzazioni,    comprese    quelle
agrituristiche,  salva   la  possibilita`   di   variazione   del
programma.

4.  Alle  eventuali  modifiche  del  programma  aziendale  devono
corrispondere le  relative modifiche alle convenzioni o agli atti
d`obbligo unilaterali.

5. Ove  l`azienda necessiti  di una proroga o di un rinnovo senza
modifiche del programma aziendale per la mera gestione aziendale,
una volta ultimati gli interventi previsti dagli atti d`obbligo o
dalle  convenzioni,   gli  annessi   realizzati  possono   essere
mantenuti dall`azienda  ai sensi  dell`  articolo  41,  comma  6,
lettera a)  della l.r.  1/2005 previa comunicazione al comune, da
inoltrarsi prima  del termine  di validita`  del programma. Nella
comunicazione l`azienda  deve confermare  gli impegni assunti con
la convenzione  o con l`atto d`obbligo. Il comune puo` comunicare
il proprio  avviso contrario alla concessione della proroga ed al
mantenimento degli  annessi nel  termine perentorio  di  sessanta
giorni,   esclusivamente   per   intervenute   variazioni   della
disciplina comunale o sovracomunale relativa al territorio rurale
in funzione di un preminente interesse pubblico.

ARTICOLO 11
(Programma  aziendale   pluriennale  di   miglioramento  agricolo
ambientale delle  aziende sovracomunale  (articolo 42  della l.r.
1/2005))

1. Il  programma aziendale  descrive la  situazione attuale e gli
edifici esistenti  in riferimento  all`intero  ambito  aziendale,
anche se  sovracomunale. Nel  calcolo delle  superfici  fondiarie
minime di cui alla l.r. 1/2005 ed al presente regolamento, devono
essere computate  le superfici aziendali anche se localizzate nei
territori  di   piu`  comuni  contigui.  Nel  caso  di  superfici
aziendali localizzate  in  comuni  non  contermini  il  programma
aziendale  deve   computare   esclusivamente   quelle   collegate
funzionalmente  in   modo  diretto,   mentre  per  realizzare  le
dotazioni  generali   devono  essere  applicate  le  disposizioni
dell`articolo 41, comma 7 della l.r. 1/2005.

2. Il programma aziendale delle aziende sovracomunali deve essere
presentato, nell`identico  testo, in  ciascuno dei comuni nel cui
territorio  ricadano   le  superfici  aziendali  interessate  dal
programma medesimo.

3.  Il  programma  aziendale  e`  approvato  da  tutti  i  comuni
interessati  dalle  trasformazioni  edilizie  anche  in  sede  di
conferenza di  servizi convocata d`intesa fra i comuni medesimi o
ad iniziativa di uno di essi.

ARTICOLO 12
(Interventi di  sistemazione ambientale  (articolo  45,  comma  2
della l.r. 1/2005))

1.  Gli  interventi  di  sistemazione  ambientale,  correlati  al
mutamento della  destinazione d`uso agricola di edifici ricadenti
nel  territorio   rurale,  nelle   aree  di   pertinenza  di  cui
all`articolo 45,  comma 2  della l.r. 1/2005, devono garantire un
assetto  dei   luoghi  paragonabile   a  quello   ottenibile  con
l`attivita` agricola,  ivi compresa la tutela e la valorizzazione
delle risorse ambientali esistenti.

2. Gli interventi di cui al comma 1, da realizzarsi nelle aree di
pertinenza degli  edifici medesimi,  individuate ai  sensi  della
l.r. 1/2005,  devono garantire il mantenimento delle sistemazioni
idraulico-agrarie, della vegetazione arborea ed arbustiva e della
viabilita` minore,  nonche` la  tutela dei manufatti di rilevanza
paesaggistica,  storica   o  testimoniale   e  delle   alberature
segnaletiche, di confine e di arredo esistenti.

3. Gli  interventi obbligatori previsti dalle normative vigenti a
fini della prevenzione dagli incendi, di difesa idrogeologica, di
tutela della  fauna e della flora, non possono essere considerati
interventi di sistemazione ambientale ai sensi dei commi 1 e 2.

4. I  titoli abilitativi  necessari per realizzare gli interventi
che comportano  il mutamento  della destinazione  d`uso  agricola
sono corredati:

a) da  una stima  del costo,  contabilizzato a prezzi correnti al
   momento  della   presentazione  della   documentazione,  degli
   interventi di  sistemazione ambientale da realizzare nel primo
   decennio;
b) dalla  documentazione relativa  alle risorse ambientali di cui
   all`articolo 9,  comma 6,  lettera f), nei casi in cui non sia
   stato presentato il programma aziendale;
c) da  adeguate forme  di garanzia  per  la  realizzazione  degli
   interventi previsti;
d) da   eventuali    ulteriori    documentazioni  previste  dalla
   disciplina comunale per il territorio rurale.

5.  Il   piano  territoriale  di  coordinamento  della  provincia
individua gli interventi di sistemazione ambientale necessari per
il   mantenimento    della   qualita`   ambientale   o   per   la
riqualificazione ambientale  delle  varie  parti  del  territorio
rurale.

ARTICOLO 13
(Entrata in  vigore e  abrogazioni (articoli  204 e  210, comma 2
della l.r. 1/2005))

1. Il  presente regolamento  entra  in  vigore  decorsi  sessanta
giorni dalla pubblicazione sul Bollettino Ufficiale della Regione
Toscana (BURT).

2. Dalla  data di  entrata in  vigore del presente regolamento e`
abrogata ai  sensi dell`articolo  204 della  l.r. 1/2005 la legge
regionale 14  aprile 1995,  n. 64 (Disciplina degli interventi di
trasformazione urbanistica  ed edilizia nelle zone con prevalente
funzione agricola) e da tale data si applicano le disposizioni di
cui al titolo IV, capo III come previsto dall`articolo 210, comma
2 della l.r. 1/2005.

3. Dalla  data di  entrata in  vigore del presente regolamento e`
abrogato  il   regolamento  regionale  5  settembre  1997,  n.  4
(Regolamento di  attuazione della  L.R. 14  aprile  1995,  n.  64
(Disciplina degli  interventi di  trasformazione  urbanistica  ed
edilizia nelle zone con prevalente funzione agricola).

4. Dalla  data di  entrata in  vigore del presente regolamento le
disposizioni contenute  nel presente regolamento prevalgono sulle
disposizioni regolamentari  comunali eventualmente  contrastanti.
Sono fatte  salve le  disposizioni  regolamentari  comunali  piu`
restrittive.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Il Vicepresidente
GELLI

Firenze, 9 febbraio 2007




URBANISTICA

