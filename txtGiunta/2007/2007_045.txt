

LEGGE REGIONALE 27 luglio 2007, n. 45 

Norme in materia di imprenditore e imprenditrice 
agricoli e di impresa agricola. 

Il Consiglio Regionale ha approvato 


Il Presidente della Giunta promulga 


la seguente legge: 

 

CAPO I 
Oggetto 


Art. 1 
Oggetto 


1. La presente legge, ai fini della tutela e della valorizzazione 
della imprenditoria agricola, detta norme in 
materia di imprenditore e imprenditrice agricolo professionale, 
individuale e societario, di competitività ed 
integrità aziendale e di semplifi cazione amministrativa. 
Capo II 
Riconoscimento dell'imprenditore e imprenditrice 
agricolo professionale 


Art. 2 
Defi nizione di imprenditore e imprenditrice 
agricolo professionale 


1. E' imprenditore o imprenditrice agricolo professionale 
(IAP) il soggetto che presenta congiuntamente i 
seguenti requisiti: 
a) possiede conoscenze e competenze professionali 
adeguate; 

b) dedica alle attività agricole, di cui all'articolo 
2135 del codice civile, direttamente o in qualità di socio 
di società, almeno il 50 per cento del proprio tempo di 
lavoro complessivo; 

c) ricava dalle attività medesime almeno il 50 per 
cento del proprio reddito globale da lavoro. 

2. I requisiti di cui al comma 1, lettere b) e c) sono 
ridotti alla percentuale del 25 per cento nel caso in cui il 
soggetto operi nelle zone svantaggiate, defi nite ai sensi 
della normativa dell'Unione europea. 
Art. 3 
Riconoscimento della qualifi ca di IAP 


1. Ai fi ni del riconoscimento della qualifi ca di IAP: 
a) per la realizzazione del requisito di cui all'articolo 
2, comma 1, lettera a) il soggetto deve assolvere, in base 
al proprio titolo di studio, formativo o professionale, 

o all'esperienza professionale maturata, ad una delle 
condizioni tra quelle stabilite nel regolamento di cui 
all'articolo 7; 
b) per la realizzazione del requisito di cui all'articolo 
2, comma 1, lettera b) il soggetto fa riferimento: per le 
attività di coltivazione del fondo, di selvicoltura e di 
allevamento di animali, alle tabelle parametriche adottate 
dalla provincia, d'intesa con le comunità montane nei 
territori di relativa competenza e nel rispetto dei criteri 
definiti dal regolamento di cui all'articolo 7; per le altre 
attività agricole, ai criteri e parametri indicati nel regolamento 
di cui all'articolo 7; 

c) per la realizzazione del requisito di cui all'articolo 
2, comma 1, lettera c) il soggetto fa riferimento alla 
propria situazione reddituale, rilevata in base ai criteri 
defi niti dal regolamento di cui all'articolo 7. 

Art. 4 
Riconoscimento provvisorio della qualifi ca di IAP 

1. Al soggetto che non sia ancora in possesso di tutti 
od alcuni dei requisiti di cui all'articolo 2 può essere 
riconosciuta la qualifica di IAP in via provvisoria, a condizione 
che si impegni, al momento della presentazione 
della richiesta, a realizzarli nei successivi ventiquattro 
mesi. 
2. Gli strumenti di programmazione regionale che 
dispongono interventi finanziari in materia di agricoltura, 
foreste e sviluppo rurale possono stabilire che, 
per esigenze di pianificazione delle risorse fi nanziarie 
disponibili, nella formazione delle graduatorie dei beneficiari 
degli interventi, a parità del soddisfacimento delle 
condizioni di ammissibilità, sia attribuita priorità agli 
IAP rispetto agli IAP con qualifi ca provvisoria, ferma 
restando l'equiparazione nel caso di IAP provvisorio 
giovane agricoltore al primo insediamento. 
Art. 5 
Iscrizione degli IAP 


1. Il soggetto presenta la richiesta di riconoscimento 
della qualifica di IAP alla Agenzia regionale toscana 
per le erogazioni in agricoltura (ARTEA), dichiarando 
sotto la propria responsabilità, ai sensi del decreto del 
Presidente della Repubblica 28 dicembre 2000, n. 445, 
il possesso dei requisiti ai sensi dell'articolo 3, oppure 
l'impegno a realizzarli ai sensi dell'articolo 4. 

 

2. L'ARTEA iscrive il soggetto nell'anagrafe regionale 
delle aziende agricole di cui all'articolo 3 della 
legge regionale 8 marzo 2000, n. 23 (Istituzione dell'anagrafe 
regionale delle aziende agricole, norme per la 
semplificazione dei procedimenti amministrativi ed altre 
norme in materia di agricoltura), in una sezione specifi ca 
per gli imprenditori agricoli professionali. 
3. L'ARTEA comunica, tramite il proprio sistema 
informativo, alla provincia o alla comunità montana 
competente l'iscrizione del soggetto ai fi ni della verifi ca 
a campione delle iscrizioni, da effettuarsi entro sessanta 
giorni dalla predetta comunicazione. Nel caso in cui la 
verifica dia esito negativo, non regolarizzabile, l'ARTEA 
procede alla cancellazione, con effetto retroattivo, 
dell'iscrizione. 
4. L'iscrizione nell'anagrafe regionale delle aziende 
agricole certifica il possesso della qualifica di IAP, con 
effetti che decorrono dalla data di presentazione della 
richiesta. Gli IAP cui la qualifica è attribuita in via provvisoria 
sono iscritti con apposita annotazione. 
Art. 6 
Vigilanza e controllo. Sanzioni 


1. La provincia o la comunità montana competente, 
sulla base di criteri definiti nel regolamento di cui all'articolo 
7, effettua periodicamente controlli, sia amministrativi 
che in loco, sulla permanenza dei requisiti dei 
soggetti iscritti nella sezione specifica per gli imprenditori 
agricoli professionali. 
2. In caso di accertamento negativo della qualifi ca di 
IAP, è disposta la revoca delle risorse fi nanziarie eventualmente 
assegnate, nonché la sanzione dell'esclusione, 
totale o parziale, da un minimo di un anno ad un massimo 
di tre anni, dall'assegnazione di risorse fi nanziarie, 
secondo i criteri e le procedure stabiliti dal regolamento 
di cui all'articolo 7. 
3. Ai fini della risoluzione delle eventuali controversie 
derivanti dal mancato riconoscimento della qualifi ca 
di IAP, ovvero di quelle derivanti dall'applicazione del 
comma 2, è facoltà del soggetto ricorrere ad una procedura 
conciliativa da esperire secondo le modalità stabilite 
dal regolamento di cui all'articolo 7. 
Art. 7 
Regolamento regionale 


1. Entro quarantacinque giorni dall'entrata in vigore 
della presente legge la Giunta regionale adotta un regolamento 
con il quale, in attuazione del presente capo, 
defi nisce: 
a) i criteri, i parametri, le condizioni e le modalità 

per l'apprezzamento dei requisiti di cui all'articolo 2, 
comma 1, lettere a), b) e c), come specifi cati all'articolo 
3, comma 1; 

b) i criteri uniformi per la compilazione delle tabelle 
parametriche funzionali all'apprezzamento del requisito 
di cui all'articolo 2, comma 1, lettera b); 

c) i criteri per il mantenimento dei requisiti di cui 
all'articolo 2, comma 1, lettere b) e c) nel caso di IAP 
in condizione di maternità, ivi compresi i profi li relativi 
alla cura e conciliazione familiare, paternità, malattia 
professionale o infortunio; 

d) le modalità di gestione delle fattispecie di equiparazione 
dello IAP al coltivatore diretto; 

e) le modalità ed i termini, anche temporali, relativi 
alle situazioni di equiparazione alle condizioni previste 
per le zone svantaggiate ai sensi della normativa dell'Unione 
europea; 

f) i criteri per la verifica del requisito dell'oggetto 
sociale delle società agricole, ai sensi e per gli effetti di 
cui agli articoli 1 e 2 del decreto legislativo 29 marzo 
2004, n. 99 (Disposizioni in materia di soggetti e attività, 
integrità aziendale e semplifi cazione amministrativa in 
agricoltura, ai sensi dell'articolo 1, comma 2, lettere d), 
f), g), l), ee) della l. 7 marzo 2003, n. 38); 

g) i criteri per l'effettuazione dell'attività di vigilanza 
e controllo da parte delle province e comunità montane; 

h) i criteri e le procedure per l'applicazione delle 
misure di cui all'articolo 6, comma 2; 

i) le modalità di esperimento della procedura conciliativa 
di cui all'articolo 6, comma 3. 

Capo III 
Competitività ed integrità aziendale 


Art. 8 
Redditività dell'azienda agricola 


1. Ai fi ni della definizione delle politiche regionali di 
intervento, anche in attuazione delle politiche comunitarie, 
in materia di agricoltura, foreste e sviluppo rurale, 
si considera redditiva l'azienda agricola che risponde ai 
requisiti definiti in un apposito regolamento regionale, 
adottato dalla Giunta regionale entro novanta giorni dalla 
data di entrata in vigore della presente legge. 
Art. 9 
Conservazione dell'integrità aziendale 


1. Ai fini dell'applicazione della disciplina del compendio 
unico, di cui all'articolo 5 bis del decreto legislativo 
18 maggio 2001, n. 228 (Orientamento e modernizzazione 
del settore agricolo, a norma dell'articolo 7 
della legge 5 marzo 2001, n. 57), nel caso in cui siano 
necessari più atti di trasferimento per la costituzione del 
compendio, l'impegno alla predetta costituzione deve 
essere adempiuto entro tre anni dalla data del rogito del 
primo atto. 

 

2. Per la costituzione del compendio unico, la redditività 
dell'azienda agricola è calcolata ai sensi dell'articolo 
8. 
Art. 10 
Funzioni amministrative 


1. La provincia o la comunità montana competente 
effettua l'accertamento della redditività dell'azienda 
agricola, comunicandone gli esiti all'ARTEA. 
2. L'ARTEA registra gli elementi e i dati sulla redditività 
nell'anagrafe regionale delle aziende agricole. 
3. La provincia rilascia la preventiva autorizzazione e 
la successiva certifi cazione ai fi ni della costituzione del 
compendio unico. 
Capo IV 
Semplifi cazione amministrativa 


Art. 11 
Dichiarazione unica aziendale 


1. La dichiarazione unica aziendale (DUA) è istituita 
al fi ne di: 
a) unificare i termini ed i formati di richiesta per i 
procedimenti direttamente ed indirettamente collegati al 
profi lo ed alle unità tecnico-economiche aziendali; 

b) semplificare la presentazione della documentazione 
necessaria; 

c) riportare sul fascicolo aziendale elettronico tutte 
le verifiche amministrative, escluse quelle riferite ad 
elementi progettuali, e il maggior numero possibile di 
controlli e di validazioni. 

2. Il titolare dell'azienda agricola trasmette all'ARTEA 
la DUA con la quale comunica o aggiorna tutti i dati 
della propria azienda mancanti nell'anagrafe regionale 
delle aziende agricole e fornisce tutte le informazioni 
preliminari ai procedimenti di interesse dell'azienda, in 
particolare: 
a) il piano colturale, in forma sintetica o, solo nel 
caso in cui il dichiarante intenda accedere ad aiuti per i 
quali sia necessario, in forma analitica; 

b) le richieste di accesso ad aiuti per investimenti; 
c) le richieste di accesso ad aiuti comunitari e regionali; 
d) le richieste di certificazioni, autorizzazioni, concessioni. 


3. L'attivazione dei procedimenti le cui informazioni 
preliminari sono contenute nella DUA e la cui gestione 
è oggetto di convenzione tra ARTEA e gli enti locali 
titolari del procedimento, avviene in via automatica da 
parte degli enti competenti, senza ulteriori adempimenti 
da parte dell'interessato, salvo eventuali richieste di 
chiarimenti ed integrazioni. 

4. Nel caso che nel corso dell'anno la DUA non subisca 
variazioni, si fa riferimento a quella già depositata; 
qualora si determinino variazioni nei contenuti dichiarati, 
la DUA deve essere modificata o integrata in modo 
corrispondente. Ove le modifi cazioni infl uiscano su 
procedimenti per i quali i requisiti sono richiesti in modo 
perdurante, la perdita degli stessi comporta l'obbligo per 
l'amministrazione competente di valutarne gli effetti sui 
procedimenti. 
5. L'ARTEA provvede, nel rispetto del presente 
articolo, alla definizione delle procedure necessarie alla 
gestione delle DUA. 
Art. 12 
Coordinamento sistematico degli aiuti di Stato 

1. Nell'anagrafe regionale delle aziende agricole, 
i dati relativi alla concessione di fi nanziamenti sono 
strutturati in modo da rendere evidente in tempo reale 
l'ammontare dei finanziamenti ricevuti, suddivisi per 
tipologia, anche ai fi ni della verifi ca del rispetto: 
a) della soglia de minimis di cui all'articolo 3 del 
regolamento (CE) n. 1860/2004 della Commissione, del 
6 ottobre 2004 relativo all'applicazione degli articoli 87 
e 88 del trattato CE agli aiuti de minimis nei settori dell'agricoltura 
e della pesca; 

b) delle soglie finanziarie previste dalle disposizioni 
in materia di aiuti di Stato. 

2. Al fine di garantire l'effettiva verifi ca del rispetto 
dei limiti di cui al comma 1, la Regione coordina il 
sistema complessivo dei soggetti erogatori di aiuti in 
agricoltura, defi nendo apposite convenzioni o intese con 
tutti i soggetti interessati. 
Capo V 
Disposizioni transitorie e fi nali 


Art. 13 
Modifi che all'articolo 4 della l.r. 34/2001 


1. Il comma 3 dell'articolo 4 della legge regionale 
3 agosto 2001, n. 34 (Disciplina dei servizi di sviluppo 
agricolo e rurale) è sostituito dal seguente: 
"3. Costituisce titolo di priorità per la formazione 
dell'elenco di cui al comma 2, la qualifica di imprenditore 
agricolo professionale, ai sensi della normativa 
regionale.". 

Art. 14 
Modifi che all'articolo 18 della l.r. 39/2000 


1. La lettera b) del comma 1 dell'articolo 18 della 

 

legge regionale 21 marzo 2000, n. 39 (Legge forestale 
della Toscana), è sostituita dalla seguente: 

"b) imprenditori agricoli professionali iscritti nell'anagrafe 
regionale delle aziende agricole;". 

Art. 15 
Modifi che all'articolo 6 della l.r. 69/1995 


1. Il comma 2 dell'articolo 6 della legge regionale 18 
aprile 1995, n. 69 (Norme per l'esercizio, la tutela e la 
valorizzazione dell'apicoltura), è soppresso. 
2. Il comma 3 dell'articolo 6 della l.r. 69/1995 è sostituito 
dal seguente: 
"3. Ai fini dell'iscrizione all'anagrafe regionale delle 
aziende agricole come imprenditore agricolo professionale 
il tempo di lavoro attribuito al produttore apistico 
è stabilito dal regolamento di cui all'articolo 7 della 
legge regionale 27 luglio 2007, n. 45 (Norme in materia 
di imprenditore e imprenditrice agricoli e di impresa 
agricola).". 

3. Il comma 4 dell'articolo 6 della l.r. 69/1995 è 
soppresso. 
Art. 16 
Sostituzione dell'articolo 3 della l.r. 23/2000 


1. L'articolo 3 della legge regionale 8 marzo 2000, 
n. 23 (Istituzione dell'anagrafe regionale delle aziende 
agricole, norme per la semplifi cazione dei procedimenti 
amministrativi ed altre norme in materia di agricoltura), 
è sostituito dal seguente: 
"Art. 3 
Anagrafe regionale delle aziende agricole 


1. Per gli stessi fini di cui al comma 1 dell'articolo 1 è 
istituita, presso l'Agenzia regionale toscana per le erogazioni 
in agricoltura (ARTEA), l'anagrafe regionale delle 
aziende agricole, quale nucleo del SIART e strumento di 
organizzazione e snellimento dell'azione regionale. 
2. Con regolamento adottato dalla Giunta regionale 
è disciplinata l'organizzazione dell'anagrafe regionale 
delle aziende agricole e sono individuati i dati che vi 
sono inseriti. In particolare l'anagrafe contiene: 
a) le generalità del titolare o legale rappresentante 
dell'azienda; 

b) le qualifiche dei soggetti che a vario titolo operano 
nell'azienda; la qualifica di imprenditore agricolo professionale 
(IAP) è registrata in una specifi ca sezione; 

c) il titolo giuridico di disponibilità dei beni immobili; 
d) la consistenza fisica dei beni immobili disponibili; 
e) le attività agricole praticate, sia principali che 
connesse; 

f) le richieste e le concessioni di fi nanziamenti regionali, 
nazionali e comunitari. 

3. L'anagrafe regionale delle aziende agricole contiene 
una rubrica informativa, consultabile da chiunque, 
nella quale sono inserite le informazioni relative alle 
procedure di finanziamento e quelle utili alla rapida individuazione 
delle procedure amministrative rispondenti 
alle esigenze dell'azienda. 
4. L'accesso all'anagrafe regionale delle aziende 
agricole è consentito: 

a) alle pubbliche amministrazioni; 

b) ai centri autorizzati di assistenza agricola (CAA), 
di cui alla legge regionale 9 febbraio 1998, n. 11 (Norme 
per lo snellimento e la semplifi cazione dell'attività 
amministrativa in materia di agricoltura, foreste, caccia e 
pesca), limitatamente alle posizioni da essi trattate; 

c) all'imprenditore agricolo, o suo mandatario, limitatamente 
alla propria posizione. 

5. L'ARTEA stipula protocolli d'intesa con le amministrazioni 
pubbliche che detengono dati e notizie relative 
agli imprenditori e alle aziende agricole, ai fi ni dell'inserimento 
delle stesse nell'anagrafe regionale delle 
aziende agricole e della reciproca comunicazione delle 
informazioni detenute.". 
Art. 17 
Modifi che all'articolo 2 della l.r. 19/1989 


1. La lettera h) del comma 1 dell'articolo 2 della 
legge regionale 23 gennaio 1989, n. 10 (Norme generali 
per l'esercizio delle funzioni amministrative in materia 
di agricoltura, foreste, caccia e pesca), è soppressa. 
Art. 18 
Abrogazioni 


1. La legge regionale 12 gennaio 1994, n. 6 (Istituzione 
degli Albi provinciali degli imprenditori agricolo/ 
professionali), è abrogata. 
Art. 19 
Norme transitorie 


1. Le dichiarazioni di possesso di requisiti, eventualmente 
rese dagli imprenditori agricoli non oltre sei mesi 
prima dell'entrata in vigore della presente legge, nell'ambito 
della documentazione necessaria per l'accesso 
ai benefici in materia di agricoltura, foreste e sviluppo 
rurale, restano valide anche ai fini del conseguimento 
della qualifica di IAP, a condizione che rispondano pienamente 
ai requisiti soggettivi e oggettivi defi niti dalla 
presente legge e dal regolamento di cui all'articolo 7. 

 

2. Entro centoventi giorni dall'entrata in vigore della 
presente legge, le persone fi siche che alla data di entrata 
in vigore risultano iscritte all'albo provinciale di cui alla 
l.r. 6/1994, nella seconda sezione e relativa sottosezione, 
e la cui azienda è iscritta all'anagrafe regionale delle 
aziende agricole, possono richiedere all'ARTEA il riconoscimento 
della qualifica di IAP, unicamente facendo 
valere la predetta iscrizione. 
3. L'ARTEA iscrive d'uffi cio nell'anagrafe regionale 
delle aziende agricole i soggetti che, anteriormente 
all'entrata in vigore della presente legge, risultano in 
possesso di un'attestazione o certifi cazione rilasciata 
dalla provincia, con cui è stata riconosciuta la qualifi ca 
di IAP ai sensi del d.lgs. 99/2004. 
4. Per l'apprezzamento del requisito di cui all'articolo 
2, comma 1, lettera b), fino all'adozione dei parametri 
ai sensi dell'articolo 3, comma 1, lettera b), continuano 
ad applicarsi gli strumenti utilizzati in vigenza della l.r. 
6/1994. 
Art. 20 
Norma fi nale 


1. Per quanto non previsto dalla presente legge, si 
osserva quanto disposto dagli articoli 1 e 2 del d.lgs. 
99/2004 e 5 bis del d.lgs. 228/2001. 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 27 luglio 2007 

La presente legge è stata approvata dal Consiglio Regionale 
nella seduta del 24.07.2007. 


