LEGGE REGIONALE 11 dicembre 2007, n. 65
Modifi che alla legge regionale 3 aprile 2006, n.
12 (Norme in materia di polizia comunale e provinciale).
Il Consiglio Regionale ha approvato

Il Presidente della Giunta promulga

la seguente legge:
Art. 1
Modifi che all'articolo 10 della l.r. 12/2006
1. Il comma 1 dell'articolo 10 della legge regionale 3
aprile 2006, n. 12 (Norme in materia di polizia comunale
e provinciale), è sostituito dal seguente:
"1. La Regione programma e realizza le attività formative
di propria competenza di cui agli articoli 17 e 20
avvalendosi della fondazione Scuola interregionale di
polizia locale di cui all'articolo 10 bis.".
2. Il comma 3 dell'articolo 10 della l.r. 12/2006 è
sostituito dal seguente:
"3. Le attività formative possono essere programmate
e realizzate anche in collaborazione con gli enti locali,
previa convenzione che può prevedere la gestione delle
attività da parte degli enti medesimi e l'attribuzione ad
essi delle risorse fi nanziarie necessarie.".
Art. 2
Inserimento dell'articolo 10 bis nella l.r. 12/2006
1. Dopo l'articolo 10 della l.r. 12/2006 è inserito il
seguente:
"Art. 10 bis
Fondazione Scuola interregionale di polizia locale
1. La Regione, ai sensi dell'articolo 51 dello Statuto,
aderisce alla fondazione denominata Scuola interregionale
di polizia locale già costituita dal Comune di Modena,
in qualità di socio fondatore unitamente alle Regioni
Emilia-Romagna e Liguria.
2. Attraverso la fondazione, che ha quale scopo
principale la gestione della Scuola interregionale di
polizia locale con sede in Modena, la Regione persegue
la fi nalità di sviluppare le attività di formazione del personale
appartenente alla polizia locale, contribuendo alla
diffusione di criteri omogenei di intervento nei diversi
contesti regionali e delle esperienze innovative sviluppate
dalle strutture di polizia locale; persegue inoltre lo
sviluppo delle attività di ricerca nella materia.
3. L'adesione di cui al comma 1 è perfezionata a
seguito dell'approvazione dello Statuto della fondazione
da parte del Consiglio regionale con propria deliberazione,
su proposta della Giunta regionale.
4. La Regione partecipa al fondo di dotazione della
fondazione con un conferimento di euro 200.000,00.
Annualmente, sulla base del piano delle attività formative
adottato dalla fondazione, la Regione individua le
attività formative di proprio interesse ed attribuisce al
fondo di gestione della fondazione le risorse necessarie
nei limiti delle disponibilità autorizzate dalla legge di
bilancio.
5. La Giunta regionale è autorizzata ad adottare tutti
gli adempimenti necessari a perfezionare l'adesione
della Regione alla fondazione."
Art. 3
Modifi che all'articolo 24 della l.r. 12/2006
1. Dopo il comma 2 dell'articolo 24 della l.r. 12/2006
sono aggiunti i seguenti:
"2 bis. Nell'ambito delle risorse per l'anno 2007
individuate al comma 1, è autorizzata la spesa di euro
200.000,00 per il conferimento al fondo di dotazione
della fondazione Scuola interregionale di polizia locale
cui si fa fronte mediante le seguente variazione al
bilancio annuale 2007 per competenza e cassa di uguale
importo:
Anno 2007
in diminuzione:
UPB 112 "Interventi regionali per la sicurezza della
comunità toscana - Spese correnti", per euro 200.000,00;
in aumento:
UPB 143 "Istituzione e sviluppo enti, agenzie e società
regionali – Spese di investimento", per euro 200.000,00.
2 ter. Al contributo annuale per le attività della fondazione
Scuola interregionale di polizia locale, decorrente
dall'esercizio 2008, stimato in euro 360.000,00 per ciascuno
degli anni 2008 e 2009, si fa fronte con le risorse
stanziate sulla UPB 112 "Interventi regionali per la sicurezza
della comunità toscana - Spese correnti.
2 quater. Agli ulteriori oneri derivanti dall'attuazione
della presente legge, stimati in euro 30.000,00 per ciascuno
degli anni 2008 e 2009, si fa fronte con le risorse
stanziate sulla UPB 112 "Interventi regionali per la sicurezza
della comunità toscana - Spese correnti".".
La presente legge è pubblicata sul Bollettino Uffi ciale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
MARTINI
Firenze, 11 dicembre 2007
La presente legge è stata approvata dal Consiglio Regionale
nella seduta del 05.12.2007.
