
LEGGE REGIONALE 27 dicembre 2007, n. 69 

Norme sulla promozione della partecipazione alla 
elaborazione delle politiche regionali e locali. 

Il Consiglio Regionale ha approvato  


Il Presidente della Giunta promulga 


la seguente legge: 

  

Capo I 
Principi e organo 


Sezione I 


Principi 


Art. 1 
Principi 


1. La partecipazione alla elaborazione e alla formazione 
delle politiche regionali e locali è un diritto; la 
presente legge promuove forme e strumenti di partecipazione 
democratica che rendano effettivo questo diritto. 
2. La presente legge si pone in attuazione, in particolare, 
delle seguenti disposizioni dello Statuto: 
a) articolo 3, comma 4, in quanto predispone gli strumenti 
per garantire la partecipazione dei residenti e dei 
toscani all'estero alle scelte politiche regionali; 

b) articolo 4, lettera m), in quanto, promuovendo 
soluzioni condivise sulle politiche di gestione del territorio, 
contribuisce alla sostenibilità e alla tutela e valorizzazione 
del patrimonio storico, artistico e paesaggistico 
regionale; 

c) articolo 4, lettera z), in quanto fornisce strumenti 
per realizzare buona amministrazione secondo imparzialità, 
trasparenza, equità; 

d) articoli 58 e 59, sulla sussidiarietà sociale, in quanto 
favorisce l'iniziativa autonoma degli abitanti e dei 
soggetti sociali organizzati sia nei processi partecipativi 
che nella valorizzazione delle competenze diffuse nella 
comunità regionale; 

e) articolo 62, sulla sussidiarietà istituzionale, in 
quanto prevede per gli enti locali sostegni e incentivi 
allo svolgimento di processi partecipativi per le loro 
politiche nonché la possibilità della gestione di processi 
partecipativi rilevanti per le politiche regionali da parte 
dei medesimi enti; 

f) articolo 72, in quanto promuove la partecipazione 
all'elaborazione delle politiche regionali. 

3. La presente legge persegue altresì gli obiettivi di: 
a) contribuire a rinnovare la democrazia e le sue istituzioni 
integrandola con pratiche, processi e strumenti di 
democrazia partecipativa; 

b) promuovere la partecipazione come forma ordinaria 
di amministrazione e di governo della Regione in tutti 
i settori e a tutti i livelli amministrativi; 

c) rafforzare, attraverso la partecipazione degli abi


tanti, la capacità di costruzione, definizione ed elaborazione 
delle politiche pubbliche; 

d) creare e favorire nuove forme di scambio e di 
comunicazione tra le istituzioni e la società; 

e) contribuire ad una più elevata coesione sociale, 
attraverso la diffusione della cultura della partecipazione 
e la valorizzazione di tutte le forme di impegno civico; 

f) contribuire alla parità di genere; 

g) favorire l'inclusione dei soggetti deboli e l'emersione 
di interessi diffusi o scarsamente rappresentati; 

h) sollecitare e attivare l'impegno e la partecipazione 
di tutti alle scelte e alla vita delle comunità locali e 
regionale; 

i) valorizzare i saperi, le competenze e l'impegno 
diffusi nella società; 

j) promuovere la diffusione delle migliori pratiche di 
partecipazione e dei relativi modelli; 

k) valorizzare le esperienze partecipative in atto. 

4. Le disposizioni della presente legge non possono 
essere interpretate in senso limitativo delle forme di 
partecipazione non previste nella legge stessa né come 
limitazione della più ampia inclusività di tutti i processi 
partecipativi. 
5. Nella definizione dei programmi regionali delle 
opere pubbliche, a parità di criterio di priorità, la Giunta 
regionale privilegia quelle opere per le quali è previsto o 
si è svolto un dibattito pubblico ai sensi del capo II. 
Art. 2 
Titolari del diritto di partecipazione 


1. Possono intervenire nei processi partecipativi: 
a) i cittadini residenti e gli stranieri o apolidi regolarmente 
residenti nel territorio interessato da processi 
partecipativi; 

b) le persone che lavorano, studiano o soggiornano 
nel territorio interessato; 

c) i toscani residenti all'estero quando si trovano in 
Toscana; 

d) altre persone, anche su loro richiesta, che hanno 
interesse rispetto al territorio in questione o all'oggetto 
del processo partecipativo e che il responsabile del 
dibattito ritenga utile far intervenire nel processo partecipativo 
stesso. 

Sezione II 
Autorità regionale per la partecipazione 


Art. 3 
Istituzione e requisiti 


1. È istituita l'Autorità regionale per la garanzia e la 
promozione della partecipazione, di seguito denominata 
Autorità. 

 

2. L'Autorità è organo monocratico il cui titolare è 
individuato in persona competente nell'ambito del diritto 
pubblico e delle scienze politiche o di comprovata esperienza 
nelle metodologie e nelle pratiche partecipative, 
anche di cittadinanza non italiana. 
Art. 4 
Nomina e durata in carica 


1. L'Autorità è nominata dal Consiglio regionale e 
dura in carica fino alla scadenza di cui all'articolo 26, 
comma 1. 
2. All'Autorità si applicano i requisiti di ineleggibilità, 
incompatibilità e conflitti di interesse stabiliti dalla 
legge regionale che disciplina le nomine e designazioni 
di competenza della Regione. 
3. Il Presidente del Consiglio regionale, entro tre 
mesi dall'entrata in vigore della presente legge, emana 
avviso pubblico per la presentazione delle candidature. 
4. La commissione consiliare competente, verifi cato 
il possesso dei requisiti, effettua l'audizione dei candidati 
e propone con voto unanime al Consiglio la nomina del 
candidato ritenuto più idoneo a ricoprire l'incarico. 
5. In caso di mancanza di unanimità, la commissione 
trasmette l'elenco dei candidati idonei all'Uffi cio di 
presidenza del Consiglio il quale, entro trenta giorni, 
propone al Consiglio un massimo di tre candidati per la 
nomina. 
Art. 5 
Compiti 


1. L'Autorità: 
a) valuta e ammette le proposte di dibattito pubblico 
sui grandi interventi del capo II e ne cura lo svolgimento; 


b) valuta e ammette al sostegno regionale i progetti 
partecipativi del capo IV; 

c) elabora orientamenti per la gestione dei processi 
partecipativi del capo IV; 

d) definisce i criteri e le tipologie dell'attuazione 
delle forme di sostegno di cui all'art. 14, comma 6; 

e) valuta il rendimento e gli effetti dei processi partecipativi; 


f) cura il rapporto annuale sulla propria attività e lo 
trasmette al Consiglio regionale che ne assicura adeguata 
pubblicità; il rapporto annuale riferisce, tra l'altro, sul 
rispetto e sul grado di attuazione degli esiti dei processi 
partecipativi ammessi a sostegno regionale; 

g) assicura, anche in via telematica, la diffusione 
della documentazione e della conoscenza sui progetti 

presentati e sulle esperienze svolte, compresi i rapporti 
fi nali dei processi partecipativi; 

h) esercita gli ulteriori compiti previsti dalla presente 
legge. 

2. L'Autorità trasmette i propri atti al Consiglio 
regionale ed ai consigli degli enti locali interessati. 
3. La diffusione della documentazione e della conoscenza 
delle esperienze svolte contribuisce alla costruzione 
di un archivio e di una rete di conoscenza a supporto 
di tutte le attività di partecipazione. 
Art. 6 
Sede, strutture, indennità 


1. L'Autorità ha sede presso il Consiglio regionale, 
che le assicura, anche tramite intese con la Giunta regionale, 
la dotazione di mezzi e personale per lo svolgimento 
delle sue funzioni. 
2. L'Autorità definisce le opportune intese con la 
Giunta regionale, nonché con le agenzie e con gli enti 
strumentali della Regione, nell'ambito dei rispettivi 
compiti istituzionali, per attivare le necessarie forme di 
collaborazione fra gli uffi ci, ivi compresa l'utilizzazione 
dei dati documentali e statistici. 
3. L'Autorità riceve un'indennità di funzione determinata 
con deliberazione dell'Ufficio di presidenza del 
Consiglio regionale con riferimento all'indennità di carica 
spettante ai consiglieri regionali. Alla determinazione 
dell'indennità non concorre l'importo corrispondente 
alle ritenute previdenziali obbligatorie di cui alla legge 
regionale 13 giugno 1983, n. 48 (Norme sulla previdenza, 
l'assicurazione infortuni e l'indennità di fi ne mandato 
dei consiglieri della Regione toscana), e successive 
modifi cazioni. 
Capo II 
Dibattito pubblico sui grandi interventi 


Art. 7 
Grandi interventi 


1. Per i grandi interventi con possibili rilevanti 
impatti di natura ambientale, territoriale, sociale ed economica, 
l'Autorità può organizzare un dibattito pubblico 
sugli obiettivi e le caratteristiche dei progetti nella fase 
antecedente a qualsiasi atto amministrativo inerente il 
progetto preliminare. 
2. Il dibattito pubblico può essere organizzato anche 
nelle fasi successive a quella di cui al comma 1 soltanto 
su richiesta del soggetto pubblico cui compete la realizzazione 
del grande intervento. 

 

3. Nei casi di interventi con impatto ambientale e territoriale, 
l'Autorità promuove le opportune intese con il 
garante regionale della comunicazione di cui all'articolo 
19 della legge regionale 3 gennaio 2005, n. 1 (Norme per 
il governo del territorio), al fine di assicurare la reciproca 
informazione ed il coordinamento tra lo svolgimento del 
dibattito pubblico e l'esercizio delle funzioni del suddetto 
garante. 
Art. 8 
Domanda e ammissione 


1. La domanda di organizzare un dibattito pubblico 
può essere avanzata da: 
a) il soggetto proponente il grande intervento, pubblico 
o privato; 
b) il soggetto che contribuisce alla realizzazione 
dell'intervento; 

c) gli enti locali territorialmente coinvolti; 

d) almeno lo 0,50 per cento dei cittadini, degli stra


nieri o degli apolidi che hanno compiuto sedici anni, 
regolarmente residenti nella Regione, anche su iniziativa 
di associazioni e comitati. 

2. Nel caso di cui alla lettera d) la domanda contiene 
anche l'indicazione di un massimo di sette delegati dei 
proponenti. 
3. L'Autorità provvede con atto motivato entro trenta 
giorni dalla presentazione della domanda, dopo aver 
acquisito il parere degli enti pubblici interessati e dei 
delegati dei proponenti; la mancata espressione del pare-
re entro il termine previsto non impedisce la decisione 
dell'Autorità. 
4. L'Autorità può chiedere ai proponenti approfondimenti 
e documentazione di carattere tecnico sul progetto 
sul quale si intende attivare il processo partecipativo. 
5. Ai fini dell'accoglimento della domanda, l'Autorità 
valuta se l'impatto dell'intervento è rilevante e verifi ca 
che non sia stato adottato alcun atto amministrativo inerente 
il progetto preliminare. 
Art. 9 
Svolgimento del dibattito pubblico 


1. Con lo stesso atto che accoglie la domanda di 
dibattito pubblico, l'Autorità ne dispone l'apertura e: 
a) stabilisce la durata del dibattito, non superiore a sei 
mesi, salvo proroghe motivate per non oltre tre mesi; 
b) stabilisce le fasi del dibattito in modo da garantire 
la massima informazione tra gli abitanti coinvolti e promuovere 
la partecipazione ed assicurare l'imparzialità 
della conduzione, la piena parità di espressione di tutti i 

punti di vista e di eguaglianza nell'accesso ai luoghi e ai 
momenti di dibattito. 

c) nomina il responsabile del dibattito pubblico individuandolo 
fra soggetti esperti nelle metodologie e nelle 
pratiche partecipative, defi nendone gli specifi ci compiti. 

2. L'atto di cui al comma 1 è pubblicato sul Bollettino 
ufficiale della Regione Toscana (BURT) e comunicato 
alla competente commissione consiliare. 
3. L'apertura del dibattito pubblico sospende l'adozione 
o l'attuazione degli atti amministrativi di competenza 
regionale connessi all'intervento oggetto del 
dibattito pubblico. 
4. Per gli atti amministrativi di competenza di enti 
locali, la sospensione di cui al comma 3 opera nel caso 
in cui l'ente interessato abbia sottoscritto il protocollo 
di cui all'articolo 18 o comunque qualora l'ente decida 
in tal senso. La sospensione è relativa agli atti la cui 
adozione o attuazione può prefi gurare una decisione che 
anticipi o pregiudichi l'esito del dibattito pubblico. 
5. L'Autorità indica gli atti amministrativi che è 
necessario sospendere ai sensi dei commi 3 e 4. 
6. Nel caso in cui il dibattito pubblico intervenga in 
una fase successiva all'adozione di atti inerenti il progetto 
preliminare, ai sensi dell'articolo 7, comma 2, la 
sospensione non concerne gli atti regionali o locali da 
adottarsi entro termini perentori previsti da leggi statali 
ovvero derivanti da obblighi comunitari. 
Art. 10 
Conclusione del dibattito pubblico 


1. Al termine del dibattito pubblico il responsabile 
del dibattito consegna all'Autorità un rapporto che riferisce 
del processo adottato e degli argomenti che sono 
stati sollevati nel corso del dibattito e delle proposte 
conclusive cui ha dato luogo. 
2. L'Autorità verifica il corretto svolgimento del processo 
partecipativo, prende atto del rapporto e lo rende 
pubblico. 
3. Entro tre mesi dalla pubblicazione del rapporto, il 
soggetto proponente dichiara pubblicamente se intende: 
a) rinunciare al progetto o presentarne uno alternativo; 
b) proporre modifiche al progetto, indicando quelle 
che intende realizzare; 
c) continuare a sostenere il medesimo progetto sul 
quale si è svolto il dibattito pubblico, argomentando 
motivatamente le ragioni di tale scelta. 


 

4. L'Autorità assicura, anche mediante la pubblicazione 
sul BURT, adeguata pubblicità al rapporto del 
dibattito pubblico e alle dichiarazioni del comma 3, che 
vengono portati a conoscenza anche dei consigli elettivi 
interessati. 
5. La pubblicazione della dichiarazione di cui al 
comma 3 fa venire meno la sospensione degli adempimenti 
amministrativi regionali o locali relativi al progetto. 
Capo III 


Strumenti 


Sezione I 
Comunicazione 


Art. 11 
Informazione 


1. Al fine di rendere effettivo il diritto alla partecipazione, 
l'Autorità assicura la diffusione tempestiva di 
tutta la documentazione relativa all'iniziativa, progetto o 
intervento oggetto di processo partecipativo predisposta 
dai soggetti coinvolti in tale processo. 
2. L'informazione al pubblico si realizza attraverso 
strumenti telematici, avvisi pubblici, pubblicazioni, 
uffi ci di relazione con il pubblico ed ogni altro adeguato 
strumento di comunicazione. 
Art. 12 
Modifi che alla l.r. 22/2002 


1. Nell'articolo 3, comma 1, della legge regionale 
25 giugno 2002, n. 22 (Norme e interventi in materia di 
informazione e comunicazione. Disciplina del Comitato 
regionale per le comunicazioni.) è aggiunta la seguente 
lettera: 
"g bis) fornire collaborazione ai processi partecipativi 
promossi ai sensi della legge regionale 27 dicembre 
2007, n 69 (Norme sulla promozione della partecipazione 
alla elaborazione delle politiche regionali e locali)". 

Sezione II 
Attività di formazione 


Art. 13 
Formazione 


1. Sentita l'Autorità, la Giunta regionale delibera a 
cadenza periodica le attività di formazione a supporto dei 
processi partecipativi che si articolano in: 
a) corsi di formazione; 
b) materiali di studio, ricerca e documentazione 
metodologica, disponibili anche in via telematica; 

c) progetti specifi ci; 

d) previsione di protocolli o convenzioni con università 
per attività formative. 

2. Nel rispetto delle procedure di contrattazione collettiva 
nazionale e decentrata, l'amministrazione regionale 
programma per i propri dipendenti obiettivi e iniziative 
formative in tema di metodologie partecipative: 
a) nell'ambito delle linee per la formazione e lo sviluppo 
professionale del personale regionale; 
b) coordinate ed integrate con gli interventi previsti 
nei piani e programmi di formazione. 

3. Le attività di formazione sono fi nalizzate alla promozione: 
a) della cultura civica e della partecipazione specialmente 
tra le nuove generazioni; 
b) della cultura della partecipazione all'interno dell'amministrazione 
regionale e locale e la diffusione della 
conoscenza delle tecniche partecipative. 

4. Le attività formative sono dirette agli amministratori 
pubblici e ai dipendenti degli enti locali. 
5. Le attività formative riservano particolare attenzione 
ai giovani e sono dirette a: 
a) associazioni, esperti ed operatori locali; 
b) dirigenti scolastici e insegnanti; 
c) studenti. 

6. Le attività formative possono prevedere iniziative 
o progetti specifici concordati con il Parlamento regionale 
degli studenti. 
Capo IV 
Sostegno regionale ai processi di partecipazione 


Sezione I 
Soggetti e tipologie di sostegno 


Art. 14 
Soggetti e tipologie di sostegno 


1. Possono presentare domanda di sostegno a propri 
progetti partecipativi diversi dal dibattito pubblico sui 
grandi interventi del capo II: 
a) le seguenti percentuali minime di residenti in 
ambiti territoriali di una o più province, comuni, circoscrizioni 
comunali, entro i quali è proposto di svolgere 
il progetto partecipativo, raggiunte anche su iniziativa di 
associazioni e comitati: 

1) il 5 per cento fi no a mille abitanti; 
2) il 3 per cento fi no a cinquemila abitanti; 
3) il 2 per cento fi no a quindicimila abitanti; 
4) l'1 per cento fi no a trentamila abitanti; 
5) lo 0,50 oltre trentamila abitanti. 



 

b) enti locali, singoli e associati, anche con il supporto 
di cittadini, residenti e associazioni; 

c) istituti scolastici, singoli o associati, a seguito di 
deliberazione degli organi collegiali, anche con il supporto 
di cui alla lettera a). 

2. Le domande sono presentate entro: 
a) il 31 marzo per i progetti che hanno inizio dal 10 
maggio; 
b) il 31 luglio per i progetti che hanno inizio dal 10 
ottobre; 
c) il 30 novembre per i progetti che hanno inizio dal 
10 gennaio. 

3. Nei soggetti di cui al comma 1 sono ricompresi i 
cittadini, gli stranieri e gli apolidi regolarmente residenti 
che hanno compiuto sedici anni. 
4. Un'impresa può presentare domanda di sostegno 
ad un processo partecipativo solo su proprie progettazioni 
o interventi che presentino un rilevante impatto di 
natura ambientale, sociale od economica nel territorio 
interessato e con il supporto dei soggetti di cui al comma 
1, lettera a). 
5. I cittadini, stranieri o apolidi di cui al comma 1, 
lettera a) possono presentare domanda di sostegno regionale 
anche per progetti partecipativi su iniziative e progetti 
concernenti aspetti e fasi di determinate politiche 
pubbliche sulle quali lo Stato, la Regione o l'ente locale 
non hanno assunto alcun atto. 
6. Il sostegno dei progetti ammessi dall'Autorità può 
comprendere anche uno soltanto dei seguenti interventi, 
come definiti ai sensi dell'articolo 5, comma 1, lettera d): 
a) sostegno fi nanziario; 
b) supporto metodologico; 
c) assistenza nella comunicazione, anche mediante 


supporti informatici. 

Sezione II 
Requisiti di ammissione e criteri di priorità 


Art. 15 
Requisiti di ammissione 


1. L'Autorità ammette i progetti partecipativi che 
presentano i seguenti requisiti: 
a) l'oggetto del processo partecipativo è defi nito in 
modo preciso; 
b) indicazione della fase del processo decisionale 
relativo all'oggetto del processo partecipativo; 
c) tempi certi di svolgimento, con una durata complessiva 
non superiore a sei mesi, con possibilità di proroga 
per casi motivati ammessi dall'Autorità e per non 
oltre tre mesi; 

d) strumenti e metodologie partecipative congruenti 
con le finalità del processo e del contesto in cui si svolge; 

e) gestione del processo affidata a un soggetto neutrale 
e imparziale o comunque modalità di gestione 
del processo partecipativo che assicurano neutralità e 
imparzialità; 

f) inclusività delle procedure, con particolare attenzione 
alle condizioni che assicurano la piena parità di 
espressione di tutti i punti di vista e di eguaglianza nell'accesso 
ai luoghi e ai momenti di dibattito; 

g) inclusione di gruppi sociali o culturali diversi; 

h) azioni specifiche per diffondere il massimo delle 
informazioni anche tecniche tra tutti i cittadini sia prima 
dell'inizio del processo partecipativo, sia durante e sia 
dopo; 

i) una previsione delle spese del processo partecipativo 
proposto; 

l) indicazione della persona fisica responsabile degli 
adempimenti di cui all'articolo 17, comma 3, lettera b). 

2. Nel caso di progetti partecipativi la cui natura e 
finalità richiedono lo svolgimento in tempi superiori a 
quanto indicato nel comma 1, lettera c), costituisce condizione 
di ammissione l'indicazione precisa dei tempi e 
delle fasi di articolazione del processo proposto. 
3. Le domande dei cittadini e residenti, istituti scolastici 
e imprese sono ammesse se prevedono, oltre ai 
requisiti elencati nel comma 1, la messa a disposizione 
del processo di risorse proprie, anche solo di natura 
organizzativa. 
4. Le domande degli enti locali sono ammesse se 
presentano, oltre ai requisiti elencati nel comma 1, i 
seguenti ulteriori requisiti: 
a) dichiarazione con cui l'ente si impegna a tenere 
conto dei risultati dei processi partecipativi o comunque 
a motivarne il mancato o parziale accoglimento; 

b) adesione al protocollo Regione-enti locali di cui 
all'articolo 18; 

c) accessibilità di tutta la documentazione rilevante 
per il processo partecipativo; 

d) messa a disposizione del processo di risorse proprie, 
fi nanziarie e organizzative; 

e) quando si tratta di strumenti di pianifi cazione 
territoriale e di atti di governo del territorio, il parere 
del garante locale della comunicazione, istituito ai sensi 
dell'articolo 19 della 1/2005. 

Art. 16 
Criteri di priorità 


1. Tra le domande ammesse sulla base dei requisiti 
indicati all'articolo 15, l'Autorità valuta come prioritari 
i progetti che: 
a) prevedono il coinvolgimento di soggetti deboli o 
svantaggiati, compresi i diversamente abili; 


 

b) hanno svolgimento su territori che presentano particolari 
situazioni di disagio sociale o territoriale; 

c) hanno per oggetto opere o interventi che presentano 
un rilevante impatto potenziale sul paesaggio o 
sull'ambiente; 

d) si fanno carico di agevolare, attraverso spazi, tempi 
e luoghi idonei, la partecipazione paritaria di genere; 

e) presentano un migliore rapporto tra i costi complessivi 
del processo e le risorse proprie; 

f) adottano forme innovative di comunicazione e 
di interazione con gli abitanti che consentono a questi 
ultimi di interloquire attivamente nelle diverse fasi del 
processo; 

g) sono sostenuti da un numero consistente di richiedenti, 
oltre la soglia minima dell'articolo 14, comma 1, 
lettera a). 

2. Quando la domanda è presentata da enti locali, 
l'Autorità valuta come prioritari i progetti che, oltre a 
quanto stabilito dal comma 1: 
a) si propongono di dare continuità, stabilità e trasparenza 
ai processi di partecipazione nelle pratiche 
dell'ente locale o che, con i medesimi scopi, costituiscono 
applicazione del regolamento locale sulla partecipazione; 


b) presentano una dimensione integrata e intersettoriale; 


c) sono presentati in forma associata da parte di più 
enti locali; 

d) utilizzano la rete telematica toscana di cui alla 
legge regionale 26 gennaio 2004, n. 1 (Promozione 
dell'amministrazione elettronica e della società dell'informazione 
e della conoscenza nel sistema regionale. 
Disciplina della "Rete telematica regionale Toscana") 
anche mediante i punti di accesso assistito in essa previsti 
ed eventuali forme di interattività telematica con i 
partecipanti; 

e) rendono disponibile in via telematica tutta la 
documentazione rilevante per il processo partecipativo, 
comprese versioni sintetiche e divulgative; 

f) offrono forme di comunicazione, anche in via telematica, 
gratuita e periodica delle attività dell'ente locale 
e sui processi partecipativi in corso; 

g) si propongono di contribuire ad uno sviluppo locale 
equo e rispettoso dell'ambiente, anche proponendo un 
piano di azione locale definito nell'ambito di un processo 
di Agenda 21. 

Sezione III 
Ammissione e modalità di sostegno 


Art. 17 
Ammissione e modalità di sostegno 


1. L'Autorità provvede all'ammissione dei progetti 
partecipativi con atto motivato entro trenta giorni dalla 
presentazione della domanda e ha facoltà di: 

a) condizionare l'accoglimento della domanda a 
modifiche del progetto finalizzate a renderlo più compiutamente 
rispondente ai requisiti di ammissione ed ai 
criteri di priorità; 

b) indicare modalità di svolgimento integrative anche 
riguardo al territorio e agli abitanti da coinvolgere, con 
eventuale necessità di integrare il numero delle fi rme; 

c) richiedere il coordinamento di progetti simili o 
analoghi indicandone le modalità; 

d) differenziare o combinare le diverse tipologie di 
sostegno regionale, tenendo conto delle richieste. 

2. Quando esamina progetti proposti da cittadini, 
residenti, istituti scolastici, imprese ovvero da enti locali 
nel caso in cui i risultati del processo partecipativo concernono 
competenze di altri enti, l'Autorità tiene conto 
del parere dell'amministrazione competente e ne accerta 
la disponibilità a considerare i risultati dei processi 
partecipativi o, in alternativa, a motivarne il mancato o 
parziale accoglimento. 
3. Il sostegno ai progetti ammessi è: 
a) rateizzato, anche con una quota di anticipo; 
b) subordinato alla presentazione: 
1) dei rapporti periodici e finali del processo partecipativo; 


2) della documentazione analitica dei costi; 

c) sospeso, sino alla avvenuta regolarizzazione, nei 

modi e termini defi niti in sede di ammissione, dei requisiti 
e degli elementi costitutivi dei criteri di priorità; 
d) soggetto a decadenza e ripetizione in caso di inosservanza 
insanabile delle condizioni di ammissione. 

Capo V 
Protocollo fra Regione ed enti locali 


Art. 18 
Protocollo fra Regione ed enti locali 


1. La Giunta regionale promuove un protocollo di 
intesa tra enti locali e Regione, aperto a sottoscrizioni 
anche successive. 
2. La sottoscrizione del protocollo comporta per gli 
enti aderenti la condivisione dei principi della presente 
legge, l'accettazione volontaria delle procedure in essa 
previste, la sospensione dell'adozione o dell'attuazione 
degli atti amministrativi di propria competenza la cui 
adozione o attuazione può prefi gurare una decisione che 
anticipi o pregiudichi l'esito del dibattito pubblico o 
degli altri processi di partecipazione. 
3. Il protocollo può prevedere forme di sostegno 
regionale anche al di fuori di processi specifi ci di 

 

partecipazione ammessi a sostegno regionale, per ciò 
che concerne logistica, tecnologie dell'informazione e 
formazione professionale, privilegiando quegli enti che 
danno stabilità alle pratiche partecipative; l'adozione 
di un regolamento sulla partecipazione è indice di tale 
stabilità. 

Capo VI 
Partecipazione all'attività normativa della Giunta 
e alla programmazione regionale 


Sezione I 
Partecipazione all'attività normativa della 
Giunta regionale 


Art. 19 
Partecipazione all'attività normativa della 
Giunta regionale 


1. La Giunta regionale, attraverso le modalità e gli 
strumenti di cui all'articolo 11 e per acquisire ogni utile 
contributo della società toscana, favorisce la più ampia 
conoscenza: 
a) dei propri atti di programmazione normativa; 

b) del quadro conoscitivo di fatto e di diritto inerente 
le proposte di legge di propria iniziativa e i regolamenti 
di propria competenza. 

Sezione II 
Partecipazione alle attività di 
programmazione regionale 


Art. 20 
Modifi che alla l.r. 49/1999 


1. Dopo il comma 2 dell'articolo 10 della legge 
regionale 11 agosto 1999, n. 49 (Norme in materia 
di programmazione regionale), è inserito il seguente 
comma: 
"2 bis. I piani e programmi regionali specifi cano la 
quota delle risorse disponibili destinata allo svolgimento 
dei processi partecipativi determinata in misura adeguata 
a garantire il loro efficace svolgimento; la partecipazione 
sui piani e programmi regionali è promossa esclusivamente 
dalla Giunta regionale.". 

2. Nel comma 2 dell'articolo 16 della l.r. 49/1999 
dopo le parola "ambiente" sono aggiunte le seguenti 
parole: "e della legge regionale 27 dicembre 2007, n. 
69 (Norme sulla promozione della partecipazione alla 
elaborazione delle politiche regionali e locali)". 
3. Dopo il comma 1 dell'articolo 16 bis della l.r. 
49/1999 è aggiunto il seguente comma: 
"1 bis. Il NURV valida le procedure di partecipazione 
promosse esclusivamente dalla Giunta regionale, anche 

sulla base delle condizioni e dei criteri di cui agli articoli 
15 e 16 della l.r. 69/2007". 

Capo VII 
Coordinamento e modifi che a leggi regionali 


Art. 21 
Coordinamento con la l.r. 1/2005 in materia di territorio 

1. La partecipazione alla formazione, alla valutazione 
e alla messa in opera degli strumenti della pianifi cazione 
territoriale e degli atti di governo del territorio di cui agli 
articoli 9 e 10 della l.r. 1/2005 avviene secondo i principi 
e mediante gli istituti e le modalità previsti dalla medesima 
l.r. 1/2005 e dai relativi regolamenti attuativi. 
2. Gli enti locali possono promuovere le forme partecipative 
di cui alla presente legge nella fase di elaborazione 
degli strumenti della pianifi cazione territoriale 
e degli atti di governo del territorio e precedentemente 
alla loro adozione, in riferimento sia ai profi li statutari 
sia strategici. 
3. Nell'attuazione del piano di indirizzo territoriale di 
cui all'articolo 48 della l.r. 1/2005, il garante della comunicazione 
istituito dalla Regione assume iniziative per 
promuovere e assicurare la più efficace attuazione delle 
modalità partecipative previste dalla normativa regionale 
per il governo del territorio e la verifica periodica della 
loro funzionalità. 
Art. 22 
Modifi che alla l.r. 40/2005 in materia di sanità 

1. Dopo la lettera f) del comma 1 dell'articolo 3 della 
legge regionale 24 febbraio 2005, n. 40 (Disciplina del 
servizio sanitario regionale), da ultimo modifi cata dalla 
l.r. 22 dicembre 2006, n. 64, è aggiunta la seguente lettera: 
"f bis) intervento mediante processi partecipativi 
ai sensi della legge regionale 27 dicembre 2007, n. 69 
(Norme sulla promozione della partecipazione alla elaborazione 
delle politiche regionali e locali)". 

Art. 23 
Modifi che alla l.r. 41/2005 in materia sociale 


1. Nella lettera i) del comma 1 dell'articolo 3 della 
legge regionale 24 febbraio 2005, n. 41 (Sistema integrato 
di interventi e servizi per la tutela dei diritti di 
cittadinanza sociale) sono aggiunte, in fondo, le seguenti 
parole: "anche mediante processi partecipativi ai sensi 
della legge regionale 27 dicembre 2007, n. 69 (Norme 
sulla promozione della partecipazione alla elaborazione 
delle politiche regionali e locali)". 

 

Art. 24 
Modifi che alla l.r. 25/1998 in materia di rifi uti 


1. Nel comma 4 dell'articolo 1 della legge 18 maggio 
1998, n. 25 (Norme per la gestione dei rifiuti e la bonifica 
dei siti inquinati), e successive modifi cazioni, dopo 
le parole "gestione dei rifiuti" sono aggiunte le seguenti 
parole: "e la sostiene anche mediante processi partecipativi 
ai sensi della legge regionale 27 dicembre 2007, 
n. 69 (Norme sulla promozione della partecipazione alla 
elaborazione delle politiche regionali e locali)". 
Art. 25 
Modifi che alla l.r. 1/2004 in materia di rete telematica 

1. Nella lettera b) del comma 1 dell'articolo 1 della 
l.r 1/2004 sono aggiunte, in fondo, le seguenti parole: "e 
partecipativa." . 
2. Nell'articolo 16, comma 1 della l.r. 1/2004, dopo 
la parola "regionale" sono aggiunte le seguenti parole: "e 
promuovere la partecipazione di cittadini". 
3. Nell'articolo 16, dopo il comma 2 della l.r. 1/2004, 
è inserito il seguente comma: 
"2 bis). Il Comitato strategico individua a far parte 
dell'Osservatorio anche un esperto di riconosciuta competenza 
nell'uso della rete a fi ni partecipativi". 

4. Nella lettera b) del comma 1 dell'articolo 17 della 
l.r. 1/2004, sono aggiunte, in fondo, le seguenti parole: ", 
dell'uso della rete a fi ni partecipativi." 
Capo VIII 
Norme fi nali 


Art. 26 
Durata della legge 


1. La presente legge è abrogata il 31 dicembre 2012, 
fatta salva la conclusione dei processi partecipativi già 
iniziati a quella data. 
2. Nei primi tre mesi del 2012, la Giunta regionale 
promuove e svolge insieme al Consiglio regionale percorsi 
partecipativi per valutare: 
a) l'efficacia, la diffusione e il rendimento dei processi 
partecipativi promossi ai sensi della presente legge; 
b) l'opportunità di conferma o di modifica della presente 
legge. 

Art. 27 
Dibattito pubblico sui grandi interventi 
e referendum consultivo 


1. L'indizione del referendum consultivo su un grande 
intervento, ai sensi della legge regionale 23 novembre 
2007, n. 62 (Disciplina dei referendum regionali previsti 
dalla Costituzione e dallo Statuto) determina l'inammissibilità 
del dibattito pubblico sullo stesso oggetto, fermo 
restando quanto disposto dall' articolo 46, comma 1, 
lettera c) della stessa legge. 

Art. 28 
Processi partecipativi ed elezioni 


1. Il dibattito pubblico di cui al capo II non può 
svolgersi nei sei mesi antecedenti lo scioglimento del 
Consiglio regionale. In caso di scioglimento anticipato il 
divieto opera dal giorno del decreto di scioglimento, con 
sospensione delle procedure in corso. 
Art. 29 
Norma transitoria 


1. Negli anni 2008 e 2009 il dibattito pubblico previsto 
dal capo II può essere organizzato anche per progetti 
di grandi interventi non più in fase di progettazione preliminare, 
ad esclusione degli interventi di cui sia stato già 
approvato il progetto defi nitivo. 
2. L'apertura del dibattito pubblico di cui al comma 1 
non sospende alcun adempimento amministrativo. 
3. Le procedure previste dalla presente legge si applicano 
ai piani e programmi il cui procedimento di elaborazione 
ai sensi dell'articolo 10 della l.r. 49/1999 sia 
avviato alla data di entrata in vigore della presente legge 
e che non abbiano ancora svolto i processi partecipativi 
previsti dalla l.r. 49/1999. 
Art. 30 
Norma fi nanziaria 


1. Ai fini del finanziamento della presente legge è 
autorizzata la spesa di euro 1.000.000 per ciascuno degli 
anni 2008 e 2009 cui si fa fronte, quanto agli adempimenti 
di cui all'articolo 13, mediante gli stanziamenti 
della UPB 131 "attività di carattere istituzionale-spese 
correnti" e quanto ai restanti adempimenti mediante gli 
stanziamenti della UPB 134 "funzionamento del Consiglio 
regionale" del bilancio pluriennale a legislazione 
vigente 2007-2009, annualità 2008 e 2009. 
2. Ai fi ni della copertura degli oneri di cui al comma 
1, al bilancio pluriennale 2007-2009, annualità 2008 e 
2009, è apportata la seguente variazione, per sola competenza: 
anno 2008: 
a) in diminuzione UPB 741 "fondi-spese correnti" 
euro 1.000.000; 


 

b) in aumento UPB 131 "attività di carattere istituzionale-
spese correnti" euro 300.000; 

c) in aumento UPB 134 "funzionamento del Consiglio 
regionale" euro 700.000 

anno 2009: 

a) in diminuzione UPB 741 "fondi-spese correnti" 
euro 1.000.000; 

b) in aumento UPB 131 "attività di carattere istituzionale-
spese correnti" euro 300.000; 

c) in aumento UPB 134 "funzionamento del Consiglio 
regionale" euro 700.000. 

3. Per gli anni 2010, 2011 e 2012 provvede la legge 
di bilancio. 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 27 dicembre 2007 

La presente legge è stata approvata dal Consiglio Regionale 
nella seduta del 19.12.2007. 


