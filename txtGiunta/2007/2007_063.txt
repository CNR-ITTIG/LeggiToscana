LEGGE REGIONALE 7 dicembre 2007, n. 63
Modifi che alla legge regionale 31 maggio 2004, n.
28 (Disciplina delle attività di estetica e di tatuaggio
e piercing).
Il Consiglio Regionale ha approvato

Il Presidente della Giunta promulga

la seguente legge:
Art. 1
Modifi che all'articolo 4 della l.r. 28/2004
1. Dopo il comma 2 dell'articolo 4 della legge regionale
31 maggio 2004, n. 28 (Disciplina delle attività di
estetica e di tatuaggio e piercing), è inserito il seguente:
"2 bis. L'esecuzione di piercing al padiglione auricolare
ai minori di anni quattordici non può avvenire senza
il consenso informato reso personalmente dai genitori
o dal tutore, espresso secondo le modalità indicate dal
regolamento di cui all'articolo 5 comma 1.".
Art. 2
Modifi che all'articolo 12 della l.r. 28/2004
1. Dopo il comma 6 dell'articolo 12 della l.r. 28/2004
è inserito il seguente:
"6 bis. Chiunque esegua piercing al padiglione
auricolare ai minori di anni quattordici in assenza del
consenso di cui all'articolo 4, comma 2 bis, è punito con
la sanzione amministrativa del pagamento al comune,
sede dell'attività, di una somma da euro 2.000,00 ad euro
10.000,00.".
La presente legge è pubblicata sul Bollettino Uffi ciale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
MARTINI
Firenze, 7 dicembre 2007
La presente legge è stata approvata dal Consiglio Regionale
nella seduta del 05.12.2007.
