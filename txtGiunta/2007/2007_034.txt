LEGGE REGIONALE N. 34 DEL 05-06-2007
REGIONE TOSCANA
Modifiche alla legge regionale 7 febbraio 2005, n. 28 (Codice del
commercio. Testo unico in materia di commercio in sede fissa, su
aree pubbliche, somministrazione di alimenti e bevande, vendita di
stampa quotidiana e periodica e distribuzione di carburanti).
Fonte: BOLLETTINO UFFICIALE DELLA REGIONE TOSCANA
N. 17
del 13 giugno 2007
Il Consiglio Regionale ha approvato
Il Presidente della Giunta
promulga

la seguente legge:

              
                

              
            

ARTICOLO 1

Modifiche all'articolo 2 della legge regionale 7 febbraio 2005, n. 28 (Codice 
del Commercio. Testo unico in materia di commercio in sede fissa, su aree 
pubbliche, somministrazione di alimenti e bevande, vendita di stampa 
quotidiana e periodica e distribuzione di carburanti)

1. Dopo la lettera a) del comma 2 dell'articolo 2 della l.r. 28/2005 è 
inserita la seguente:
"a bis) la semplificazione delle procedure relative agli adempimenti 
amministrativi afferenti l'esercizio delle attività commerciali;".

              
                

              
            

ARTICOLO 2

Modifiche all'articolo 4 della l.r. 28/2005

1. Il comma 2 dell'articolo 4 della l.r. 28/2005 è sostituito dal 
seguente:
"2.  Le prescrizioni di cui al comma 1 sono finalizzate:
a) all'individuazione delle aree da ritenersi sature rispetto alla 
possibilità di localizzarvi nuovi insediamenti. Tali aree sono definite in 
particolare in relazione alle condizioni di sostenibilità infrastrutturale, 
logistica e di mobilità relative a specifici ambiti territoriali;
b) all'individuazione delle aree di localizzazione delle medie e delle 
grandi strutture di vendita, tenendo anche conto degli effetti d'ambito 
sovracomunale e di fenomeni di addensamento di esercizi che producano impatti 
equivalenti a quelli delle grandi strutture di vendita.".

              
                

              
            

ARTICOLO 3

Modifiche all'articolo 13 della l.r. 28/2005

1. La lettera a) del comma 1 dell'articolo 13 della l.r. 28/2005 è 
sostituita dalla seguente:
"a) coloro che sono stati dichiarati falliti, fino alla chiusura del 
fallimento nei modi di legge, anche se intervenuta prima dell'entrata in 
vigore del decreto legislativo 9 gennaio 2006, n. 5 (Riforma organica della 
disciplina delle procedure concorsuali a norma dell'articolo 1, comma 5 della 
l. 14 maggio 2005, n. 80);".

              
                

              
            

ARTICOLO 4

Sostituzione dell'articolo 14 della l.r. 28/2005

1. L'articolo 14 della l.r. 28/2005 è sostituito dal seguente:
"Art. 14
Requisiti professionali

1. L'esercizio, in qualsiasi forma, di un'attività commerciale relativa 
al settore merceologico alimentare ovvero alla somministrazione di alimenti e 
bevande, anche se effettuata nei confronti di una cerchia determinata di 
persone, è consentito a chi è in possesso di uno dei seguenti requisiti 
professionali:
a) relativamente all'esercizio dell'attività di vendita nel settore 
alimentare:
1) avere frequentato con esito positivo un corso di formazione 
professionale per il commercio relativo al settore merceologico alimentare, 
come disciplinato dalla vigente normativa delle regioni e delle Province 
autonome di Trento e Bolzano;
2) essere in possesso di un diploma di istituto di istruzione secondaria 
di secondo grado o di laurea aventi un indirizzo attinente alle materia 
dell'alimentazione o della somministrazione;
3) avere esercitato in proprio, per almeno due anni nell'ultimo 
quinquennio, l'attività di vendita all'ingrosso o al dettaglio di prodotti 
alimentari, o avere prestato la propria opera, per almeno due anni nell'ultimo 
quinquennio, presso imprese esercenti l'attività nel settore alimentare, in 
qualità di dipendente qualificato addetto alla vendita, alla preparazione o 
all'amministrazione o in qualità di socio lavoratore di cooperativa o, se 
trattasi di coniuge, parente o affine, entro il terzo grado dell'imprenditore, 
in qualità di coadiutore familiare, comprovata dall'iscrizione all'Istituto 
nazionale per la previdenza sociale (INPS);
4) essere stato iscritto al registro esercenti il commercio (REC) di cui 
alla legge 11 giugno 1971, n. 426 (Disciplina del commercio), per uno dei 
gruppi merceologici individuati dalle lettere a), b) e c) dell'articolo 12, 
comma 2, del d.m. 375/1988, salvo cancellazione dal medesimo registro, 
volontaria o per perdita dei requisiti;
b) relativamente all'esercizio dell'attività di somministrazione:
1) avere frequentato con esito positivo un corso di formazione 
professionale relativo alla somministrazione di alimenti e bevande, come 
disciplinato dalla vigente normativa delle regioni e delle Province autonome 
di Trento e Bolzano;
2) essere in possesso di un diploma di istituto di istruzione secondaria 
di secondo grado o di laurea aventi un indirizzo attinente alle materia 
dell'alimentazione o della somministrazione;
3) avere esercitato in proprio, per almeno due anni nell'ultimo 
quinquennio, l'attività di somministrazione di alimenti e bevande o avere 
prestato la propria opera, per almeno due anni nell'ultimo quinquennio, presso 
imprese esercenti l'attività nel settore della somministrazione di alimenti e 
bevande, in qualità di dipendente qualificato addetto alla somministrazione, 
alla preparazione o all'amministrazione o in qualità di socio lavoratore di 
cooperativa o, se trattasi di coniuge, parente o affine, entro il terzo grado 
dell'imprenditore, in qualità di coadiutore familiare, comprovata 
dall'iscrizione all'INPS;
4) essere stato iscritto al REC di cui alla l. 426/1971, per attività di 
somministrazione al pubblico di alimenti e bevande o alla sezione speciale del 
medesimo registro per la gestione di impresa turistica, salvo cancellazione 
dal medesimo registro, volontaria o per perdita dei requisiti.
2. Il requisito di cui al comma 1, lettera a) numero 1), e lettera b) 
numero 1) è riconosciuto anche a chi abbia superato l'esame di idoneità o 
frequentato con esito positivo il corso per l'iscrizione al REC di cui alla l. 
426/1971, anche se non seguito dall'iscrizione al registro.
3. Il requisito di cui al comma 1, lettera a) numero 3) e lettera b) 
numero 3) è riconosciuto anche al cittadino italiano che abbia svolto 
all'estero, rispettivamente, l'attività commerciale o l'attività di 
somministrazione, purchè adeguatamente comprovata.
4. Ai cittadini degli stati membri dell'Unione europea ed alle società 
costituite in conformità alla legislazione di uno stato membro dell'Unione 
europea ed aventi la sede sociale, l'amministrazione centrale o il centro di 
attività principale all'interno dell'Unione europea si applica quanto previsto 
dal decreto legislativo 20 settembre 2002, n. 229 (Attuazione della direttiva 
1999/42/CE che istituisce un meccanismo di riconoscimento delle qualifiche per 
le attività professionali disciplinate dalle direttive di liberalizzazione e 
dalle direttive recanti misure transitorie e che completa il sistema generale 
di riconoscimento delle qualifiche).
5. Ai cittadini ed alle società di stati non appartenenti all'Unione 
europea si applicano le normative nazionali e internazionali in materia di 
riconoscimento di titoli di studio.
6. Ove l'attività di commercio relativa al settore merceologico 
alimentare ovvero della somministrazione di alimenti e bevande sia svolta da 
società, associazioni o organismi collettivi, il possesso dei requisiti di cui 
al comma 1 è richiesto con riferimento al legale rappresentante o ad altra 
persona specificamente preposta all'attività commerciale.  
7. I requisiti professionali di cui al presente articolo sono 
riconosciuti ai soggetti residenti in altre regioni italiane o nelle province 
autonome di Trento e Bolzano, purché in possesso dei requisiti richiesti dalla 
regione o provincia autonoma di residenza.
8. Le disposizioni di cui al comma 1, lettera b) non si applicano ai 
circoli privati di cui al decreto del Presidente della Repubblica 4 aprile 
2001, n. 235 (Regolamento recante semplificazione del procedimento per il 
rilascio dell'autorizzazione alla somministrazione di alimenti e bevande da 
parte dei circoli privati), salvo il caso in cui l'attività di 
somministrazione sia affidata in gestione a terzi.
9. Con il regolamento di cui all'articolo 3, la Regione definisce:
a) le modalità di organizzazione, la durata e le materie dei corsi 
professionali di cui al comma 1, lettera a), numero 1) e lettera b), numero 
1), garantendone l'effettuazione anche tramite rapporti convenzionali con 
soggetti idonei. A tale fine, sono considerate in via prioritaria le camere di 
commercio, le organizzazioni imprenditoriali del commercio più rappresentative 
e gli enti da queste costituiti; 
b) le modalità di organizzazione, la durata e le materie, oggetto di 
corsi di aggiornamento finalizzati ad elevare il livello professionale o 
riqualificare gli operatori in attività, prevedendo forme di incentivazione 
per la partecipazione ai corsi da parte degli operatori delle piccole e medie 
imprese del settore commerciale;
c) i titoli di studio di cui al comma 1, lettera a), numero 2) e comma 1, 
lettera b), numero 2.".

              
                

              
            

ARTICOLO 5

Sostituzione dell'articolo 16 della l.r. 28/2005

1. L'articolo 16 della l.r. 28/2005 è sostituito dal seguente:
"Art. 16
Commercio al dettaglio negli esercizi di vicinato

1. L'apertura, il trasferimento di sede e l'ampliamento della superficie 
di vendita fino ai limiti di cui all'articolo 15, comma 1, lettera d) e la 
modifica di settore merceologico di un esercizio di vicinato sono soggetti a 
previa dichiarazione di inizio di attività, ai sensi della normativa vigente, 
al comune competente per territorio e possono essere effettuati dalla data di 
ricevimento della dichiarazione. 
2. L'attività di vendita è esercitata nel rispetto delle vigenti norme in 
materia igienico-sanitaria, di edilizia, di urbanistica, di sicurezza e di 
destinazione d'uso dei locali.
3. L'attività di vendita di prodotti alimentari negli esercizi di 
vicinato è soggetta al rispetto delle disposizione previste dal decreto del 
Presidente della Giunta regionale 1 agosto 2006, n. 40/R (Regolamento di 
attuazione del regolamento (CE) n. 852/2004 del Parlamento europeo e del 
Consiglio del 29 aprile 2004 sull'igiene dei prodotti alimentari e del 
regolamento (CE) n. 853/2004 del Parlamento europeo e del Consiglio del 29 
aprile 2004 che stabilisce norme specifiche in materia di igiene per gli 
alimenti di origine animale).
4. Negli esercizi di vicinato abilitati alla vendita dei prodotti alimentari è 
consentito il consumo immediato dei medesimi prodotti, utilizzando i locali e 
gli arredi dell'azienda con esclusione del servizio assistito di 
somministrazione e con l'osservanza delle norme vigenti in materia igienico-
sanitaria. 
5. Ai fini di cui al comma 4 per locali dell'esercizio si intendono i locali e 
le aree individuati nella dichiarazione di inizio di attività di cui al comma 
1.".

              
                

              
            

ARTICOLO 6

Modifiche all'articolo 17 della l.r. 28/2005

1. Il comma 3 dell'articolo 17 della l.r. 28/2005 è sostituito dal 
seguente:
"3. Il comune stabilisce il termine, comunque non superiore ai novanta giorni 
dalla data di ricevimento, entro il quale le domande di autorizzazione devono 
ritenersi accolte qualora non venga comunicato il provvedimento di diniego 
nonché la correlazione dei procedimenti di rilascio del titolo abilitativo 
edilizio inerente l'immobile e dell'autorizzazione di cui al comma 1, 
prevedendone la contestualità.".
2. Il comma 4 dell'articolo 17 della l.r. 28/2005 è sostituito dal 
seguente:
"4. L'attività di vendita è esercitata nel rispetto delle vigenti norme in 
materia igienico-sanitaria, di edilizia, di urbanistica, di sicurezza e di 
destinazione d'uso dei locali.".
3. Dopo il comma 4 dell'articolo 17 della l.r. 28/2005 è aggiunto il 
seguente:
"4 bis. L'attività di vendita di prodotti alimentari è soggetta al rispetto 
delle disposizioni previste dal d.p.g.r. 40/R/2006.".

              
                

              
            

ARTICOLO 7

Sostituzione dell'articolo 18 della l.r. 28/2005

1. L'articolo 18 della l.r. 28/2005 è sostituito dal seguente:
"Art. 18
Commercio al dettaglio nelle grandi strutture di vendita
1. L'apertura, il trasferimento di sede, l'ampliamento della superficie e 
la modifica, quantitativa o qualitativa, di settore merceologico di una grande 
struttura di vendita sono soggetti ad autorizzazione rilasciata dal comune 
competente per territorio secondo le procedure di cui al presente articolo. 
2. La domanda di rilascio dell'autorizzazione è esaminata da una 
conferenza di servizi indetta dal comune e composta da un rappresentante della 
Regione, un rappresentante della provincia e un rappresentante del comune. 
3. La conferenza di servizi di cui al comma 2 decide in base alla 
conformità dell'insediamento al regolamento urbanistico di cui all'articolo 55 
della l.r. 1/2005 ovvero agli strumenti urbanistici di cui alla legge 17 
agosto 1942, n. 1150 (Legge urbanistica) ancora vigenti, ed alle disposizioni 
contenute nel regolamento di cui all'articolo 3.
4. Alle riunioni della conferenza di servizi, svolte in seduta pubblica, 
partecipano a titolo consultivo rappresentanti dei comuni contermini, delle 
organizzazioni imprenditoriali del commercio, delle organizzazioni sindacali 
dei lavoratori, delle associazioni dei consumatori e delle altre parti sociali 
interessate individuate dal comune, maggiormente rappresentative in relazione 
al bacino d'utenza interessato dall'insediamento. Ove il bacino d'utenza 
riguardi anche parte del territorio di altra regione confinante, la conferenza 
dei servizi richiede alla stessa un parere non vincolante.
5. Le deliberazioni della conferenza di servizi sono adottate a 
maggioranza dei componenti entro novanta giorni dallo svolgimento della prima 
riunione. Il rilascio dell'autorizzazione è subordinato al parere favorevole 
del rappresentante della Regione. 
6. La domanda si intende accolta qualora, entro centoventi giorni dalla 
data della prima riunione della conferenza di servizi, non sia stato 
comunicato al richiedente il provvedimento di diniego.
7. In caso di parere positivo della conferenza di servizi, il comune 
provvede al rilascio dell'autorizzazione entro trenta giorni dallo svolgimento 
della conferenza stessa; entro lo stesso termine, in caso di parere negativo, 
il comune provvede a comunicare al richiedente il motivato diniego. La domanda 
si intende accolta qualora, decorsi trenta giorni dal parere positivo espresso 
dalla conferenza di servizi, il comune non abbia provveduto al rilascio 
dell'autorizzazione.
8. Il comune definisce la correlazione dei procedimenti di rilascio del 
titolo abilitativo edilizio inerente l'immobile e dell'autorizzazione  di cui 
al comma 1,  prevedendone la contestualità.
9. L'attività di vendita è esercitata nel rispetto delle vigenti norme in 
materia igienico-sanitaria, di edilizia, di urbanistica, di sicurezza e di 
destinazione d'uso dei locali.
10. L'attività di vendita di prodotti alimentari è soggetta al rispetto 
delle disposizioni previste dal d.p.g.r. 40/R/2006.".

              
                

              
            

ARTICOLO 8

Inserimento dell'articolo 18 bis nella l.r. 28/2005

1. Dopo l'articolo 18 della l.r. 28/2005 è inserito il seguente:
"Art. 18 bis
Vendita al pubblico di alcune tipologie di farmaci

1. Gli esercizi commerciali di cui agli articoli 16, 17 e 18 e gli empori 
polifunzionali di cui all'articolo 20, che effettuano attività di vendita al 
pubblico dei farmaci da banco o di automedicazione ai sensi dell'articolo 5 
del decreto legge 4 luglio 2006, n. 223 (Disposizioni urgenti per il rilancio 
economico e sociale, per il contenimento e la razionalizzazione della spesa 
pubblica, nonché interventi in materia di entrate e di contrasto all'evasione 
fiscale), convertito in legge con modificazioni dall'articolo 1 della legge 4 
agosto 2006, n. 248, inviano copia della comunicazione di cui al comma 1 
dell'articolo 5 del d.l. 223/2006 anche al comune e all'azienda unità 
sanitaria locale (USL) competenti per territorio.".

              
                

              
            

ARTICOLO 9

Modifiche all'articolo 19 della l.r. 28/2005

1. Il comma 4 dell'articolo 19 della l.r. 28/2005 è sostituito dal 
seguente:
"4. Le medie e le grandi strutture di vendita presenti all'interno del centro 
commerciale sono autorizzate con autonomi atti contestuali o successivi; gli 
esercizi di vicinato sono soggetti alla dichiarazione di inizio di attività di 
cui all'articolo 16, comma 1.".

              
                

              
            

ARTICOLO 10

Sostituzione dell'articolo 22 della l.r. 28/2005

1. L'articolo 22 della l.r. 28/2005 è sostituito dal seguente:
"Art. 22
Regolamento regionale
1. Con il regolamento di cui all'articolo 3 la Regione stabilisce, in 
particolare:
a) il contenuto della dichiarazione di inizio di attività di cui 
all'articolo 16, comma 1;
b) il contenuto della domanda di autorizzazione di cui agli articoli 17, 
comma 1 e 18, comma 1;
c) le norme sul procedimento per il rilascio dell'autorizzazione alle 
grandi strutture di vendita; 
d) le condizioni ed i criteri di priorità per il rilascio 
dell'autorizzazione di cui all'articolo 18, comma 1;
e) le aree commerciali metropolitane e i bacini omogenei  di utenza; 
f) la superficie di vendita massima delle medie e delle grandi strutture 
di vendita, anche in riferimento alle caratteristiche delle diverse zone del 
territorio regionale;
g) gli indirizzi per la programmazione delle medie e delle grandi 
strutture di vendita, privilegiando la riqualificazione degli esercizi già 
operanti e le iniziative di operatori commerciali associati, tenendo conto 
degli eventuali fenomeni di saturazione degli insediamenti di cui all'articolo 
4, comma 2, lettera a); 
h) i casi in cui l'autorizzazione all'ampliamento di una media o di una 
grande struttura di vendita è dovuta, in relazione a processi di 
riqualificazione di strutture già operanti;
i) gli elementi di qualità e di prestazione delle grandi strutture di 
vendita, con particolare riguardo all'inserimento all'interno delle stesse di 
sistemi informativi per la promozione delle produzioni tipiche nonché della 
promozione della fruizione delle risorse ambientali e turistiche del 
territorio;
j) i criteri per l'apertura degli esercizi commerciali specializzati 
nella vendita esclusiva di merci ingombranti ed a consegna differita;
k) le modalità per l'attuazione della concertazione locale prevista nella 
presente legge;
l) il contenuto della dichiarazione di inizio di attività di cui 
all'articolo 63;
m) il contenuto della comunicazione di cui all'articolo 92, comma 2.".

              
                

              
            

ARTICOLO 11

Modifiche all'articolo 24 della l.r. 28/2005

1. Dopo il comma 2 dell'articolo 24 della l.r. 28/2005 è aggiunto il 
seguente:
"2 bis. L'autorizzazione per l'esercizio di un punto vendita non esclusivo non 
può essere ceduta separatamente dai titoli abilitativi per l'esercizio delle 
attività di cui al comma 1.".

              
                

              
            

ARTICOLO 12

Modifiche all'articolo 25 della l.r. 28/2005

1. Il comma 4 dell'articolo 25 della l.r. 28/2005 è sostituito dal 
seguente:
"4. L'autorizzazione per punti esclusivi e non esclusivi è rilasciata nel 
rispetto della programmazione comunale di cui all'articolo 28.".
2. Dopo il comma 4 dell'articolo 25 della l.r. 28/2005 è inserito il seguente:
"4 bis. La vendita di caramelle, confetti, cioccolatini, gomme da masticare e 
simili, nei punti vendita esclusivi e non esclusivi è consentita senza il 
possesso dei requisiti di cui all'articolo 14, comma 1, lettera a).".

              
                

              
            

ARTICOLO 13

Sostituzione dell'articolo 26 della l.r. 28/2005

1. L'articolo 26 della l.r. 28/2005 è sostituito dal seguente:
"Art. 26
Esenzione dall'autorizzazione
1. Non è soggetta ad autorizzazione: 
a) la vendita nelle sedi di partiti, enti, chiese, comunità religiose, 
sindacati, associazioni, di pertinenti pubblicazioni specializzate;
b) la vendita in forma ambulante di quotidiani e periodici di partito, 
sindacali e religiosi  che ricorrano all'opera di volontari a scopo di 
propaganda politica, sindacale e religiosa;
c) la vendita, nelle sedi di società editrici e delle loro redazioni 
distaccate, dei quotidiani e periodici da esse editi;
d) la vendita di pubblicazioni specializzate non distribuite nei punti 
vendita di cui al presente capo;
e) la consegna porta a porta e la vendita in forma ambulante da parte 
degli editori, distributori ed edicolanti;
f) la vendita di quotidiani e periodici nelle strutture turistico-
ricettive, ove questa costituisca un servizio ai clienti;
g) la vendita di quotidiani e periodici all'interno di strutture 
pubbliche o private, l'accesso alle quali sia riservato esclusivamente a 
determinate categorie di soggetti e sia regolamentato con qualsiasi modalità;
h) la vendita di quotidiani e periodici negli empori polifunzionali di 
cui all'articolo 20.
2. Le attività di cui al comma 1 sono soggette a comunicazione al comune 
competente per territorio.".

              
                

              
            

ARTICOLO 14

Sostituzione dell'articolo 27 della l.r. 28/2005

1. L'articolo 27 della l.r. 28/2005 è sostituito dal seguente:
"Art. 27
Indirizzi regionali

1. Per la definizione della programmazione di cui all'articolo 28 il 
comune tiene conto dei seguenti indirizzi:
a) articolazione equilibrata del sistema di vendita, con particolare 
attenzione all'adeguatezza della rete rispetto ad andamenti demografici, 
dinamiche dei consumi e flussi turistici;
b) qualificazione, sviluppo e migliore funzionalità della rete di vendita 
in funzione del miglioramento del servizio da rendere al consumatore; 
c) incremento della distribuzione nelle zone carenti di servizio, con 
particolare attenzione ai centri minori ed alle aree montane e rurali;
d) salvaguardia dei livelli quantitativi e qualitativi di occupazione del 
settore;
e) sviluppo di nuove funzioni della rete di vendita, al fine della 
promozione turistica e culturale del territorio; 
f) esistenza di progetti di qualificazione e valorizzazione dei luoghi 
del commercio di cui al capo XIII.".

              
                

              
            

ARTICOLO 15

Sostituzione dell'articolo 28 della l.r. 28/2005

1. L'articolo 28 della l.r. 28/2005 è sostituito dal seguente:
"Art. 28
Programmazione comunale
1. Il comune, sulla base degli indirizzi di cui all'articolo 27 e previa 
concertazione con le organizzazioni del commercio, turismo e servizi, le 
organizzazioni sindacali dei lavoratori del settore e le associazioni dei 
consumatori, maggiormente rappresentative, definisce la programmazione per il 
rilascio di nuove autorizzazioni per punti esclusivi e non esclusivi.
2. In mancanza della programmazione comunale, qualora nel territorio del 
comune o in una frazione di esso non esistano punti vendita, l'autorizzazione 
può essere rilasciata anche ad esercizi commerciali diversi da quelli previsti 
all'articolo 24.".

              
                

              
            

ARTICOLO 16

Modifiche all'articolo 29 della l.r. 28/2005

1. La lettera c) del comma 1 dell'articolo 29 della l.r. 28/2005 è 
sostituita dalla seguente:
"c) per mercato, l'area pubblica o privata di cui il comune abbia la 
disponibilità, composta da più posteggi, attrezzata o meno e destinata 
all'esercizio dell'attività commerciale, nei giorni stabiliti dal piano 
comunale di cui all'articolo 40, per l'offerta di merci al dettaglio e per la 
somministrazione di alimenti e bevande;".
2. La lettera d) del comma 1 dell'articolo 29 della l.r. 28/2005 è 
sostituita dalla seguente:
"d) per mercato straordinario, l'edizione aggiuntiva del mercato che si svolge 
in giorni diversi e ulteriori rispetto a quelli previsti, senza riassegnazione 
di posteggi, salvo quanto disposto dal regolamento comunale di cui 
all'articolo 40;".

              
                

              
            

ARTICOLO 17

Modifiche all'articolo 31 della l.r. 28/2005

1. Il comma 1 dell'articolo 31 della l.r. 28/2005 è sostituito dal 
seguente:
"1. L'esercizio dell'attività di commercio su aree pubbliche è soggetto ad 
autorizzazione rilasciata dal comune, se effettuato su posteggio dato in 
concessione ed a dichiarazione di inizio di attività, se effettuato in forma 
itinerante.".
2. Il comma 2 dell'articolo 31 della l.r. 28/2005 è sostituito dal 
seguente:
"2. Con il regolamento di cui all'articolo 3 la Regione definisce il 
contenuto della domanda di autorizzazione e della dichiarazione di inizio di 
attività di cui al comma 1.".

              
                

              
            

ARTICOLO 18

Modifiche all'articolo 34 della l.r. 28/2005

1. Dopo il comma 4 dell'articolo 34 della l.r. 28/2005 è inserito il 
seguente comma:
"4 bis. La registrazione delle presenze nel mercato e nelle fiera è effettuata 
dai soggetti incaricati dal comune mediante l'annotazione dei dati anagrafici 
dell'operatore, della tipologia e dei dati identificativi del titolo 
abilitativo di cui è titolare.".

              
                

              
            

ARTICOLO 19

Sostituzione dell'articolo 35 della l.r. 28/2005

1. L'articolo 35 della l.r. 28/2005 è sostituito dal seguente:
"Art. 35
Abilitazione all'esercizio dell'attività in forma itinerante 

1. L'esercizio dell'attività in forma itinerante è soggetta a previa 
dichiarazione di inizio di attività, ai sensi della normativa vigente, al 
comune in cui il richiedente ha la residenza, se persona fisica, o la sede 
legale e può essere effettuata dalla data di ricevimento della dichiarazione.
2. L'attività di vendita di prodotti alimentari è soggetta al rispetto 
delle disposizioni previste dal d.p.g.r. 40/R/2006.
3. La dichiarazione di inizio di attività di cui al comma 1 abilita 
anche: 
a) all'esercizio dell'attività al domicilio del consumatore e nei locali 
ove questi si trovi per motivi di lavoro, di studio, di cura, di 
intrattenimento o svago;
b) all'esercizio dell'attività nei posteggi occasionalmente liberi dei 
mercati e fuori mercato;
c) alla partecipazione alle fiere.".

              
                

              
            

ARTICOLO 20

Sostituzione dell'articolo 36 della l.r. 28/2005

1. L'articolo 36 della l.r. 28/2005 è sostituito dal seguente:
"Art. 36
Vendita su aree pubbliche di prodotti alimentari

1. Il titolo abilitativo all'esercizio dell'attività di vendita su aree 
pubbliche dei prodotti alimentari è idoneo anche per la somministrazione 
qualora il titolare sia in possesso dei requisiti prescritti per tale 
attività. L'abilitazione alla somministrazione deve risultare da apposita 
annotazione sul titolo abilitativo.
2. L'attività di cui al comma 1 è soggetta al rispetto delle disposizioni 
previste dal d.p.g.r. 40/R/2006.
3. L'abilitazione alla vendita di prodotti alimentari consente il consumo 
immediato dei medesimi prodotti, con esclusione del servizio assistito di 
somministrazione e con l'osservanza delle norme vigenti in materia igienico–
sanitaria.".

              
                

              
            

ARTICOLO 21

Sostituzione dell'articolo 37 della l.r. 28/2005

1. L'articolo 37 della l.r. 28/2005 è sostituito dal seguente:
"Art. 37 
Fiere e fiere promozionali

1. La partecipazione alle fiere è consentita esclusivamente agli 
operatori abilitati all'esercizio del commercio su aree pubbliche.
2. Alle fiere promozionali partecipano gli operatori abilitati 
all'esercizio del commercio su aree pubbliche e possono partecipare anche gli 
imprenditori individuali o le società di persone iscritte nel registro delle 
imprese.".

              
                

              
            

ARTICOLO 22

Sostituzione dell'articolo 39 della l.r. 28/2005

1. L'articolo 39 della l.r. 28/2005 è sostituito dal seguente:
"Art. 39 
Esercizio dell'attività in assenza del titolare

1. In assenza del titolare del titolo abilitativo o dei soci l'esercizio 
dell'attività di commercio su aree pubbliche è consentito ai dipendenti e 
collaboratori.
2. Il rapporto con l'impresa del titolare del titolo abilitativo è 
comprovato con dichiarazione redatta in conformità con gli articoli 46 e 
seguenti del decreto del Presidente della Repubblica 28 dicembre 2000, n. 445 
(Disposizioni legislative in materia di documentazione amministrativa).
3. La dichiarazione di cui al comma 2 è esibita su richiesta dei soggetti 
incaricati dal comune dell'attività di vigilanza e controllo.".

              
                

              
            

ARTICOLO 23

Modifiche all'articolo 42 della l.r. 28/2005

1. Dopo il comma 2 dell'articolo 42 della l.r. 28/2005 è aggiunto il 
seguente:
"2 bis. L'attività di somministrazione di alimenti e bevande, compresa quella 
di cui all'articolo 45, è soggetta al rispetto delle disposizioni previste dal 
d.p.g.r. 40/R/2006.".
2. Il comma 4 dell'articolo 42 della l.r. 28/2005 è sostituito dal 
seguente:
"4. La somministrazione di bevande alcoliche può essere limitata o vietata dal 
comune in relazione a comprovate esigenze di prevalente interesse pubblico.".

              
                

              
            

ARTICOLO 24

Inserimento dell'articolo 42 bis nella l.r. 28/2005

1. Dopo l'articolo 42 della l.r. 28/2005 è inserito il seguente:
"Art. 42 bis
Requisiti degli esercizi di somministrazione di alimenti e bevande
1. Il comune, previa concertazione con le organizzazioni del commercio, 
turismo e servizi, le organizzazioni sindacali dei lavoratori del settore e le 
associazioni dei consumatori, maggiormente rappresentative, nell'ambito delle 
proprie funzioni di programmazione, definisce i requisiti degli esercizi di 
somministrazione di alimenti e bevande, compresi quelli di cui all'articolo 
44, anche in relazione alle specificità delle diverse parti del territorio 
comunale, tenendo conto dei seguenti indirizzi:
a) evoluzione del servizio da rendere al consumatore, con particolare 
attenzione all'adeguatezza della rete rispetto ad andamenti demografici, 
dinamiche dei consumi e flussi turistici;
b) vocazione delle diverse aree territoriali;
c) salvaguardia e qualificazione delle aree di interesse storico e 
culturale, recupero di aree o edifici di particolare interesse attraverso la 
presenza di qualificate attività di somministrazione;
d) esistenza di progetti di qualificazione e valorizzazione dei luoghi 
del commercio di cui al capo XIII.
2. I requisiti di cui al comma 1 possono riferirsi anche alla materia 
urbanistica, edilizia, igienico-sanitaria, all'impatto ambientale ed 
all'adesione a disciplinari di qualità, anche relativi alla qualificazione 
professionale degli esercenti.
3. Il comune, sulla base di criteri oggettivi che tengano conto della 
sostenibilità e qualità urbana ed attraverso un apposito provvedimento, 
approvato anche nell'ambito della disciplina della distribuzione e 
localizzazione delle funzioni di cui all'articolo 58 della l.r. 1/2005, può 
stabilire una specifica destinazione d'uso funzionale di somministrazione per 
gli immobili, nonché limitazioni nelle variazioni di destinazione d'uso degli 
stessi e specifici divieti, vincoli e prescrizioni, anche al fine di 
valorizzare e tutelare aree di particolare interesse del proprio territorio.
4. Il comune, ove riscontri che parti del proprio territorio, in 
relazione alla loro specificità, risultano carenti di servizio, può prevedere 
misure ed interventi volti a favorire ed incentivare l'insediamento di 
esercizi di somministrazione di alimenti e bevande, con particolare riguardo 
alle aree montane e rurali.".

              
                

              
            

ARTICOLO 25

Sostituzione dell'articolo 43 della l.r. 28/2005

1. L'articolo 43 della l.r. 28/2005 è sostituito dal seguente:
"Art. 43 
Abilitazione all'esercizio dell'attività
1. L'apertura ed il trasferimento di sede degli esercizi di 
somministrazione di alimenti e bevande sono soggetti a dichiarazione di inizio 
di attività, ai sensi della normativa vigente, al comune competente per 
territorio e possono essere effettuati dalla data di ricevimento della 
dichiarazione.
2. Con il regolamento di cui all'articolo 3 la Regione definisce il 
contenuto della dichiarazione di inizio di attività di cui al comma 1.
3. I requisiti di cui all'articolo 42, comma 2 e 42 bis devono sussistere 
anche in caso di ampliamento o di modifiche strutturali dei locali.".

              
                

              
            

ARTICOLO 26

Sostituzione dell'articolo 45 della l.r. 28/2005
1. L'articolo 45 della l.r. 28/2005 è sostituito dal seguente:
"Art. 45
Attività temporanea
1. In occasione di riunioni straordinarie di persone, l'attività 
temporanea di somministrazione di alimenti e bevande è soggetta a 
dichiarazione di inizio di attività, ai sensi della normativa vigente, al 
comune sul cui territorio l'attività si svolge e può essere effettuata dalla 
data di ricevimento della dichiarazione.
2. L'attività di somministrazione di cui al comma 1 può essere esercitata 
limitatamente alla durata della manifestazione ed ai locali o aree cui si 
riferisce e solo se il richiedente risulta in possesso dei requisiti di cui 
agli articoli 13 e 14 o se designa un responsabile in possesso dei medesimi 
requisiti, incaricato di gestire l'attività di somministrazione.
3. L'attività di somministrazione di cui al comma 1 non è soggetta al 
rispetto della normativa vigente in materia di destinazione d'uso dei locali, 
delle aree e degli edifici.
4. L'attività di cui al comma 1 è soggetta al rispetto delle disposizioni 
previste dal d.p.g.r. 40/R/2006.
5. Per lo svolgimento dell'attività di somministrazione di cui al comma 
1, nell'ambito di manifestazioni a carattere religioso, benefico o politico e 
di quelle organizzate dai soggetti di cui al decreto legislativo 4 dicembre 
1997, n. 460 (Riordino della disciplina tributaria degli enti non commerciali 
e delle organizzazioni non lucrative di utilità sociale), è richiesto 
esclusivamente il possesso dei requisiti di onorabilità di cui all'articolo 
13, nonché il rispetto delle norme igienico-sanitarie e di quelle in materia 
di sicurezza. 
6. Il comune, previa concertazione con le parti sociali interessate, 
redige il calendario-programma annuale delle manifestazioni ricorrenti 
caratterizzate da attività temporanee di somministrazione, entro il 31 
dicembre dell'anno precedente.".

              
                

              
            

ARTICOLO 27

Abrogazione dell'articolo 46 della l.r. 28/2005 

1. L' articolo 46 della l.r. 28/2005 è abrogato.

              
                

              
            

ARTICOLO 28

Abrogazione dell'articolo 47 della l.r. 28/2005 

1. L' articolo 47 della l.r. 28/2005 è abrogato.

              
                

              
            

ARTICOLO 29

Sostituzione dell'articolo 48 della l.r. 28/2005

1. L'articolo 48 della l.r. 28/2005 è sostituito dal seguente:
"Art. 48
Attività non soggette a requisiti comunali
1. Non sono soggette al possesso dei requisiti di cui all'articolo 42 bis 
le attività di somministrazione di alimenti e bevande da effettuarsi:
a) negli esercizi nei quali la somministrazione al pubblico di alimenti e 
bevande viene effettuata congiuntamente ad attività prevalente di spettacolo, 
trattenimento e svago, in sale da ballo, sale da gioco, locali notturni, 
stabilimenti balneari, impianti sportivi, nonché congiuntamente ad attività 
culturali, in cinema, teatri, musei, librerie, gallerie d'arte. L'attività 
congiunta si intende prevalente nei casi in cui la superficie utilizzata per 
il suo svolgimento è pari ad almeno tre quarti della superficie 
complessivamente a disposizione per l'esercizio dell'attività, esclusi 
magazzini, depositi, uffici e servizi. Non costituisce attività di spettacolo, 
trattenimento e svago la semplice musica di accompagnamento e compagnia;
b) negli esercizi situati all'interno delle aree di servizio delle strade 
extraurbane principali e delle autostrade, come definite dal decreto 
legislativo 30 aprile 1992, n. 285 (Nuovo codice della strada) da ultimo 
modificato dal decreto legge 27 giugno 2003, n. 151, convertito, con 
modificazioni, dalla legge 1° agosto 2003, n. 214 e nelle stazioni dei mezzi 
di trasporto pubblico, sui mezzi di trasporto pubblico;
c) negli empori polifunzionali di cui all'articolo 20;
d) nelle sedi ove si svolgono le attività istituzionali delle 
associazioni e dei circoli di cui all'articolo 2 del d.p.r. 235/2001;
e) nelle mense aziendali, come definite all'articolo 41, comma 1, lettera 
e) e negli esercizi di somministrazione annessi ad aziende, amministrazioni, 
enti e scuole nei quali la somministrazione viene effettuata nei confronti del 
personale dipendente, degli studenti e di tutti coloro che a qualsiasi titolo 
sono ospitati nella struttura;
f) al domicilio del consumatore;
g) senza fini di lucro, in favore delle persone alloggiate o ospitate per 
fini istituzionali da ospedali, case di cura, case per esercizi spirituali, 
asili infantili, scuole, case di riposo, caserme, stabilimenti delle forze 
dell'ordine, strutture d'accoglienza per immigrati o rifugiati e altre simili 
strutture di accoglienza o sostegno.
2. Le attività di cui al comma 1, fatta eccezione per quelle di cui alla 
lettera g), sono soggette a dichiarazione di inizio di attività, ai sensi 
della normativa vigente, al comune competente per territorio e possono essere 
effettuate dalla data di ricevimento della dichiarazione.".

              
                

              
            

ARTICOLO 30

Sostituzione dell'articolo 49 della l.r. 28/2005

1. L'articolo 49 della l.r. 28/2005 è sostituito dal seguente:
"Art. 49 
Somministrazione mediante distributori automatici
1. La somministrazione di alimenti e bevande mediante distributori 
automatici effettuata in modo non esclusivo è soggetta a dichiarazione di 
inizio di attività, ai sensi della normativa vigente, al comune competente per 
territorio e può essere effettuata dalla data di ricevimento della 
dichiarazione.
2. La somministrazione di cui al comma 1, se effettuata in locali 
esclusivamente adibiti a tale attività ed appositamente attrezzati, è soggetta 
alle disposizioni concernenti l'apertura di un esercizio di somministrazione.
3. E' vietata la somministrazione mediante distributori automatici di 
bevande alcoliche di qualsiasi gradazione.".

              
                

              
            

ARTICOLO 31

Modifiche all'articolo 50 della l.r. 28/2005

1.  La lettera g) del comma 1 dell'articolo 50 della l.r. 28/2005 è 
sostituita dalla seguente: 
"g) per impianto ad uso privato si intende:
1) tutte le attrezzature fisse. senza limiti di capacità, ubicate 
all'interno di aree private non aperte al pubblico, quali stabilimenti, 
cantieri, magazzini, depositi e simili e destinate al rifornimento esclusivo 
degli automezzi di proprietà o in leasing di imprese produttive o di servizio, 
con esclusione delle amministrazioni pubbliche;
2) un impianto utilizzato per il rifornimento di automezzi di proprietà 
di imprese diverse da quella del titolare dell'autorizzazione, a condizione 
che tra il titolare ed i soggetti utilizzatori sia costituito un consorzio, 
una associazione di imprese o altra forma associativa equivalente e che le 
imprese siano coinvolte nella realizzazione di un medesimo intervento, anche 
complesso, oppure che abbiano ad oggetto sociale l'attività di autotrasporto;
3) un impianto utilizzato per il rifornimento di automezzi di proprietà 
di imprese diverse da quella del titolare dell'autorizzazione, qualora si 
tratti di società controllate dalla società titolare dell'autorizzazione;".
2. Alla lettera h) del comma 1 dell'articolo 50 della l.r. 28/2005, le 
parole: "capacità non superiore a 9000 litri", sono sostituite con le 
seguenti: "capacità geometrica non superiore a 9 metri cubi".

              
                

              
            

ARTICOLO 32

Modifiche all'articolo 51 della l.r. 28/2005

1. Al comma 2 dell'articolo 51 della l.r. 28/2005, dopo le 
parole: "parzialmente montani di cui all'allegato 1", sono inserite le 
seguenti "ed agli articoli 3 bis e 10 bis".

              
                

              
            

ARTICOLO 33

Modifiche all'articolo 54 della l.r. 28/2005

1. Dopo il comma 1 dell'articolo 54 della l.r. 28/2005 è inserito il 
seguente:
"1 bis. Gli impianti di cui al comma 1 aventi una superficie complessiva non 
inferiore a 3.500 metri quadrati realizzano impianti igienico – sanitari 
destinati ad accogliere i residui organici e le acque chiare e luride raccolte 
negli impianti interni delle autocaravan, con le caratteristiche di cui 
all'articolo 378 del decreto del Presidente della Repubblica 16 dicembre 1992, 
n. 495 (Regolamento di esecuzione e di attuazione del nuovo Codice della 
strada).".
2. Il comma 3 dell'articolo 54 della l.r. 28/2005 è sostituito dal 
seguente:
"3. Negli impianti di distribuzione di carburanti può essere esercitata 
l'attività di vendita della stampa quotidiana e periodica e di 
somministrazione di alimenti e bevande, nel rispetto delle disposizioni 
specifiche e della programmazione comunale di cui agli articoli 28 e 42 bis. 
La domanda di autorizzazione e la dichiarazione di inizio di attività sono 
presentate contestualmente dal titolare dell'autorizzazione e dal gestore 
dell'impianto.". 
3. Il comma 4 dell'articolo 54 della l.r. 28/2005 è sostituito dal 
seguente:
"4. Il titolo abilitativo di cui al comma 3 non può essere ceduto 
separatamente dall'autorizzazione per l'istallazione e l'esercizio di 
impianti.".

              
                

              
            

ARTICOLO 34

Modifiche all'articolo 55 della l.r. 28/2005

1. La rubrica dell'articolo 55 della l.r. 28/2005 è sostituita dalla 
seguente: "Autorizzazione all'installazione e all'esercizio di impianti".
2. Dopo il comma 1 dell'articolo 55 della l.r. 28/2005 sono inseriti i 
seguenti:
"1 bis. Il rilascio dell'autorizzazione di cui al comma 1 è subordinato alla 
verifica della conformità dell'impianto a quanto disposto all'articolo 54, 
comma 1 e, nel caso di superficie complessiva non inferiore a 3.500 metri 
quadrati, anche a quanto disposto all'articolo 54, comma 1 bis.".
"1 ter. Il rilascio dell'autorizzazione di cui all'articolo 57, comma 3, 
lettera b) è subordinato alla verifica della conformità dell'impianto a quanto 
disposto all'articolo 54, comma 1 bis, nel caso di superficie complessiva non 
inferiore a 3.500 metri quadrati.".

              
                

              
            

ARTICOLO 35

Modifiche all'articolo 56 della l.r. 28/2005

1. Il comma 3 dell'articolo 56 della l.r. 28/2005 è sostituito dal 
seguente:
"3. Gli impianti esistenti possono dotarsi anche delle attività economiche 
accessorie integrative di cui all'articolo 54, comma 3 nonché, degli impianti 
igienico – sanitari di cui dell'articolo 54, comma 1 bis.".
2. Dopo il comma 3 dell'articolo 56 della l.r. 28/2005 è aggiunto il 
seguente:
"3 bis. Gli impianti soggetti alla ristrutturazione sulla stessa area di cui 
all'articolo 57, comma 3, lettera b), qualora abbiano una superficie 
complessiva non inferiore a 3.500 metri quadrati si dotano degli impianti 
igienico-sanitari di cui all'articolo 54, comma 1 bis.".

              
                

              
            

ARTICOLO 36

Modifiche all'articolo 57 della l.r. 28/2005

1. Il comma 2 dell'articolo 57 della l.r. 28/2005 è sostituito dal 
seguente:
"2. Le modifiche degli impianti di distribuzione dei carburanti sono soggette 
a dichiarazione di inizio di attività, ai sensi della normativa vigente, che 
il titolare presenta al comune e all'ufficio competente dell'agenzia delle 
dogane e possono essere effettuate dalla data di ricevimento della 
dichiarazione.".

              
                

              
            

ARTICOLO 37

Modifiche all'articolo 58 della l.r. 28/2005

1. Il comma 7 dell'articolo 58 della l.r. 28/2005 è sostituito dal 
seguente:
"7. Il collaudo non è previsto per la realizzazione delle modifiche di cui 
all'articolo 57, comma 1, soggette a dichiarazione di inizio di attività; in 
tali casi la regolarità dell'intervento è attestata da perizia giurata che il 
titolare trasmette al comune e all'ufficio competente dell'Agenzia delle 
dogane.".

              
                

              
            

ARTICOLO 38

Modifiche all'articolo 61 della l.r. 28/2005

1. Il comma 1 dell'articolo 61 della l.r. 28/2005 è sostituito dal 
seguente:
"1. L'autorizzazione per l'installazione e l'esercizio di impianti ad uso 
privato è rilasciata dal comune in conformità a quanto previsto dall'articolo 
55, commi 1, 2 e 3.".
2. Il comma 3 dell'articolo 61 della l.r. 28/2005 è sostituito dal 
seguente:
"3. L'attivazione di contenitori–distributori mobili ad uso privato di cui 
all'articolo 50, comma 1, lettera h), è soggetta a dichiarazione di inizio di 
attività, ai sensi della normativa vigente, al comune competente per 
territorio e può essere effettuata dalla data di ricevimento della 
dichiarazione; il titolare dell'attività, contestualmente alla dichiarazione, 
è tenuto ad attestare il rispetto delle norme in materia di sicurezza e 
prevenzione incendi.".
3. Dopo il comma 3 dell'articolo 61 della l.r. 28/2005 è inserito il 
seguente:
"3 bis. L'attivazione di contenitori distributori-mobili ad uso privato di cui 
all'articolo 50, comma 1, lettera h), all'interno di attività agricole ed 
agromeccaniche, è soggetta a previa comunicazione al comune competente per 
territorio, da effettuare almeno dieci giorni prima dell'attivazione; il 
titolare dell'attività, nella comunicazione, è tenuto ad attestare il rispetto 
delle norme in materia di sicurezza, ai sensi di quanto previsto dall'articolo 
13 ter del decreto legislativo 29 marzo 2004, n. 99 (Disposizioni in materia 
di soggetti ed attività , integrità aziendale e semplificazione amministrativa 
in agricoltura a norma dell'articolo1, comma 2, lettere d), f), g), l), ee), 
della legge 7 marzo 2003, n. 38 ), come modificato dal decreto legislativo 27 
maggio 2005, n. 101.".

              
                

              
            

ARTICOLO 39

Sostituzione dell'articolo 63 della l.r. 28/2005

1. L'articolo 63 della l.r. 28/2005 è sostituito dal seguente: 
"Art. 63
Esercizio dell'attività
1. L'esercizio dell'attività di commercio al dettaglio di cui al presente 
capo è soggetto a dichiarazione di inizio di attività, ai sensi della 
normativa vigente, al comune competente per territorio e può essere iniziato 
dalla data di ricevimento della dichiarazione.".

              
                

              
            

ARTICOLO 40

Modifiche all'articolo 66 della l.r. 28/2005

1. Il comma 1 dell'articolo 66 della l.r. 28/2005 è sostituito dal 
seguente:
"1. Per l'esercizio della vendita al dettaglio per corrispondenza, tramite 
televisione o altri sistemi di comunicazione, la dichiarazione di inizio 
attività di cui all'articolo 63 è presentata al comune nel quale l'esercente 
ha la residenza, se persona fisica, o la sede legale.".

              
                

              
            

ARTICOLO 41

Modifiche all'articolo 67 della l.r. 28/2005

1. Il comma 1 dell'articolo 67 della l.r. 28/2005 è sostituito dal 
seguente:
"1. In caso di vendita tramite televisione l'emittente televisiva deve 
accertare, prima della messa in onda, l'avvenuta presentazione della 
dichiarazione di inizio attività di cui all'articolo 63.".

              
                

              
            

ARTICOLO 42

Modifiche all'articolo 68 della l.r. 28/2005

1. Il comma 1 dell'articolo 68 della l.r. 28/2005 è sostituito dal 
seguente:
"1. Per l'esercizio dell'attività di vendita al dettaglio e di raccolta di 
ordinativi di acquisto presso il domicilio dei consumatori la dichiarazione di 
inizio attività di cui all'articolo 63 è presentata al comune nel quale 
l'esercente ha la residenza, se persona fisica, o la sede legale.".

              
                

              
            

ARTICOLO 43

Modifiche all'articolo 71 della l.r. 28/2005

1. Dopo il comma 3 dell'articolo 71 della l.r. 28/2005 è aggiunto il 
seguente:
"3 bis. Le disposizioni di cui al comma 2 si applicano anche alle società di 
persone qualora le cause di sospensione riguardino tutti i soci.".

              
                

              
            

ARTICOLO 44

Sostituzione dell'articolo 73 della l.r. 28/2005

1. L'articolo 73 della l.r. 28/2005 è sostituito dal seguente:
"Art. 73 
Variazioni del legale rappresentante o della denominazione o ragione sociale
1. Le variazioni del legale rappresentante e della denominazione o 
ragione sociale di un'attività commerciale e le trasformazioni societarie non 
conseguenti ad atti di trasferimento di attività per atto tra vivi o a causa 
di morte, sono soggette a comunicazione al comune da effettuare entro sessanta 
giorni dalla variazione e non implicano il rilascio di una nuova 
autorizzazione né la presentazione di una nuova dichiarazione di inizio 
attività.".

              
                

              
            

ARTICOLO 45

Modifiche all'articolo 74 della l.r. 28/2005

1. Il comma 3 dell'articolo 74 della l.r. 28/2005 è sostituito dal 
seguente:
"3. Il subentrante deve dichiarare il trasferimento dell'attività, essere in 
possesso dei requisiti di cui all'articolo 13 e, ove richiesti, di quelli di 
cui all'articolo 14 ed impegnarsi al mantenimento dei livelli occupazionali ed 
al rispetto dei contratti collettivi di lavoro e dei contratti integrativi 
siglati dalle organizzazioni sindacali maggiormente rappresentative.".

              
                

              
            

ARTICOLO 46

Sostituzione dell'articolo 75 della l.r. 28/2005

1. L'articolo 75 della l.r. 28/2005 è sostituito dal seguente:
"Art. 75
Affidamento di reparto
1. La gestione di uno o più reparti di un esercizio commerciale può 
essere affidata, per un periodo di tempo convenuto, ad un soggetto in possesso 
dei requisiti di cui agli articoli 13 e 14, dandone comunicazione al comune.
2. Il gestore è tenuto al mantenimento dei livelli occupazionali relativi 
al reparto di cui ha assunto la gestione ed al rispetto dei contratti 
collettivi di lavoro e dei contratti integrativi siglati dalle organizzazioni 
sindacali maggiormente rappresentative.
3. Il dante causa, qualora non abbia provveduto alla comunicazione di cui 
al comma 1, risponde in proprio dell'attività esercitata dal gestore.
4. Il reparto affidato in gestione deve presentare un collegamento 
strutturale con l'esercizio ove il reparto è collocato e non avere un accesso 
autonomo.".

              
                

              
            

ARTICOLO 47

Sostituzione dell'articolo 77 della l.r. 28/2005

1. L'articolo 77 della l.r. 28/2005 è sostituito dal seguente:
"Art. 77 
Disposizioni speciali per il subingresso nell'attività di commercio su aree 
pubbliche
1. Il subentrante nel titolo abilitativo all'esercizio del commercio su 
aree pubbliche acquisisce le presenze già maturate dal medesimo titolo e 
queste non possono essere cumulate a quelle relative ad altri titoli 
abilitativi.
2. Il subingresso in un'autorizzazione e concessione di posteggio 
riservato ai sensi dell'articolo 38, comma 1, è possibile solo a favore di 
altro soggetto portatore di handicap.".

              
                

              
            

ARTICOLO 48

Sostituzione dell'articolo 81 della l.r. 28/2005

1. L'articolo 81 della l.r. 28/2005 è sostituito dal seguente:
"Art. 81 
Orari degli esercizi di somministrazione di alimenti e bevande

1. Gli esercizi di somministrazione di alimenti e bevande determinano gli 
orari di apertura e chiusura al pubblico entro limiti che il  comune 
stabilisce.
2. Il comune stabilisce gli orari di cui al comma 1 tenendo conto delle 
esigenze dei lavoratori, degli utenti e dei residenti e della garanzia del 
servizio e previa concertazione con le organizzazioni imprenditoriali del 
commercio e del turismo, le organizzazioni sindacali dei lavoratori del 
settore e le associazioni dei consumatori, maggiormente rappresentative.
3. Previa concertazione con le organizzazioni e associazioni di cui al 
comma 1, sia nei periodi di minore che in quelli di maggiore afflusso 
turistico o in occasione di eventi e manifestazioni di particolare rilevanza, 
il comune, al fine di garantire idonei livelli di servizio,  può stabilire 
programmi di apertura obbligatoria per turno, da rendere noti al pubblico ai 
sensi dell'articolo 85, comma 1.
4. Gli esercizi di cui all'articolo 48, comma 1, lettera a), osservano 
l'orario dell'attività prevalente.
5. L'attività di somministrazione di alimenti e bevande da parte di 
circoli privati di cui al d.p.r. 235/2001 si svolge nel rispetto degli orari 
stabiliti dal comune ai sensi del presente articolo.".

              
                

              
            

ARTICOLO 49

Modifiche all'articolo 85 della l.r. 28/2005

1. Il comma 1 dell'articolo 85 della l.r. 28/2005 è sostituito dal 
seguente:
"1. Gli esercizi di commercio al dettaglio in sede fissa, di somministrazione 
di alimenti e bevande e di vendita della stampa quotidiana e periodica rendono 
noto al pubblico l'orario di apertura e chiusura e l'eventuale giornata di 
riposo settimanale effettuati, mediante cartelli ben visibili o altri mezzi 
idonei di informazione.".

              
                

              
            

ARTICOLO 50

Modifiche all'articolo 86 della l.r. 28/2005

1. Al comma 1 dell'articolo 86 della l.r. 28/2005, dopo le parole: "gli 
esercizi specializzati nella vendita di bevande", sono inserite le 
seguenti: "caramelle, confetti, cioccolatini, gomme da masticare e simili".

              
                

              
            

ARTICOLO 51

Sostituzione dell'articolo 95 della l.r. 28/2005

1. L'articolo 95 della l.r. 28/2005 è sostituito dal seguente:
"Art. 95
Vendite di fine stagione
1. Le vendite di fine stagione riguardano i prodotti, di carattere 
stagionale o di moda, suscettibili di notevole deprezzamento se non vengono 
venduti entro un certo periodo di tempo.
2. Con il regolamento di cui all'articolo 3 la Regione individua le date 
di inizio e la durata delle vendite di fine stagione.".

              
                

              
            

ARTICOLO 52

Sostituzione dell'articolo 96 della l.r. 28/2005

1. L'articolo 96 della l.r. 28/2005 è sostituito dal seguente:
"Art. 96 
Vendite promozionali
1. Le vendite promozionali, con le quali vengono offerte condizioni 
favorevoli di acquisto dei prodotti in vendita, sono effettuate dall'esercente 
dettagliante per tutti o una parte di tali prodotti. Le merci offerte in 
promozione devono esser distinguibili da quelle vendute  alle condizioni 
ordinarie.
2. Le vendite di cui al comma 1 dei prodotti del settore merceologico non 
alimentare di carattere stagionale che formano oggetto delle vendite di fine 
stagione di cui all'articolo 95 non possono svolgersi nei trenta giorni 
precedenti alle vendite di fine stagione.
3. Alle vendite di cui al comma 1 si applicano le disposizioni di cui 
all'articolo 90.".

              
                

              
            

ARTICOLO 53

Modifiche all'articolo 101 della l.r. 28/2005

1. Dopo il comma 3 dell'articolo 101 della l.r. 28/2005 è inserito il 
seguente:
"3 bis. Negli esercizi di cui all'articolo 18 bis, oltre alla vigilanza 
relativa agli esercizi commerciali, le aziende USL effettuano la vigilanza 
sulla sussistenza delle condizioni e dei requisiti igienico–sanitari previsti 
per la vendita dei farmaci, sulla corretta conservazione e sulla scadenza dei 
farmaci, nonché il controllo sull'osservanza delle norme relative al divieto 
di vendita e di utilizzazione dei medicinali.".

              
                

              
            

ARTICOLO 54

Modifiche all'articolo 102 della l.r. 28/2005

1. Dopo il comma 2 dell'articolo 102 della l.r. 28/2005 è inserito il 
seguente:
"2 bis. Alla violazione delle disposizioni di cui all'articolo 5, comma 2 del 
d.l. 223/2006, come convertito dalla l. 248/2006 e di cui all'articolo 18 bis, 
si applica la sanzione amministrativa del pagamento di una somma da euro 500 a 
euro 3.000.".

              
                

              
            

ARTICOLO 55

Modifiche all'articolo 103 della l.r. 28/2005

1. Dopo il comma 3 dell'articolo 103 della l.r. 28/2005 è inserito il 
seguente:
"4. In luogo delle sanzioni di cui all'articolo 10 della l. 287/1991, ove 
richiamate, si applicano le sanzioni di cui al presente articolo.".

              
                

              
            

ARTICOLO 56

Modifiche all'articolo 104 della l.r. 28/2005

1. Il comma 1 dell'articolo 104 della l.r. 28/2005 è sostituito dal 
seguente: 
"1. Chiunque esercita l'attività di commercio su aree pubbliche senza  titolo 
abilitavo o concessione di posteggio ovvero senza i requisiti di cui agli 
articoli 13 e 14, è soggetto alla sanzione amministrativa del pagamento di una 
somma da euro 2.500 a euro 15.000, al sequestro cautelare delle attrezzature e 
delle merci ed alla successiva confisca delle stesse, ai sensi della l. 
689/1981.".
2. Il comma 2 dell'articolo 104 della l.r. 28/2005 è sostituito dal 
seguente: 
"2. In caso di assenza del titolare, l'esercizio del commercio su aree 
pubbliche senza la qualifica di dipendente o collaboratore è punito con una 
sanzione amministrativa del pagamento di una somma da euro 250 ad euro 1.500. 
Tale sanzione è irrogata al titolare dell'autorizzazione.".

              
                

              
            

ARTICOLO 57

Modifiche all'articolo 105 della l.r. 28/2005

1. Alla lettera e) del comma 1 dell'articolo 105 della l.r. 28/2005, le 
parole: "comma 3", sono sostituite dalle seguenti: "commi 3 e 3 bis".
2. Al comma 4 dell'articolo 105 della l.r. 28/2005, le parole: "comma 3", 
sono sostituite dalle seguenti: "commi 3 e 3 bis".
3. La lettera a) del comma 5 dell'articolo 105 della l.r. 28/2005 è 
sostituita dalla seguente:
"a) effettua le modifiche di cui all'articolo 57 senza la prescritta 
autorizzazione od omettendo la dichiarazione di inizio di attività;".
4. Il comma 6 dell'articolo 105 della l.r. 28/2005 è sostituito dal 
seguente:
"6. Nel caso di effettuazione delle modifiche di cui all'articolo 57 senza 
autorizzazione od omettendo la dichiarazione di inizio di attività, la messa 
in funzione delle parti modificate è sospesa fino al rilascio 
dell'autorizzazione o alla presentazione della dichiarazione di inizio di 
attività.".

              
                

              
            

ARTICOLO 58

Modifiche all'articolo 106 della l.r. 28/2005

1. Alla lettera c) del comma 1 dell'articolo 106 della l.r. 28/2005, dopo 
le parole: "superiore ad un anno", sono aggiunte le seguenti: "salvo proroga 
in caso di comprovata necessità e su motivata istanza, presentata prima della 
scadenza del termine".

              
                

              
            

ARTICOLO 59

Sostituzione dell'articolo 107 della l.r. 28/2005

1. L'articolo 107 della l.r. 28/2005 è sostituito dal seguente:
"Art. 107
Chiusura degli esercizi di vicinato e degli esercizi di somministrazione
1. Il comune dispone la chiusura di un esercizio di vicinato o di un  
esercizio di somministrazione di alimenti e bevande: 
a) qualora vengano meno i requisiti di cui agli articoli 13 e 14;
b) qualora l'attività sia sospesa per un periodo superiore ad un anno, 
salvo proroga in caso di comprovata necessità e su motivata istanza presentata 
prima della scadenza del termine, indipendentemente da intervenuti 
trasferimenti di titolarità salvi i casi di sospensione volontaria di cui 
all'articolo 70;
c) qualora non siano osservati i provvedimenti di sospensione 
dell'attività o non siano ripristinati i requisiti dei locali nei termini 
fissati nel provvedimento di sospensione, salvo proroga in caso di comprovata 
necessità e su motivata istanza.
2. Salvo proroga in caso di comprovata necessità e su motivata istanza 
presentata prima della scadenza del termine, qualora l'attività non sia 
iniziata entro centottanta giorni dalla data di ricevimento della 
dichiarazione di inizio di attività, la dichiarazione di inizio di attività 
cessa di produrre effetti giuridici.".

              
                

              
            

ARTICOLO 60

Sostituzione dell'articolo 108 della l.r. 28/2005

1. L'articolo 108 della l.r. 28/2005 è sostituito dal seguente:
"Art. 108
Decadenza del titolo abilitativo per l'attività commerciale su aree pubbliche

1. Il titolo abilitativo e la concessione di posteggio nel mercato e 
nella fiera decadono: 
a) qualora vengano meno i requisiti di cui agli articoli 13 e 14;
b) qualora, salvo proroga in caso di comprovata necessità e su motivata 
istanza, presentata prima della scadenza del termine, l'attività non sia 
iniziata entro centottanta giorni dalla data del  rilascio dell'autorizzazione 
ovvero entro centottanta giorni dalla data di ricevimento della dichiarazione 
di inizio di attività;
c) qualora il posteggio non sia utilizzato per periodi di tempo 
complessivamente superiori a quattro mesi in ciascun anno solare ovvero 
superiori a un terzo del periodo di operatività del mercato ove questo sia 
inferiore all'anno solare, salvi i casi di sospensione volontaria di cui 
all'articolo 71.
2. Il titolo abilitativo e la concessione di posteggio nella fiera 
decadono qualora il posteggio non sia utilizzato per un numero di edizioni 
superiore ad un terzo di quelle previste in un triennio,  fatti salvi i casi 
di sospensione volontaria di cui all'articolo 71.".

              
                

              
            

ARTICOLO 61

Modifiche all'articolo 109 della l.r. 28/2005

1. Alla lettera d) del comma 1 dell'articolo 109 della l.r. 28/2005, dopo 
le parole: "superiore a dodici mesi", sono aggiunte le seguenti: "salvo 
proroga in caso di comprovata necessità e su motivata istanza, presentata 
prima della scadenza del termine".

              
                

              
            

ARTICOLO 62

Sostituzione dell'articolo 110 della l.r. 28/2005

1. L'articolo 110 della l.r. 28/2005 è sostituito dal seguente:
"Art.110
Decorrenza, abrogazioni e norme transitorie in materia di commercio in sede 
fissa e di distribuzione dei carburanti
1. Le disposizioni della presente legge, fatto salvo quanto previsto agli 
articoli 111 e 111 bis, si applicano dalla data di entrata in vigore del 
regolamento di cui all'articolo 3 e da tale data sono abrogate:
a) la legge regionale 17 maggio 1999, n. 28 (Norme per la disciplina del 
commercio in sede fissa in attuazione del decreto legislativo 31 marzo 1998, 
n. 114);
b) la legge regionale 29 settembre 2003, n. 52 (Inserimento dell'articolo 
10 bis nella legge regionale 17 maggio 1999, n. 28 "Norme per la disciplina 
del commercio in sede fissa in attuazione del decreto legislativo 31 marzo 
1998, n. 114");
c) la legge regionale 24 marzo 2004, n. 19 (Norme per la 
razionalizzazione e l'ammodernamento del sistema distributivo dei carburanti).
2. Entro centottanta giorni dall'entrata in vigore del regolamento di cui 
all'articolo 3 i comuni adeguano alla disciplina regionale i propri atti di 
programmazione ed i propri regolamenti alla presente legge.
3. Fino all'approvazione degli atti di programmazione e dei regolamenti 
di cui al comma 2 si applicano gli atti comunali vigenti per le parti non 
incompatibili con le disposizioni della presente legge.
4. Dalla data di cui al comma 1 il contenuto dell'elenco dei comuni ad 
economia prevalentemente turistica e città d'arte di cui all'articolo 16 del 
decreto del Presidente della Giunta regionale 16 marzo 2004, n. 17/R 
(Regolamento di attuazione della legge regionale 17 maggio 1999, n. 28 "Norme 
per la disciplina del commercio in sede fissa in attuazione del decreto 
legislativo 31 marzo1998, n. 114"), mantiene efficacia per i comuni inseriti 
nell'elenco stesso, fino alla eventuale definizione delle deroghe di cui 
all'articolo 80.".

              
                

              
            

ARTICOLO 63

Modifiche all'articolo 111 della l.r. 28/2005

1. Il comma 2 dell'articolo 111 della l.r. 28/2005 è abrogato.
2. Il comma 3 dell'articolo 111 della l.r. 28/2005 è abrogato.
3. Il comma 4 dell'articolo 111 della l.r. 28/2005 è abrogato.
4. Il comma 8 dell'articolo 111 della l.r. 28/2005 è abrogato.
5. Il comma 9 dell'articolo 111 della l.r. 28/2005 è sostituito dal 
seguente: 
"9. In luogo delle disposizioni di cui all'articolo 3, commi 4 e 5, della l. 
287/1991 ove richiamate, si applicano le disposizioni degli atti comunali 
emanati ai sensi dell'articolo 42 bis.".
6. Dopo il comma 9 dell'articolo 111 della l.r. 28/2005, è aggiunto il 
seguente:
"9 bis. A decorrere dal 1° luglio 2007 i comuni provvedono agli adempimenti di 
cui all'articolo 42 bis. Fino all'approvazione degli atti di cui all'articolo 
42 bis rimangono in vigore gli atti di programmazione comunale già approvati.".

              
                

              
            

ARTICOLO 64

Inserimento dell'articolo 111 bis nella l.r. 28/2005

1. Dopo l'articolo 111 della l.r. 28/2005 è inserito il seguente:
"Art. 111 bis
Decorrenza, abrogazioni e disposizioni transitorie in materia di stampa 
quotidiana e periodica e di commercio su aree pubbliche

1. A decorrere dal 1° luglio 2007 si applicano le disposizioni in materia 
di :
a) vendita della stampa quotidiana e periodica di cui al titolo II, capo 
IV e le altre disposizioni della presente legge ad esse collegate;
b) commercio su aree pubbliche di cui al titolo II, capo V e le altre 
disposizioni della presente legge ad esse collegate.
2. Dalla data di cui al comma 1 sono abrogate:
a) la legge regionale 19 luglio 1982, n. 61 (Indirizzi per la programmata 
diffusione e localizzazione nel territorio dei punti di vendita di giornali e 
riviste);
b) la legge regionale 9 settembre 1991, n. 48 (Modifiche ed integrazioni 
alla L.R. n. 61/82 concernente la programmazione dei punti di vendita di 
giornali e riviste);
c) la legge regionale 4 febbraio 2003, n. 10 (Norme per la disciplina del 
commercio su aree pubbliche).
3. Gli adempimenti amministrativi relativi alle autorizzazioni per il 
commercio su aree pubbliche di tipo itinerante rilasciate da comuni toscani a 
soggetti non residenti in Toscana sono di competenza dei comuni toscani che 
hanno rilasciato l'autorizzazione, qualora non vi provveda il comune di 
residenza dell'operatore. Parimenti i comuni toscani provvedono agli 
adempimenti amministrativi inerenti le autorizzazioni rilasciate a soggetti 
residenti in Toscana dai comuni delle altre regioni italiane.".

              
                

              
            

ARTICOLO 65

Abrogazione dell'articolo 112 della l.r. 28/2005

1. L'articolo 112 della l.r. 28/2005 è abrogato.

              
                

              
            

ARTICOLO 66

Sostituzione dell'articolo 113 della l.r. 28/2005

1. L'articolo 113 della l.r. 28/2005 è sostituito dal seguente:
"Art. 113
Disapplicazione di disposizioni statali
1. Dalla data di cui all'articolo 110, comma 1, cessano di avere diretta 
applicazione nella Regione Toscana:
a) il decreto legislativo 31 marzo 1998, n. 114 (Riforma della disciplina 
relativa al settore del commercio, a norma dell'articolo 4, comma 4, della 
legge 15 marzo 1997, n. 59), fatti salvi gli articoli:
1) 10, comma 1, lettera a) ultimo periodo;
2) 15, commi 7, 8 e 9;
3) 26, comma 6, nella parte in cui fa salvo il comma 9 dell'articolo 56 
del d.m. 375/1988;

2. Dalla data di cui all'articolo 111, comma 1 cessano di avere diretta 
applicazione nella Regione Toscana:
a) la legge 25 agosto 1991, n. 287 (Aggiornamento della normativa 
sull'insediamento e sull'attività dei pubblici esercizi), fatti salvi gli 
articoli 4, comma 2, con riferimento al titolo abilitativo di cui all'articolo 
43, e 9, comma 3;
b) l'articolo 2 della legge 5 gennaio 1996, n. 25 (Differimento di 
termini previsti da disposizioni legislative nel settore delle attività 
produttive ed altre disposizioni urgenti in materia).
3. Dalla data di cui all'articolo 111 bis, comma 1, cessano di avere 
diretta applicazione nella Regione Toscana:
a) gli articoli 1, 2, 3, 6 del decreto legislativo 24 aprile 2001, n. 170 
(Riordino del sistema di diffusione della stampa quotidiana e periodica, a 
norma dell'articolo 3 della legge 13 aprile 1999, n. 108);
b) gli articoli 28, commi 17 e 30, comma 5 del d.lgs. 114/1998.".


Formula Finale:

La presente legge è pubblicata sul Bollettino Ufficiale della 
Regione. E' fatto obbligo a chiunque spetti di osservarla e farla 
osservare come legge della Regione Toscana.

IL VICEPRESIDENTE
GELLI

Firenze, 5 giugno 2007

La presente legge è stata approvata dal Consiglio Regionale nella 
seduta del 29.05.2007.

