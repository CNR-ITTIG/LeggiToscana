LEGGE REGIONALE 19 novembre 2007, n. 60
Norme per il prelievo venatorio e per la protezione
della fauna selvatica omeoterma.
Il Consiglio Regionale ha approvato

Il Presidente della Giunta promulga

la seguente legge:
 
Art. 1
Finalità
1. La presente legge ha il fi ne di applicare il prelievo
in deroga dello storno (Sturnus vulgaris), ai sensi dell'articolo
9, comma 1, lettera a) della direttiva 79/409/
CEE del Consiglio, del 2 aprile 1979, concernente la
conservazione degli uccelli selvatici, e successive modifi
cazioni e della legge 11 febbraio 1992, n. 157 (Norme
per la protezione della fauna selvatica omeoterma e per
il prelievo venatorio), così come modifi cata dalla legge
3 ottobre 2002, n. 221.
Art. 2
Condizioni per il prelievo in deroga dello storno
1. Per fare fronte alle esigenze di salvaguardia delle
produzioni agricole, in presenza delle condizioni di cui
all'articolo 9, comma 1, lettera a) della dir. 79/409/CEE,
è consentito il prelievo della specie storno, con le modalità
di cui all'articolo 3 e nei periodi indicati all'articolo
4, ritenuto che non vi sono altre soluzioni soddisfacenti
al fi ne di ridurre la presenza dello storno sul territorio
della Toscana.
Art. 3
Modalità del prelievo in deroga dello storno
1. Per la tutela delle produzioni agricole, è consentito
il prelievo della specie storno nel periodo compreso
dalla data di entrata in vigore della presente legge al 31
dicembre 2007.
2. Il prelievo è consentito esclusivamente ai cacciatori
residenti in Toscana per un massimo di venti capi
giornalieri e cento capi complessivi per l'intera stagione
venatoria con i mezzi di cui all'articolo 31 della legge
regionale 12 gennaio 1994, n. 3 (Recepimento della
legge 11 febbraio 1992, n. 157 "Norme per la protezione
della fauna selvatica omeoterma e per il prelievo venatorio"),
esclusivamente da appostamento.
3. I capi abbattuti dal cacciatore devono essere segnati
sul tesserino venatorio regionale negli appositi spazi
presenti in ogni pagina.
Art. 4
Tempi del prelievo in deroga
1. Il prelievo dello storno è consentito dalla data di
entrata in vigore della presente legge al 31 dicembre
2007.
2. Il prelievo non è consentito nelle superfi ci boscate
e nei territori sottoposti a divieto di caccia.
Art. 5
Divieti
1. E' vietata la vendita degli storni prelevati ai sensi
della presente legge.
Art. 6
Controlli
1. La vigilanza sull'applicazione della presente legge
è affi data agli agenti ed alle guardie di cui all'articolo 51
della l.r. 3/1994.
2. Alle violazioni della presente legge si applicano le
sanzioni previste dalla l. 157/1992 e dalla l.r. 3/1994.
3. La Giunta regionale, per verifi care la compatibilità
delle conseguenze dell'applicazione delle deroghe
con le disposizioni della dir. 79/409/CEE, procederà a
trasmettere al Presidente del Consiglio dei ministri, al
Ministro per gli affari regionali e autonomie locali, al
Ministro dell'ambiente e tutela del territorio e del mare,
al Ministro delle politiche agricole, alimentari e forestali,
al Ministro per le politiche europee, all'Istituto nazionale
per la fauna selvatica (INFS) ed alle competenti commissioni
parlamentari una relazione sulle misure adottate in
ordine al prelievo in deroga dello storno.
Art. 7
Sospensione del prelievo
1. La Giunta regionale, anche su richiesta dell'INFS
o dei soggetti di cui all'articolo 2, comma 3 della
l.r. 3/1994, può sospendere il prelievo quando vi siano
accertate riduzioni di numero o in presenza di comprovate
situazioni di pericolo per la specie oggetto del prelievo
medesimo.
Art. 8
Entrata in vigore
1. La presente legge entra in vigore il giorno successivo
alla data di pubblicazione sul Bollettino uffi ciale
della Regione Toscana.
La presente legge è pubblicata sul Bollettino Uffi ciale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
MARTINI
Firenze, 19 novembre 2007
La presente legge è stata approvata dal Consiglio Regionale
nella seduta del 13.11.2007.
