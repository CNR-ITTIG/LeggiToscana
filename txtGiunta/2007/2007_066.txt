LEGGE REGIONALE 11 dicembre 2007, n. 66
Servizi postali e di prossimità. Interventi di sostegno
ai comuni disagiati.
Il Consiglio Regionale ha approvato

Il Presidente della Giunta promulga

la seguente legge:
 
Art. 1
Finalità e oggetto
1. La Regione favorisce il mantenimento e la diffusione
di attività e servizi di prossimità nei territori
interessati da fenomeni di carenza o rarefazione o cattivo
funzionamento delle attività e dei servizi medesimi.
2. Ai fi ni di cui al comma 1, la presente legge:
a) promuove l'introduzione e lo sviluppo di forme
innovative per lo svolgimento delle attività e dei servizi,
e modalità di offerta improntate alla multifunzionalità;
b) sostiene i comuni che si associano per affrontare le
situazioni di disagio delle comunità locali, che possono
derivare da carenza, rarefazione o inadeguato funzionamento
delle attività e dei servizi, con particolare riguardo
al servizio postale.
Art. 2
Centri multifunzionali
1. Nei territori caratterizzati da rischi di marginalità
economica e sociale, i comuni possono costituire centri
multifunzionali, nei quali concentrare lo svolgimento di
più attività e servizi, in particolare di servizi pubblici di
sportello ai cittadini e di attività e servizi di prossimità,
nel rispetto della vigente normativa che disciplina dette
attività e servizi.
multifunzionali
di cui al comma 1 sono:
a) quelli erogati da soggetti privati ed essenziali per
la vita delle comunità locali, di cui all'articolo 3, comma
3 della legge regionale 27 luglio 2004, n. 39 (Norme
a favore dei comuni montani e dei piccoli comuni in
situazione di disagio. Modifi che alla legge regionale 7
maggio 1985, n. 57 "Finanziamenti per la redazione e
l'attuazione di piani di recupero del patrimonio edilizio
esistente". Modifi che alla legge regionale 2 novembre
1999, n. 58 "Norme sulla tutela dell'artigianato artistico
e tradizionale toscano e disposizioni in materia di oneri
contributivi per gli apprendisti artigiani");
b) quelli erogati da soggetti pubblici e privati e
comunque utili per la vita delle comunità locali, quali
i servizi di e-governement e telematici erogati tramite
punti di accesso assistito, di riscossione delle entrate
comunali, di tesoreria, ambientali, energetici, postali,
artigianali, turistici, culturali, di volontariato ed altri.
3. Ai fi ni del comma 1, sono considerati territori caratterizzati
da rischi di marginalità economica e sociale:
a) i territori montani dei comuni che, nella graduatoria
di cui all'articolo 2 della l.r. 39/2004, risultano con
indice del disagio superiore alla media regionale;
b) i territori nei quali possono essere costituiti empori
polifunzionali ai sensi dell'articolo 20 della legge
regionale 7 febbraio 2005, n. 28 (Codice del commercio.
Testo unico in materia di commercio in sede fi ssa, su
aree pubbliche, somministrazione di alimenti e bevande,
vendita di stampa quotidiana e periodica e distribuzione
di carburanti).
4. I comuni e gli altri soggetti pubblici interessati
possono destinare risorse per la realizzazione, l'attivazione
e il sostegno alle spese generali di funzionamento
dei centri multifunzionali.
Art. 3
Contributo regionale
1. La Regione attribuisce contributi per sostenere i
comuni che si associano per assumere le iniziative di cui
all'articolo 1, comma 2, lettera b).
2. Con regolamento regionale sono stabiliti requisiti,
condizioni e modalità per la concessione e la quantifi cazione
dei contributi, nonché i casi e le modalità della loro
revoca. Si osservano comunque i seguenti criteri:
a) il contributo è concesso alle aggregazioni di comuni
nelle quali sono in corso forme associative costituite e
operanti ai sensi della legislazione vigente, mediante le
quali è effettuata la rilevazione delle situazioni di disagio
di cui all'articolo 1, comma 2, lettera b), in cui versano
i singoli territori comunali e sono individuate ed attuate
per ciascuno di detti territori le iniziative per farvi fronte;
la concessione può essere limitata alle aggregazioni
costituite e operanti ai sensi della legge regionale 16
agosto 2001, n. 40 (Disposizioni in materia di riordino
territoriale e di incentivazione delle forme associative di
comuni);
b) i contributi sono concessi sulla base di espressa
richiesta; può prescindersi da espressa richiesta per le
forme associative di cui alla lettera a) che hanno conseguito
l'incentivazione di cui alla l.r. 40/2001;
c) nella individuazione delle aggregazioni destinatarie
dei contributi e nella quantifi cazione dei contributi
medesimi si tiene conto, anche in modo differenziale
per ciascun anno di concessione del contributo, di uno o
più dei seguenti elementi, considerati singolarmente o in
combinazione tra di loro:
1) dei territori che versano in situazioni di maggior
disagio ai sensi dell'articolo 1, comma 2, lettera b), a
tal fi ne preordinando criteri oggettivi di individuazione
di detto disagio in relazione ai servizi e alle attività per
i quali si riscontra carenza, rarefazione o inadeguato
funzionamento;
2) dei territori che versano in situazioni di maggior
disagio ai sensi della l.r. 39/2004;
3) dei territori in cui sono attivati o si prevede che
siano attivati i centri multifunzionali di cui all'articolo
2;
d) gli enti benefi ciari dei contributi sono tenuti a
presentare una relazione sulle iniziative intraprese e sui
risultati raggiunti;
e) per l'individuazione dei casi di revoca e per la
disciplina del relativo procedimento si provvede, per
quanto applicabile in relazione alle fi nalità della presente
legge e ai criteri indicati nelle lettere precedenti,
in analogia e in connessione con quanto previsto dalla
disciplina di cui alla l.r. 40/2001 e dai provvedimenti
attuativi; in alternativa alla revoca può essere prevista la
non corresponsione del contributo, in tutto o in parte, per
gli anni successivi.
3. I contributi concessi sono utilizzati unicamente per
le fi nalità previste dal presente articolo e sono cumulabili
con quelli concessi ai sensi di altre disposizioni di
legge.
4. Negli anni 2007, 2008 e 2009 i contributi sono
concessi per far fronte alle situazioni di maggior disagio
nella fruizione del servizio postale.
Art. 4
Contributo regionale per gli anni 2007 e 2008
1. Per gli anni 2007 e 2008, per far fronte alle situazioni
di maggior disagio verifi catesi nella fruizione del
servizio postale nei territori più svantaggiati, il contributo
regionale, in deroga a quanto previsto dall'articolo 3, è
concesso, a domanda, ai singoli comuni, con le modalità
e sulla base dei requisiti e delle condizioni stabiliti con
deliberazione della Giunta regionale. La deliberazione
della Giunta regionale è adottata osservando i seguenti
criteri:
a) il contributo può essere richiesto dai comuni che si
trovano in una delle seguenti situazioni:
1) avere nel proprio territorio un solo uffi cio postale,
di tipo marginale; per uffi cio postale marginale si intende
l'uffi cio postale che, ai sensi della classifi cazione in uso
di Poste Italiane Spa, è classifi cato "Cluster C" o considerato
"modulare" ed è, anche per effetto della riorganizzazione
della rete postale, ad orario ridotto;
2) avere territorio classifi cato montano ai sensi della
legge regionale 28 dicembre 2000, n. 82 (Norme in
materia di comunità montane) e presentare un indice
di disagio postale presunto superiore al 30 per cento;
per indice di disagio postale si intende la percentuale di
uffi ci di cui al numero 1), localizzati nelle frazioni di un
comune, calcolata sul numero complessivo degli uffi ci
postali localizzati nel comune medesimo;
3) avere territorio classifi cato montano ai sensi della
l.r. 82/2000 e presentare, nella graduatoria di cui all'articolo
2 della l.r. 39/2004, un indice del disagio pari o
superiore alla media regionale;
4) pur non avendo territorio classifi cato montano,
presentare un indice del disagio pari o superiore alla
media regionale nella graduatoria di cui all'articolo 2
della l.r. 39/2004, e, inoltre, presentare un indice di disagio
postale presunto superiore al 30 per cento;
b) il contributo è concesso a condizione che sia indicata
l'effettiva sussistenza nel territorio di disagi nella
fruizione del servizio postale e siano indicate le iniziative
assunte o che si intendono assumere per farvi fronte;
c) le risorse sono attribuite in misura uguale per ogni
comune che risponde ai requisiti e alle condizioni stabiliti;
possono essere individuate la misura minima e massima
del contributo concedibile e le eventuali correzioni
del sistema di calcolo in relazione alle risorse disponibili.
Se la misura minima non consente la concessione del
contributo a tutti i comuni richiedenti, i contributi sono
attribuiti, fi no ad esaurimento delle risorse disponibili,
dando priorità anzitutto ai comuni che rientrano in
ciascun gruppo indicato alla lettera a), nell'ordine ivi
previsto; all'interno di ciascun gruppo, è data priorità
ai comuni che hanno un indice di disagio postale maggiore
e, tra questi, ai comuni che risultano con maggiori
valori dell'indice del disagio di cui all'articolo 2 della
l.r. 39/2004.
2. Il comune benefi ciario del contributo di cui al presente
articolo è tenuto a presentare una relazione sulle
iniziative intraprese e sui risultati raggiunti, salvo che
abbia già documentato, con la domanda di contributo,
le iniziative e le spese già effettuate. Alla revoca del
contributo si procede unicamente in caso di mancata presentazione
della relazione. Si applica l'articolo 2, comma
3 della legge regionale 11 luglio 2006, n. 31 (Disposizioni
in materia di contributi straordinari concessi dalla
Regione agli enti locali). La mancata presentazione della
relazione per il contributo del 2007 o la sua utilizzazione
per fi nalità diverse comporta altresì l'impossibilità di
accedere al contributo per l'anno 2008. Con la deliberazione
di cui al comma 1 sono stabiliti termini e modalità
di attuazione del presente comma.
Art. 5
Norma fi nanziaria
1. Per l'attuazione degli articoli 3 e 4 della presente
legge è autorizzata la spesa di euro 300.000,00 annui per
ciascuno degli anni 2007, 2008, 2009.
2. Al fi ne della copertura della spesa di cui al comma
1, al bilancio di previsione 2007 e pluriennale 2007/2009,
annualità 2008 e 2009 sono apportate le seguenti variazioni
rispettivamente per competenza e cassa di uguale
importo e per sola competenza:
anno 2007
in diminuzione, unità previsionale di base (UPB) 741
"Fondi – Spese correnti", per euro 300.000,00
in aumento, UPB 111 "Azioni di sistema regione-enti
locali – Spese correnti", per euro 300.000,00
anno 2008
in diminuzione, UPB 741 "Fondi – Spese correnti",
per euro 300.000,00
in aumento, UPB 111 "Azioni di sistema regione-enti
locali – Spese correnti", per euro 300.000,00
anno 2009
in diminuzione, UPB 741 "Fondi – Spese correnti",
per euro 300.000,00
in aumento, UPB 111 "Azioni di sistema regione-enti
locali – Spese correnti", per euro 300.000,00
3. Agli oneri per gli esercizi successivi si fa fronte
con legge di bilancio.
Art. 6
Clausola valutativa
1. Al termine di ciascuna annualità di applicazione
della presente legge, la Giunta regionale presenta al Consiglio
regionale un rapporto che dà conto delle modalità
attuative e dei risultati della legge stessa. In particolare
detto rapporto contiene informazioni concernenti:
a) le richieste di contributo presentate e i contributi
assegnati;
b) la tipologia di problematiche evidenziate nelle
richieste;
c) le caratteristiche dei progetti fi nanziati.
Art. 7
Entrata in vigore
1. La presente legge entra in vigore il giorno successivo
alla data di pubblicazione sul Bollettino uffi ciale
della Regione Toscana.
La presente legge è pubblicata sul Bollettino Uffi ciale
della Regione. E' fatto obbligo a chiunque spetti di
osservarla e farla osservare come legge della Regione
Toscana.
MARTINI
Firenze, 11 dicembre 2007
La presente legge è stata approvata dal Consiglio Regionale
nella seduta del 05.12.2007.
