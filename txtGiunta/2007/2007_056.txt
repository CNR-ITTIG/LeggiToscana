 

LEGGE REGIONALE 12 novembre 2007, n. 56 

Modifiche alla legge regionale 23 febbraio 1999, n. 
8 (Norme in materia di requisiti strutturali, tecnologici 
ed organizzativi delle strutture sanitarie: autorizzazione 
e procedura di accreditamento). 

Il Consiglio Regionale 
ha approvato 

Il Presidente della Giunta 
promulga 

la seguente legge: 

 

Art. 1 
Modifi che all'articolo 1 della l.r. 8/1999 


1. La lettera c bis) del comma 1 dell'articolo 1 della 
legge regionale 23 febbraio 1999, n. 8 (Norme in materia 
di requisiti strutturali, tecnologici ed organizzativi delle 
strutture sanitarie: autorizzazione e procedura di accreditamento), 
è sostituita dalla seguente: 
"c bis) i requisiti strutturali, tecnologici ed organizzativi 
generali e specifici, nonché le disposizioni sul rilascio 
delle autorizzazioni per l'apertura e l'esercizio degli 
studi odontoiatrici, medici e di altre professioni sanitarie, 
ove attrezzati per erogare prestazioni di chirurgia ambulatoriale 
ovvero procedure diagnostiche e terapeutiche di 
particolare complessità o che comportino un rischio per 
il paziente, nonché procedure di diagnostica strumentale 

non complementari all'attività clinica, con refertazione 
per terzi.". 

Art. 2 
Modifi che all'articolo 2 della l.r. 8/1999 


1. Il comma 1 dell'articolo 2 della l.r. 8/1999 è sostituito 
dal seguente: 
"1. Fatti salvi i requisiti previsti dal decreto del Presidente 
della Repubblica 14 gennaio 1997 (Approvazione 
dell'atto di indirizzo e coordinamento alle regioni e alle 
province autonome di Trento e di Bolzano, in materia di 
requisiti strutturali, tecnologici ed organizzativi minimi 
per l'esercizio delle attività sanitarie da parte delle strutture 
pubbliche e private), sono definiti con regolamenti 
attuativi della presente legge i requisiti generali e specifi 
ci per: 

a) le strutture di cui all'articolo 1 comma 1, lettera a); 

b) gli studi di cui all'articolo 1, comma 1, lettera c 
bis), con l'individuazione di requisiti differenziati in 
relazione alla maggiore o minore invasività delle procedure 
effettuate o a rischio per l'utente.". 

Art. 3 
Modifi che all'articolo 5 della l.r. 8/1999 


1. Dopo la lettera f) del comma 1 dell'articolo 5 della 
l.r. 8/1999, è inserita la seguente: 
"f bis) ogni altra struttura che eroghi le prestazioni di 
cui all'articolo 1, comma 1, lettera a).". 

2. Il comma 2 dell'articolo 5 della l.r. 8/1999 è sostituito 
dal seguente: 
"2. Sono altresì soggetti ad autorizzazione gli studi 
professionali singoli o associati per l'esercizio dell'attività 
libero professionale, relativamente agli studi 
odontoiatrici, medici e di altre professioni sanitarie, ove 
attrezzati per erogare prestazioni di chirurgia ambulatoriale 
ovvero procedure diagnostiche e terapeutiche 
di particolare complessità o che comportino un rischio 
per il paziente, nonché procedure di diagnostica strumentale 
non complementari all'attività clinica, con 
refertazione per terzi, individuati dal regolamento di 
cui all'articolo 2.". 

3. Dopo il comma 2 dell'articolo 5 della l.r. 8/1999, 
è inserito il seguente: 
"2 bis. Sono soggetti a dichiarazione di inizio attività 
gli studi, individuati dal regolamento contenente 
i requisiti di cui all'articolo 1, comma 1, lettera c bis), 
che effettuano procedure terapeutiche e diagnostiche di 
minore invasività o di minor rischio per l'utente.". 

4. Nel comma 3 dell'articolo 5 della l.r. 8/1999 la 
parola: "altresì" è soppressa. 

 

Art. 4 
Sostituzione dell'articolo 6 della l.r. 8/1999 


1. L'articolo 6 della l.r. 8/1999 è sostituito dal seguente: 
"Art. 6 
Autorizzazione e dichiarazione di inizio attività 

1. Le richieste di autorizzazione per le strutture 
sanitarie e gli studi professionali nonché le dichiarazioni 
di inizio attività per gli studi professionali, sono subordinate 
all'esistenza dei requisiti previsti dall'articolo 2, 
comma 1, in relazione alle specifi che tipologie di prestazioni 
di cui all'articolo 1. 
2. Sono oggetto di autorizzazione o di dichiarazione 
di inizio attività: 

a) l'apertura e l'esercizio; 

b) l'ampliamento, la riduzione e la trasformazione 
dell'attività; 

c) l'ampliamento e la riduzione dei locali, nonché 
le trasformazioni interne se ed in quanto incidano sulla 
conformità della struttura ai requisiti di cui all'articolo 
2, comma 1; 

d) il trasferimento in altra sede.". 

Art. 5 
Modifi che all'articolo 7 della l.r. 8/1999 


1. Il comma 2 dell'articolo 7 della l.r. 8/1999 è sostituito 
dal seguente: 
"2. La Giunta regionale fornisce ai comuni le indicazioni 
necessarie per assicurare la dovuta omogeneità 
nelle modalità di svolgimento delle verifiche da parte dei 
dipartimenti di prevenzione delle aziende USL e nella 
formulazione degli atti di autorizzazione, anche in relazione 
all'obbligo di tenuta dell'elenco degli autorizzati ed 
all'eventuale successivo avvio di procedimenti di accreditamento.". 


2. Dopo il comma 2 dell'articolo 7 della l.r. 8/1999, 
è inserito il seguente: 
"2 bis. Per la formulazione degli atti autorizzativi e la 
presentazione delle relative domande la Giunta regionale 
indica: 

a) gli elementi che debbono obbligatoriamente essere 
esplicitati nella domanda, e negli atti comunali per 
consentire l'individuazione del soggetto richiedente, del 
presidio o studio, e delle attività svolte; 

b) la documentazione che deve essere allegata alla 
domanda, con riferimento a ciascuno dei punti che for-
mano oggetto di autorizzazione, previsti dall'articolo 6, 
comma 2.". 

Art. 6 
Inserimento dell'articolo 7 bis della l.r. 8/1999 

1. Dopo l'articolo 7 della l.r. 8/1999 è inserito il 
seguente: 
"Art. 7 bis 
Dichiarazione di inizio dell'attività 


1. Gli studi, nei casi previsti dall'articolo 5, comma 2 
bis, presentano la dichiarazione di inizio dell'attività per 
le fattispecie di cui all'articolo 6, comma 2. 
2. La dichiarazione deve essere inviata dal professionista 
al sindaco almeno trenta giorni prima dell'inizio 
dell'attività o della realizzazione della variazione. 
3. Il sindaco, entro il termine di trenta giorni dal 
ricevimento della dichiarazione, nel caso di accertata 
carenza delle condizioni o dei requisiti richiesti, adotta 
motivati provvedimenti di divieto di inizio o prosecuzione 
dell'attività o di realizzazione delle variazioni previste, 
ed ordina la rimozione dei relativi effetti, salvo che, 
ove ciò sia possibile, l'interessato provveda a rimuovere 
le carenze rilevate entro un termine fi ssato dall'amministrazione 
comunale. 
4. Salvo quanto previsto al comma 3, l'attività può 
essere iniziata e le variazioni attuate allo scadere del 
termine di trenta giorni dalla data di presentazione 
della dichiarazione. Contestualmente all'inizio dell'attività 
o alla realizzazione delle variazioni oggetto della 
dichiarazione, il professionista ne dà comunicazione al 
sindaco. 
5. Per la presentazione delle dichiarazioni di inizio 
attività la Giunta regionale indica: 
a) gli elementi che debbono obbligatoriamente essere 
esplicitati nella dichiarazione per consentire l'individuazione 
del soggetto richiedente, dello studio e delle 
attività svolte; 

b) la documentazione che deve essere allegata alla 
dichiarazione, con riferimento a ciascuna delle fattispecie 
che formano oggetto di autorizzazione, previste 
dall'articolo 6, comma 2. 

6. Il sindaco può in ogni momento procedere a verifiche, 
anche a campione, delle dichiarazioni di cui al 
comma 1. La Giunta regionale fornisce ai comuni le 
indicazioni necessarie per assicurare la dovuta omogeneità 
nelle modalità di svolgimento delle verifi che da 
parte dei dipartimenti di prevenzione. 
7. Delle dichiarazioni di inizio dell'attività o di variazioni, 
e degli eventuali provvedimenti successivamente 
adottati, il sindaco dà comunicazione secondo quanto 
previsto all'articolo 8.". 
Art. 7 
Sostituzione dell'articolo 8 della l.r. 8/99 



 

1. L'articolo 8 della l.r. 8/1999 è sostituito dal seguente: 
"Art. 8 
Trasmissione degli atti autorizzativi e delle 
dichiarazioni di inizio attività 

1. Il sindaco trasmette all'azienda USL competente 
per territorio, alla Giunta regionale e al competente ordine 
provinciale dei medici e degli odontoiatri, copia di 
tutti gli atti autorizzativi rilasciati ai sensi dell'articolo 6, 
nonché le pronunce di decadenza di autorizzazioni precedentemente 
rilasciate, provvedendo in via prioritaria al 
trasferimento all'azienda USL competente e alla Giunta 
regionale, delle informazioni per via telematica nell'ambito 
del sistema informativo sanitario regionale. 
2. Nel caso in cui l'autorizzazione sia sostituita dalla 
dichiarazione di inizio di attività, il sindaco, provvede a 
trasmettere, alla competente azienda USL, alla Giunta 
regionale e all'ordine provinciale dei medici e degli 
odontoiatri, copia della dichiarazione medesima e di 
ogni altro provvedimento assunto con riferimento allo 
studio. 
3. La Giunta regionale cura la tenuta dell'elenco 
aggiornato dei soggetti autorizzati o per i quali sia stata 
presentata dichiarazione di inizio attività e, con cadenza 
annuale, provvede alla pubblicazione sul bollettino uffi ciale 
della Regione Toscana dei soggetti autorizzati; la 
Giunta regionale garantisce a tutti i soggetti interessati 
l'accesso ai relativi dati.". 
Art. 8 
Modifi che all'articolo 9 della l.r. 8/1999 


1. Dopo il comma 4 dell'articolo 9 della l.r. 8/1999 è 
inserito il seguente: 
"4 bis. Dell'avvenuta verifi ca mediante autocertifi cazione 
il sindaco dà comunicazione secondo le modalità 
previste dall'articolo 8, comma 1.". 

Art. 9 
Sostituzione dell'articolo 10 della l.r. 8/1999 


1. L'articolo 10 della l.r. 8/1999 è sostituito dal 
seguente: 
"Art. 10 
Pubblicità sanitaria 

1. La pubblicità sanitaria, in qualunque forma effettuata, 
è consentita nel rispetto dei criteri di veridicità, 
trasparenza e decoro definiti dagli ordini e collegi professionali 
competenti. 
2. La pubblicità sanitaria effettuata tramite installazione 
di mezzi pubblicitari di tipo urbanistico è consentita 
previa autorizzazione del sindaco.". 

Art. 10 
Modifi che all'articolo 11 della l.r. 8/1999 


1. Nella lettera e) del comma 1 dell'articolo 11 della 
l.r. 8/1999, sono aggiunte, in fine, le parole: ", ivi compreso 
il cambio di titolarità della struttura". 
2. La lettera f) del comma 1 dell'articolo 11 della l.r. 
8/1999 è sostituita dalla seguente: 
"f) la temporanea sospensione di una o più attività 
per periodi superiori ad un mese e fino a un anno prorogabile, 
per motivate esigenze, per un ulteriore anno;". 

3. Dopo la lettera f) del comma 1 dell'articolo 11 
della l.r. 8/1999, è inserita la seguente: 
"f bis) la ripresa dell'attività sospesa ai sensi della 
lettera f);". 

4. Dopo la lettera f bis) del comma 1 dell'articolo 11 
della l.r. 8/1999, è inserita la seguente: 
"f ter) la defi nitiva cessazione dell'attività.". 

Art. 11 
Sostituzione dell'articolo 12 della l.r. 8/1999 


1. L'articolo 12 della l.r. 8/1999 è sostituito dal 
seguente: 
"Art. 12 
Direttore sanitario - Requisiti 


1. Ogni struttura sanitaria deve avere un direttore sanita 
rio. 
2. Il direttore sanitario deve essere in possesso della 
specializzazione in una delle discipline dell'area di 
sanità pubblica o in una disciplina equipollente o deve 
aver svolto per almeno cinque anni attività di direzione 
tecnico-sanitaria in enti o strutture sanitarie pubbliche o 
private. 
3. Nelle strutture monospecialistiche, sia ambulatoriali 
che di ricovero in fase post-acuta, le funzioni del 
direttore sanitario possono essere svolte anche da un 
medico in possesso della specializzazione nella disciplina 
cui afferiscono le prestazioni svolte o in disciplina 
equipollente. 
4. Negli ambulatori che svolgono esclusivamente 
attività di medicina di laboratorio, le funzioni del 
direttore sanitario possono essere svolte, per quanto di 
competenza, anche da un direttore tecnico in possesso di 
laurea specialistica in biologia o chimica o equipollenti, 
purché specializzato o in possesso di almeno cinque anni 

 

di anzianità nell'attività di direzione tecnico-sanitaria in 
enti o strutture sanitarie pubbliche o private. 

5. Per lo svolgimento delle funzioni di direttore sanitario, 
deve essere garantito un orario congruo rispetto 
alle specifiche tipologie ed attività del presidio, comunque 
non inferiore alle dodici ore settimanali per i presidi 
ambulatoriali ed alle diciotto ore settimanali per i presidi 
di ricovero. 
6. Per le strutture di ricovero in fase post-acuta, i requisiti 
specifici di cui all'articolo 2, comma 1, possono: 
a) prevedere che le funzioni del direttore sanitario 
siano svolte, per quanto di competenza, da altro opera-
tore in possesso dei titoli professionali e degli eventuali 
titoli di servizio indicati dai requisiti stessi. In tal caso, le 
funzioni di cui all'articolo 13, comma 2, sono attribuite 
ad un medico, secondo quanto specificato dai requisiti 
stessi; 

b) disporre in merito alla presenza minima da garantire 
per lo svolgimento delle funzioni del direttore sanitario, 
anche in deroga a quanto previsto dal comma 5. 

7. La funzione di direttore sanitario è incompatibile 
con la qualità di proprietario, comproprietario, socio o 
azionista della società che gestisce la struttura sanitaria. 
8. La disposizione del comma 7 non si applica alle 
strutture ambulatoriali monospecialistiche.". 
Art. 12 
Modifi che all'articolo 14 della l.r. 8/1999 


1. Il comma 1 dell'articolo 14 della l.r. 8/1999, è 
sostituito dal seguente: 
"1. Il titolare dello studio professionale è tenuto a 
comunicare tempestivamente al sindaco: 
a) ogni variazione che intervenga rispetto a quanto 
dichiarato al fine del conseguimento dell'autorizzazione 

o della dichiarazione di inizio attività; 
b) la temporanea sospensione dell'attività dello studio 
per periodi superiori ai sei mesi; 
c) la defi nitiva cessazione dell'attività.". 

2. Dopo il comma 2 dell'articolo 14 della l.r. 8/1999 
è inserito il seguente: 
"2 bis. Gli studi professionali associati, oltre a quanto 
previsto ai commi 1 e 2, comunicano tempestivamente al 
sindaco ogni variazione intervenuta nella composizione 
dell'associazione.". 

Art. 13 
Sostituzione dell'articolo 15 della l.r. 8/1999 


1. L'articolo 15 della l.r. 8/1999 è sostituito dal seguente: 
"Art. 15 
Sanzioni 

1. Il sindaco dispone la chiusura della struttura o dello 
studio aperto o trasferito in altra sede senza autorizzazione 
o, nei casi in cui sia ammessa, senza la dichiarazione 
di inizio di attività. Dispone la chiusura dell'attività 
ambulatoriale e di degenza a ciclo diurno aperta senza 
autorizzazione all'interno delle strutture di ricovero. 
2. Il sindaco dichiara altresì la decadenza dell'autorizzazione 
e dispone la chiusura della struttura e dello 
studio, anche aperto a seguito di dichiarazione di inizio 
attività, nei quali sia stato accertato l'esercizio abusivo 
della professione sanitaria o in cui siano state commesse 
gravi o reiterate inadempienze comportanti situazioni di 
pericolo per la salute dei cittadini. 
3. Nei casi previsti ai commi 1 e 2 è comminata la sanzione 
amministrativa pecuniaria compresa tra un minimo 
di euro 3.100,00 e un massimo di euro 10.350,00, nel 
caso di strutture, e la sanzione amministrativa pecuniaria 
compresa tra un minimo di euro 1.550,00 e un massimo 
di euro 9.300,00, nel caso di studi professionali. 
4. La nuova autorizzazione all'esercizio può essere 
rilasciata e la nuova dichiarazione di inizio di attività può 
essere presentata solo dopo un anno dal provvedimento 
di chiusura, in caso di strutture, e dopo sei mesi in caso 
di studi. 
5. In caso di violazione delle norme di cui alla presente 
legge, di carenza dei requisiti di cui all'articolo 2, comma 
1, o di violazione di prescrizioni inserite nell'atto di autorizzazione, 
il sindaco ordina la rimozione delle inadempienze 
e delle irregolarità riscontrate, assegnando a tal fi ne 
un termine compreso tra trenta e centottanta giorni. 
6. Ove il trasgressore non provveda nei termini assegnati, 
il sindaco dispone la sospensione dell'attività per 
un periodo di tempo da uno a sei mesi. 
7. L'attività sospesa può essere nuovamente esercitata 
previo accertamento della intervenuta rimozione delle 
infrazioni rilevate. In caso contrario il sindaco dichiara 
la decadenza dell'autorizzazione o vieta la prosecuzione 
dell'attività intrapresa a seguito di presentazione di 
dichiarazione di inizio attività. 
8. L'autorizzazione all'esercizio può essere nuovamente 
rilasciata e la dichiarazione di inizio attività può 
essere nuovamente presentata solo dopo un anno dalla 
dichiarazione di decadenza della stessa, in caso di strutture, 
e dopo sei mesi in caso di studi. 
9. Nel caso previsto al comma 5 è applicata la sanzio

 

ne amministrativa pecuniaria compresa tra un minimo di 
euro 2.100,00 e un massimo di euro 6.200,00 nel caso di 
strutture, e la sanzione amministrativa pecuniaria compresa 
tra un minimo di euro 1.050,00 e un massimo di 
euro 3.100,00 in caso di studi. 

10. Il legale rappresentante e il direttore sanitario 
della struttura che non adempiono agli obblighi a loro 
rispettivamente imposti dagli articoli 11 e 13 sono soggetti 
alla sanzione amministrativa pecuniaria da euro 
500,00 a euro 3.100,00. Il titolare dello studio che non 
adempie agli obblighi a lui imposti dall'articolo 14 è 
soggetto ad una sanzione amministrativa pecuniaria 
compresa tra un minimo di euro 250,00 e un massimo di 
euro 1.550,00. 
11. Salvo quanto previsto dall'articolo 11, comma 1, 
lettera f), in caso di accertata chiusura o inattività della 
struttura per un periodo superiore a sei mesi, l'autorizzazione 
decade automaticamente e l'attività può essere 
ripresa solo a fronte della presentazione di una nuova 
domanda di autorizzazione. 
12. Salvo quanto previsto dall'articolo 14, comma 1, 
lettera b), in caso di accertata chiusura o inattività dello 
studio per un periodo superiore ad un anno, l'autorizzazione 
decade automaticamente e l'attività può essere 
ripresa solo a fronte della presentazione di una nuova 
domanda di autorizzazione o di una nuova dichiarazione 
di inizio di attività.". 
Art. 14 
Modifi che all'articolo 17 della l.r. 8/1999 


1. La lettera b) del comma 7 dell'articolo 17 della l.r 
8/1999 è abrogata. 
2. Al comma 6 ter dell'articolo 17 della l.r 8/1999, le 
parole: "31 dicembre 2007" sono sostituite dalle seguenti: 
"31 dicembre 2009". 
Art. 15 
Modifi che all'articolo 19 della l.r. 8/1999 


1. Il comma 1 dell'articolo 19 della l.r. 8/1999 è sostituito 
dal seguente: 
"1. I requisiti generali e specifici, i manuali e le procedure 
di accreditamento, nonché i tempi per l'adeguamento 
ai requisiti delle strutture in esercizio sono defi niti 
con regolamento di attuazione della presente legge.". 

Art. 16 
Norma transitoria 


1. Gli studi professionali già in esercizio, ai sensi 
dell'articolo 17, comma 6 bis, della l.r. 8/1999, presentano 
domanda di autorizzazione, entro novanta giorni 
dall'entrata in vigore della presente legge, al sindaco 
del comune competente. Sono esclusi da tale obbligo gli 
studi professionali che hanno già presentato la domanda 
di autorizzazione di cui alla deliberazione della Giunta 
regionale del 20 marzo 2006, n. 197. 

2. Prima dell'entrata in vigore del regolamento contenente 
i requisiti di cui all'articolo 1, comma 1, lettera 
c bis), della l.r. 8/1999, l'apertura di nuovi studi o il 
verificarsi di una delle fattispecie di cui all'articolo 6, 
comma 2, della l.r. 8/1999 è subordinata alla presentazione 
della domanda di autorizzazione con dichiarazione 
del richiedente che attesti il rispetto di idonee condizioni 
igienico-sanitarie, delle procedure di disinfezione e sterilizzazione 
e il possesso della dotazione minima per la 
gestione dell'emergenza. 
3. Dopo l'entrata in vigore del regolamento contenente 
i requisiti di cui all'articolo 1, comma 1, lettera 
c bis), della l.r. 8/1999, gli studi di cui ai commi 1 e 2 
sono ammessi a presentare domanda di autorizzazione, 
o, ricorrendone i presupposti, dichiarazione di inizio 
attività, entro i termini stabiliti dal regolamento e senza 
la possibilità di beneficiare dei termini di adeguamento 
di cui all'articolo 17, comma 6, della l.r. 8/1999. 
4. Fino all'approvazione da parte della Giunta regionale 
dei regolamenti di attuazione della presente legge, 
da emanarsi per le strutture di cui all'articolo 2, comma 
1, lettera a), entro un anno e per gli studi di cui all'articolo 
2, comma 1, lettera b), entro sei mesi, mantengono 
la propria validità gli atti precedentemente approvati dal 
Consiglio regionale e dalla Giunta regionale in attuazione 
della l.r. 8/1999. 
La presente legge è pubblicata sul Bollettino Uffi ciale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 12 novembre 2007 

La presente legge è stata approvata dal Consiglio Regionale 
nella seduta del 30.10.2007. 

LEGGE REGIONALE 12 novembre 2007, n. 57 

Modifiche alla legge regionale 24 febbraio 2005, 

n. 41 (Sistema integrato di interventi e servizi per la 
tutela dei diritti di cittadinanza sociale). 

