

LEGGE REGIONALE 3 maggio 2007, n. 27 

Misure di razionalizzazione delle spese per il personale. 
Modifiche alla legge regionale 5 agosto 2003, 

n. 44 (Ordinamento della dirigenza e della struttura 
operativa della Regione. Modifiche alla legge regionale 
17 marzo 2000, n. 26 "Riordino della legislazione 
regionale in materia di organizzazione e personale"). 
Il Consiglio Regionale 
ha approvato 

Il Presidente della Giunta 
promulga 

la seguente legge: 



Capo I 
Misure di razionalizzazione delle spese per il personale 

Sezione I 
Risoluzione consensuale del rapporto di lavoro 
del personale non dirigenziale 


Art. 1 
Obiettivi 


1. Ai fini del concorso al rispetto degli obiettivi di 
finanza pubblica la Regione persegue il contenimento 
della spesa corrente e la riorganizzazione dell'amministrazione 
regionale attraverso un processo di revisione e 
riqualificazione della dotazione organica, in attuazione 
dei principi di semplificazione, fl essibilità, produttività 
e razionalità. 
Art. 2 
Risoluzione consensuale del rapporto di lavoro 

1. Ai fini del conseguimento degli obiettivi di cui 
all'articolo 1, la Regione favorisce la risoluzione consensuale 
del rapporto di lavoro del personale non dirigenziale 
in servizio a tempo indeterminato mediante la 
corresponsione di un incentivo. 
2. Possono beneficiare dell'incentivo di cui al comma 
1 i dipendenti a tempo indeterminato che abbiano maturato 
almeno cinque anni di servizio a tempo indeterminato 
presso l'ente di assegnazione ed abbiano almeno 
cinquantasette anni di età. 
3. L'incentivo è erogato ai dipendenti che presentino 
domanda per la risoluzione consensuale del rapporto di 
lavoro, secondo quanto stabilito nella deliberazione di 
cui all'articolo 4, nel periodo compreso tra i tre mesi 
successivi alla data di entrata in vigore della presente 
legge e il 31 dicembre 2010. 
Art. 3 
Copertura dei posti vacanti 


1. I posti che si rendono vacanti a seguito dell'applicazione 
della norma dell'articolo 2 sono coperti in 
misura non superiore al 50 per cento senza ulteriori 
aggravi di spesa. 

2. Entro sessanta giorni dall'inizio di ciascun anno 
la Giunta regionale e il Consiglio regionale approvano 
le rispettive nuove dotazioni organiche in base a quanto 
disposto al comma 1. 
Art. 4 
Modalità di attuazione della risoluzione e misura 
dell'incentivo 


1. Le modalità di attuazione della risoluzione consensuale 
del rapporto di lavoro e la misura dell'incentivo 
di cui all'articolo 2 sono determinate con deliberazione 
della Giunta regionale. 
2. L'incentivo non può essere superiore a ventiquattro 
mensilità del trattamento fisso e continuativo, comprensivo 
della retribuzione di posizione spettante ai titolari di 
posizione organizzativa percepita sulla base dei contratti 
collettivi nazionali e decentrati in vigore alla data di presentazione 
della domanda di risoluzione del rapporto di 
lavoro e con esclusione del salario accessorio, ed è calcolato 
prendendo come riferimento il periodo compreso 
tra l'età del dipendente al momento della cessazione dal 
servizio e il giorno del compimento del sessantaseiesimo 
anno d'età. 
3. L'incentivo viene erogato in due rate successive 
alla cessazione dal servizio facenti carico a due esercizi 
finanziari diversi. 
Art. 5 
Divieti ed incompatibilità 


1. I dipendenti che usufruiscono dell'incentivo non 
possono presentare istanza per il reintegro nel posto di 
lavoro. 
2. Durante il quinquennio successivo alla risoluzione 
consensuale del rapporto di lavoro la Regione non può 
conferire ai dipendenti di cui al comma 1 incarichi professionali 
o di consulenza, anche di carattere occasionale, 
né instaurare con gli stessi soggetti rapporti di lavoro 
a tempo determinato o di collaborazione coordinata e 
continuativa. 
Art. 6 
Disposizioni in materia di risparmi 


1. Nella deliberazione di cui all'articolo 4 sono individuati 
i risparmi derivanti dalla risoluzione consensuale, 
con riferimento al trattamento fisso e continuativo, 
comprensivo della retribuzione di posizione spettante ai 
titolari di posizione organizzativa percepita sulla base 
dei contratti collettivi nazionali e decentrati in vigore 
alla data di presentazione della domanda di risoluzione 
del rapporto di lavoro e con esclusione del salario accessorio. 


2. I risparmi che si originano annualmente per la 
mancata copertura dei posti resisi vacanti ai sensi dell'articolo 
3 confluiscono in appositi capitoli di bilancio 
e vengono iscritti annualmente negli stessi fino all'anno 
2013. La Regione porta in economia da tali capitoli la 
parte dei risparmi derivanti dai posti soppressi annualmente 
non destinata al pagamento degli incentivi di cui 
all'articolo 4. 
Art. 7 
Enti ed organismi di cui all'articolo 50 dello Statuto 

1. Le disposizioni di cui alla presente sezione possono 
essere applicate anche dagli enti ed organismi di cui 
all'articolo 50 dello Statuto in conformità con le modalità 
di attuazione determinate con la deliberazione della 
Giunta regionale di cui all'articolo 4, comma 1. 
2. Negli enti ed organismi possono beneficiare dell'incentivo 
di cui all'articolo 2, comma 1, i dipendenti a 
tempo indeterminato che abbiano maturato almeno cinque 
anni di servizio a tempo indeterminato presso l'ente 
di assegnazione e abbiano almeno cinquantasette anni 
di età. Alla determinazione dei cinque anni concorrono 
anche i periodi di servizio a tempo indeterminato prestati 
presso la Regione o presso gli enti ed organismi di cui 
al comma 1. 
Sezione II 
Interventi finalizzati al reclutamento di soggetti che 
hanno già svolto attività lavorativa tramite tipologie 
contrattuali non a tempo indeterminato 


Art. 8 
Immissione in ruolo a tempo indeterminato 


1. Negli anni 2007, 2008 e 2009 la Regione e gli enti 
ed organismi di cui all'articolo 50 dello Statuto, nei limiti 
dei posti disponibili in organico, possono stabilizzare: 
a) il personale non dirigenziale che alla data del 31 
dicembre 2006 sia in servizio a tempo determinato presso 
l'ente di assegnazione da almeno tre anni, anche non 
continuativi purchè compresi nel quinquennio anteriore 
alla medesima data; 

b) il personale non dirigenziale in servizio a tempo 
determinato alla data del 31 dicembre 2006 che maturi il 
requisito di cui alla lettera a) in forza di contratti stipulati 
anteriormente alla data del 29 settembre 2006; 

c) il personale non dirigenziale che abbia prestato 
servizio a tempo determinato presso l'ente di assegnazione 
per almeno tre anni, anche non continuativi, nel 
quinquennio anteriore alla data del 31 dicembre 2006. 

2. La Regione e gli enti ed organismi di cui all'articolo 
50 dello Statuto possono immettere in ruolo a tempo 
indeterminato il personale in possesso dei requisiti di cui 
al comma 1 che presenti domanda a tal fine, a condizione 
che sia stato assunto a seguito di procedure selettive per 
titoli o esami e che non risulti inquadrato a tempo indeterminato 
da altra pubblica amministrazione nella stessa 
categoria per la quale ha prestato il servizio a tempo 
determinato di cui al comma 1. 
3. Il numero dei soggetti immessi in ruolo ai sensi del 
comma 1 non può comunque essere superiore alla media 
delle unità di personale con le quali ciascun ente, a seguito 
delle procedure selettive per titoli o esami, ha stipulato 
contratti di lavoro a tempo determinato nel corso degli 
anni 2004, 2005 e 2006. 
4. Il personale immesso in ruolo è ripartito tra gli uffici 
sulla base di specifiche analisi organizzative, d'intesa 
con il segretario generale per il personale assegnato al 
Consiglio regionale. 
5. I soggetti in possesso dei requisiti indicati al 
comma 1 sono immessi in ruolo a seguito dello scorrimento 
di una graduatoria formata sulla base della maggiore 
anzianità di servizio acquisita presso l'amministrazione. 
I soggetti inseriti nelle graduatorie di concorso 
per il reclutamento di personale a tempo indeterminato 
in possesso dei medesimi requisiti vengono assunti con 
precedenza indipendentemente dalla loro posizione in 
tali graduatorie nella misura di un terzo per ciascuno 
degli anni compresi nel triennio. 
Art. 9 
Riserva di posti e valutazione del servizio prestato 
non a tempo indeterminato 


1. Negli anni 2007, 2008 e 2009 la Regione e gli 
enti ed organismi di cui all'articolo 50 dello Statuto, nel 
bandire le prove selettive per procedere all'assunzione di 
personale a tempo determinato per esigenze temporanee 
e eccezionali, riservano una quota non inferiore al 60 per 
cento dei posti programmati ai soggetti con i quali hanno 
stipulato uno o più contratti di collaborazione coordinata 
e continuativa, esclusi gli incarichi di nomina politica, 
per la durata complessiva di almeno un anno raggiunta 
alla data del 29 settembre 2006. 
2. Il servizio prestato presso la Regione e gli enti 
ed organismi di cui all'articolo 50 dello Statuto dal 
personale già assunto o utilizzato attraverso tipologie 
contrattuali di lavoro non a tempo indeterminato viene 
valutato, in modo articolato secondo le diverse tipologie 
contrattuali, nei concorsi indetti dai medesimi enti per il 
reclutamento di personale a tempo indeterminato in base 
a quanto stabilito nei bandi. 
Capo II 
Modifiche alla legge regionale 5 agosto 2003, n. 44 
(Ordinamento della dirigenza e della struttura operativa 
della Regione. Modifiche alla legge regionale 17 marzo 
2000, n. 26 "Riordino della legislazione regionale in 
materia di organizzazione e personale") 


Art. 10 
Modifiche all'articolo 14 della l.r. 44/2003 


1. L'articolo 14 della legge regionale 5 agosto 2003, 
n. 44 (Ordinamento della dirigenza e della struttura operativa 
della Regione. Modifiche alla legge regionale 17 
marzo 2000, n. 26 "Riordino della legislazione regionale 
in materia di organizzazione e personale"), è sostituito 
dal seguente: 
"Art. 14 
Dirigenti con contratto a tempo determinato 


1. Gli incarichi previsti dall'articolo 9 e dall'articolo 
12, al fine di sopperire ad individuate esigenze della 
struttura operativa, e limitatamente ad un numero di posti 
non superiore al 10 per cento della dotazione organica 
della qualifica dirigenziale, possono essere conferiti dal 
direttore generale della struttura competente in materia 
di personale, su proposta del direttore generale della 
struttura di assegnazione, con contratto di diritto privato 
a tempo determinato. Alla copertura dei posti della dotazione 
organica della qualifica dirigenziale del Consiglio 
regionale provvede il direttore generale della struttura 
competente in materia di personale in conformità alla 
richiesta del segretario generale del Consiglio regionale 
di cui all'articolo 24. 
2. I dirigenti con contratto a tempo determinato 
vengono scelti in relazione alle funzioni da svolgere tra 
soggetti in possesso del diploma di laurea conseguito in 
corso di durata almeno quadriennale, o di laurea specialistica, 
che abbiano conseguito una particolare capacità 
professionale, culturale e scientifica, desumibile da concrete 
esperienze di lavoro maturate anche in posizioni 
dirigenziali o nella qualifica immediatamente inferiore a 
quella dirigenziale in enti pubblici, o in analoghe posizioni 
presso enti pubblici economici o aziende private. 
3. Il contratto di cui al comma 1 non può avere durata 
superiore a cinque anni ed è rinnovabile. 
4. L'incarico di cui al presente articolo è conferito a 
soggetti provenienti dal settore pubblico, ivi compresi i 
dipendenti della Regione Toscana, previo collocamento 
in aspettativa o fuori ruolo, secondo l'ordinamento dell'amministrazione 
di provenienza. 
5. I dipendenti regionali possono chiedere di essere 
collocati in aspettativa qualora vengano assunti a tempo 
determinato da altri enti pubblici come dirigenti con 
contratto a tempo determinato o con incarico di alta 
specializzazione di cui all'articolo 110 del decreto legislativo 
18 agosto 2000, n. 267 (Testo unico delle leggi 
sull'ordinamento degli enti locali), da ultimo modificato 
dalla legge 23 dicembre 2000, n. 388.". 

Capo III 
Norme finali 


Art. 11 
Norma finanziaria 


1. Per l'anno 2007 agli oneri derivanti dalla stabilizzazione 
del personale di cui all'articolo 8 si fa fronte 
con le risorse presenti sulla unità previsionale di base 
(UPB) "Funzionamento della struttura regionale – spese 
correnti" del bilancio pluriennale a legislazione vigente 
2006/2008, annualità 2007. 
2. Agli oneri per gli esercizi successivi si fa fronte 
con i risparmi derivanti dall'applicazione delle norme di 
cui all'articolo 6, comma 2, e all'articolo 8, comma 3. 
Art. 12 
Abrogazione 


1. Il comma 5 dell'articolo 33 della legge regionale 
17 marzo 2000, n. 26 (Riordino della legislazione 
regionale in materia di organizzazione e personale), è 
abrogato. 
Art. 13 
Entrata in vigore 


1. La presente legge entra in vigore il giorno successivo 
alla data di publicazione sul Bollettino Ufficiale 
della Regione Toscana. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

Il Vicepresidente 

GELLI 

Firenze, 3 maggio 2007 

La presente legge è stata approvata dal Consiglio Regionale 
nella seduta del 2.05.2007. 
