Disciplina provvisoria per l'erogazione di contributi a favore di
aziende pubbliche  e private  per il  ripiano  dei  disavanzi  di
esercizio dei  servizi di  trasporti pubblici  locali, di  cui al
comma 2 dell'art. 1 della legge 10 aprile 1981 n. 151.

Il Consiglio Regionale ha approvato il 22-12-1981
Il Commissario del Governo ha apposto il visto il 18-1-1982
Il Presidente  della Giunta  Regionale promulga la seguente legge
regionale:

ARTICOLO 1

Al fine  di assicurare  la regolare ed efficiente continuità dei
servizi di  trasporti locali,  in attesa  della  possibilità  di
applicazione delle  disposizioni di cui all'art. 6 della legge 10
aprile 1981,  n. 151,  la Regione  Toscana,  per  l'anno  1982  e
comunque non  oltre l'entrata  in vigore della legge regionale di
riforma e  delega del  settore, concede  agli enti e alle aziende
pubbliche  e  alle  imprese  private  che  esercitano  i  servizi
suddetti, contributi  provvisori con  le modalità  previste  dal
successivo  art.   2  sulle  quote  di  finanziamento  del  fondo
regionale  ad   essa  spettanti   e  disponibili,  in  attuazione
dell'art. 9 della legge n. 151 medesima.

ARTICOLO 2

I contributi  di cui  all'articolo precedente, da concedersi alle
aziende  pubbliche,   agli  enti  locali  e  loro  consorzi  sono
commisurati all'ammontare  degli interventi finanziari degli enti
pubblici locali,  risultanti  dalle  certificazioni  di  bilancio
preventivo per  il 1981  incrementati, di quelli erogati per tale
anno dalla Regione allo stesso titolo.

I contributi  suddetti a  favore delle  imprese  private  saranno
commisurati all'ammontare dei sussidi accordati ai sensi della LR
26 luglio  1978 n. 51 per l'esercizio 1981 e calcolati sulla base
dei costi  medi chilometrici  1981, incrementati,  ove del  caso,
degli interventi finanziari erogati allo stesso titolo dagli enti
locali e  risultanti dalle relative certificazioni di bilanci per
l'anno 1981.

Anche agli enti e alle aziende esercenti autolinee sostitutive od
integrative  del   servizio  ferroviario  verranno  applicate  le
disposizioni di cui ai precedenti commi.

L'ammontare di  contributi da  erogarsi a ciascun ente od impresa
non potrà,  comunque superare  la passività di esercizio per il
1982.

ARTICOLO 3

Alla concessione  dei contributi di cui al precedente articolo la
Giunta  regionale   provvede  mediante   anticipazioni  in   rate
trimestrali.

ARTICOLO 4

Gli enti e le aziende interessate alla concessione dei contributi
dovranno presentare domanda alla Giunta regionale entro 15 giorni
dall'entrata in vigore della presente legge.

ARTICOLO 5

All'onere  derivante   dall'applicazione  della  presente  legge,
previsto per  l'anno 1982,  si farà fronte con i fondi stanziati
sull'apposito capitolo del bilancio 1982.

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 25 gennaio 1982.

La presente  legge è  stata approvata dal Consiglio Regionale il
22-12-1981 ed è stata vistata dal Commissario del Governo il 18-
1-1982.



TRASPORTI

