Ordinamento degli  uffici della  Regione Toscana - Nuove norme ed
integrazioni.

Il Consiglio Regionale ha approvato il 22-6-1982
Il Commissario del Governo ha apposto il visto il 24-7-1982
Il Presidente  della Giunta  Regionale promulga la seguente legge
regionale:

ARTICOLO 1

Il  secondo   comma  dell'articolo  9  della  legge  regionale  6
settembre 1973, n. 55 è sostituito dal seguente:

   "Nell'ambito degli  incarichi ricevuti  i componenti la Giunta
   indicano ai  dipartimenti ed  agli  uffici  gli  obiettivi  da
   raggiungere, chiamando  i rispettivi coordinatori a rispondere
   sotto il profilo organizzativo".

ARTICOLO 2

L'articolo 10  della legge  regionale 6  settembre 1973, n. 55 è
sostituito dal seguente:

   "Art. 10
   (Comitato tecnico della programmazione)

   Il comitato  tecnico  della  programmazione  è  composto  dal
   Presidente della Giunta o suo delegato, che lo presiede, e dai
   coordinatori di dipartimento o ufficio del centro direzionale.

   Alle riunioni del comitato possono partecipare i componenti la
   Giunta e  sono  invitati  i  coordinatori  di  dipartimento  o
   ufficio del  Consiglio;  possono  inoltre  essere  invitati  a
   partecipare  il   coordinatore   dell'ufficio   del   Comitato
   Regionale di  Controllo e  i dirigenti  degli organismi di cui
   all'articolo 51  e degli  enti di  cui all'articolo  58  dello
   Statuto. Possono  infine essere  chiamati  a  partecipare,  in
   relazione agli  specifici  argomenti  all'ordine  del  giorno,
   funzionari dei dipartimenti e uffici interessati.

   Il  comitato   tecnico  della   programmazione  è  un  organo
   consultivo  della   Giunta,  con  finalità  di  verifica,  in
   raccordo con gli indirizzi amministrativi della Giunta stessa,
   della  complessiva   funzionalità  e  coerenza  programmatica
   dell'attività del centro direzionale.

   A tali  effetti contribuisce inoltre, attraverso propri pareri
   e  proposte,   alla  formazione  e  attuazione  del  programma
   regionale di  sviluppo e  delle  altre  principali  iniziative
   della Giunta.

   In particolare,  oltre ai  compiti attribuiti  a  norma  della
   presente legge  e  delle  altre  leggi  regionali,  spetta  al
   comitato:

   a) esprimere  alla Giunta  il proprio  parere sulle principali
      proposte di  legge regionale  e sugli  atti e sui documenti
      aventi  contenuto   programmatico,   formulando   eventuali
      proposte al riguardo;
   b) esaminare   i  programmi  annuali  di  lavoro  dei  singoli
      dipartimenti e uffici, esprimendo proposte e pareri rivolti
      ad assicurare  la reciproca  compatibilità e l'adeguamento
      alle indicazioni della programmazione regionale;
   c) formulare,  nel  quadro  delle  indicazioni  del  programma
      regionale di sviluppo, motivati pareri e proposte in ordine
      all'assegnazione ai  singoli dipartimenti  e  uffici  della
      elaborazione e  gestione dei  piani, programmi, progetti, o
      di loro parti omogenee;
   d) proporre la costituzione, ove necessario e nei soli casi di
      cui alla  precedente lettera  c), di  gruppi  di  lavoro  o
      servizi formati  anche da  dipendenti  assegnati  ad  altri
      dipartimenti  o   uffici,  designandone   il   responsabile
      d'intesa con  i  coordinatori  dei  dipartimenti  o  uffici
      interessati  e   individuando  la  qualità  degli  apporti
      interni,  nonchè   di  quelli   esterni  che   si  rendano
      eventualmente necessari;
   e)  coadiuvare   il  componente   o  i  componenti  la  Giunta
      incaricati della direzione organizzativa dei dipartimenti e
      uffici,  sia   nella   formulazione   delle   proposte   di
      assegnazione dei mezzi e del personale occorrenti a ciascun
      dipartimento  o   ufficio,  sulla   base   delle   esigenze
      risultanti dai  rispettivi programmi  di lavoro,  sia nella
      determinazione  dei   criteri  che  assicurino  l'ordinaria
      collaborazione  da  fornirsi  dagli  altri  dipartimenti  e
      uffici, in  conformità delle attribuzioni degli stessi, ai
      gruppi di  lavoro e  ai  servizi  costituiti  a  norma  del
      successivo articolo 14;
   f) attuare  periodiche verifiche,  nel corso  dell'anno, della
      funzionalità complessiva  della struttura operativa, anche
      in relazione  allo stato  di attuazione  dei  programmi  di
      lavoro  dei  dipartimenti  e  uffici,  nonchè  dei  piani,
      programmi e  progetti di  cui alla  lettera c),  formulando
      osservazioni e proposte;
   g) fornire  alla Giunta,  su richiesta  della stessa o del suo
      Presidente, la  consulenza che  si reputi opportuna su ogni
      altro oggetto.

   Il comitato  si riunisce  di norma  due volte al mese, secondo
   l'apposito calendario dei lavori stabilito dal comitato stesso
   ogni  tre   mesi.  Riunioni   straordinarie  sono   tenute  su
   iniziativa del  Presidente o  su richiesta di tre coordinatori
   di dipartimento o ufficio.

   L'ordine  del   giorno  delle   riunioni  è   stabilito   dal
   Presidente, avvalendosi della segreteria del comitato e tenuto
   conto delle  proposte fatte  pervenire alla  segreteria stessa
   almeno  dieci   giorni  prima   della  riunione   dagli  altri
   componenti del  comitato.  Copia  dell'ordine  del  giorno  è
   trasmessa,  almeno  sette  giorni  prima  della  riunione,  ai
   componenti  la  Giunta,  ai  coordinatori  di  dipartimento  o
   ufficio  del   centro  direzionale   e   del   Consiglio,   al
   coordinatore dell'ufficio  del Comitato Regionale di Controllo
   ed ai  dirigenti e funzionari invitati dal Presidente ai sensi
   del precedente  secondo comma.  Alla comunicazione dell'ordine
   del giorno è acclusa di norma la documentazione relativa agli
   argomenti da trattare.

   La segreteria  del comitato  è  assicurata  dal  dipartimento
   Programmazione,  sotto   la  responsabilità   del  rispettivo
   coordinatore.

   Di ogni  riunione  del  comitato  è  redatto,  a  cura  della
   segreteria, verbale sommario da cui risultino sinteticamente i
   dati salienti  della discussione,  le  decisioni  assunte,  le
   eventuali posizioni discordanti.

   Il verbale  è inviato in copia ai componenti il comitato ed a
   tutti gli  altri intervenuti  alla riunione ed è approvato di
   norma nella successiva riunione."

ARTICOLO 3

L'articolo 13  della legge  regionale 6  settembre 1973, n. 55 è
sostituito dal seguente:

   "Art. 13
   (Conferenze periodiche del personale)

   La conferenza  del personale dei singoli dipartimenti e uffici
   è rivolta  a migliorare  l'organizzazione del lavoro mediante
   l'apporto   partecipativo    di   tutti    i   lavoratori    e
   l'accrescimento della  consapevolezza intorno  agli  obiettivi
   programmatici dell'amministrazione regionale.

   La conferenza  esprime propri  pareri e osservazioni sui fatti
   di maggior rilievo direttamente incidenti sulla organizzazione
   del dipartimento  o ufficio  e, a  tale riguardo,  è  sentita
   sulla  proposta   di  programma   annuale  di   lavoro,  sulla
   costituzione  delle   unità   operative   interne   e   sulla
   definizione dei  loro compiti,  sull'articolazione  funzionale
   dell'orario di lavoro.

   In sede  di conferenza  del personale  sono inoltre discussi i
   rapporti e  le forme  e modalità  di  collaborazione  tra  le
   diverse  articolazioni   organizzative  del   dipartimento   o
   ufficio.

   Alla conferenza  del personale  spetta  infine  di  verificare
   periodicamente, e comunque almeno due volte all'anno, lo stato
   di  attuazione   del  programma  di  lavoro,  esaminando,  con
   riferimento al  programma stesso, l'inadeguatezza delle unità
   operative e della loro composizione, la rispondenza funzionale
   dell'orario di  lavoro e  il grado  complessivo di  efficienza
   raggiunta, ed  esprimendo valutazioni  e  proposte  anche  con
   riguardo ai metodi ed alle procedure operative.

   La  conferenza   si  apre  di  norma  con  una  relazione  del
   coordinatore del dipartimento o ufficio.

   La conferenza del personale è presieduta dal coordinatore del
   dipartimento  o   ufficio,  ed   è  convocata   dallo  stesso
   coordinatore, sentito il componente la Giunta incaricato delle
   attività del dipartimento o ufficio, ovvero l'organo politico
   altrimenti competente.

   La convocazione  avviene mediante avviso scritto distribuito a
   tutto il  personale assegnato al dipartimento o ufficio almeno
   cinque giorni prima della data stabilita per la riunione.

   L'avviso di  convocazione reca  l'ordine del  giorno,  che  è
   stabilito dal coordinatore anche sulla base delle richieste di
   iscrizione formulate  dalle  unità  operative  interne  o  da
   singoli dipendenti.  Ove possibile, sugli argomenti all'ordine
   del giorno  è redatta,  a cura  del relatore,  una  sintetica
   memoria. In  tale  caso,  nonchè  in  tutti  i  casi  in  cui
   all'ordine del  giorno della riunione sia la discussione su un
   determinato  elaborato,   la  documentazione   è   tenuta   a
   disposizione  del   personale,  presso   la   segreteria   del
   dipartimento o  ufficio,  per  il  periodo  intercorrente  tra
   l'invio dell'avviso di convocazione e la data della riunione.

   Delle  conferenze   del  personale   è  redatto,   sotto   la
   responsabilità del  coordinatore, un  resoconto sommario, che
   è conservato  agli atti  del dipartimento  o ufficio a libera
   visione  di   tutti  i  dipendenti.  Copia  del  resoconto  è
   trasmessa al  dipartimento Affari  Generali e del Personale ed
   alla segreteria del comitato tecnico della programmazione.

   D'intesa con  il coordinatore del dipartimento possono tenersi
   anche conferenze  del personale  assegnato ad  un  determinato
   servizio, di cui al successivo articolo 14, per la discussione
   di  specifici   problemi  di   carattere  organizzativo.  Tali
   conferenze sono  convocate e  presiedute dal  coordinatore del
   servizio.

ARTICOLO 4

Gli articoli  14 e  15 della legge regionale 6 settembre 1973, n.
55 sono sostituiti dai seguenti:

   "Art. 14
   (Organizzazione interna dei dipartimenti e uffici)

   I dipartimenti  e gli  uffici del  centro  direzionale  e  del
   Consiglio possono  articolarsi al  loro interno  in gruppi  di
   lavoro, per  la  realizzazione  entro  termini  prefissati  di
   particolari obiettivi determinati in relazione al programma di
   lavoro, nonchè  in servizi,  costituiti come unità organiche
   flessibili per  lo svolgimento  di un  complesso  omogeneo  di
   competenze regionali  raggruppate sulla  base del programma di
   lavoro del  dipartimento o  ufficio, ovvero  per le specifiche
   attività di assistenza tecnica agli organi consiliari.

   I servizi  sono costituiti con provvedimento della Giunta, che
   ne determina  le attribuzioni,  salvo quanto stabilito - per i
   dipartimenti e  agli uffici del Consiglio - dal Regolamento di
   cui all'articolo 9, secondo comma dello Statuto.

   Nell'ambito dei dipartimenti, uffici e servizi della struttura
   operativa regionale di cui all'articolo 2 della presente legge
   possono essere  inoltre individuate  unità operative  rivolte
   all'adempimento   di    specifiche   attività   a   contenuto
   amministrativo,   gestionale   o   di   supporto,   di   norma
   monodisciplinari, aventi carattere di continuità.

   Alla formazione  dei gruppi di lavoro ed alla assegnazione del
   personale ai servizi provvede il coordinatore del dipartimento
   o ufficio,  il quale  stabilisce altresì,  in relazione  agli
   obiettivi indicati dal competente organo politico, i compiti e
   la durata dei gruppi di lavoro.

   Alla costituzione  delle unità operative di cui al precedente
   terzo  comma  provvede  il  coordinatore  del  dipartimento  o
   ufficio  ovvero,   quando  si  tratti  di  unità  individuate
   nell'ambito di  un  servizio,  il  coordinatore  del  servizio
   medesimo d'intesa con il coordinatore del dipartimento.

   La Giunta  può costituire,  sentito il comitato tecnico della
   programmazione o su proposta di questo, gruppi di lavoro a cui
   partecipano dipendenti  assegnati a  due o più dipartimenti o
   uffici, stabilendone i compiti e la durata.

   La  Giunta  ha  inoltre  facoltà  di  istituire,  nell'ambito
   dell'ufficio Gabinetto,  una propria  delegazione con  sede in
   Roma per lo svolgimento di attribuzioni previste dall'articolo
   6, lettera a) della presente legge.

   Del relativo  provvedimento è data comunicazione al Consiglio
   Regionale.

   Ciascun dipendente  può fare parte di più gruppi di lavoro e
   può essere  incaricato di  partecipare all'attività  di più
   articolazioni organizzative. I relativi apporti personali sono
   determinati  con  le  disposizioni  organizzative  di  cui  al
   successivo articolo 15."

   "Art. 15
   (Funzione di coordinamento)

   La  funzione   di  coordinamento,  nella  struttura  operativa
   regionale, è unica e si riferisce:

   a) all'attività di ambito dipartimentale;
   b) all'organizzazione  di uffici e dei servizi di cui al primo
      comma del precedente articolo 14;
   c) all'attività  di studio,  elaborazione e  ricerca connessa
      alla formazione  ed attuazione  del programma  regionale di
      sviluppo, nonchè  alle specifiche  attività di assistenza
      tecnica agli organi consiliari.

   La  funzione   di  coordinamento   dell'attività  di   ambito
   dipartimentale si  esercita per  ciascuno dei  dipartimenti  e
   uffici del centro direzionale e del Consiglio.

   Essa è  svolta in  conformità degli  obiettivi indicati  dal
   titolare  delle  corrispondenti  responsabilità  politiche  e
   costituisce  il   momento  di   raccordo   organico   tra   il
   dipartimento   o    ufficio,   il   comitato   tecnico   della
   programmazione ed  i livelli  politico -  istituzionali  della
   Regione.

   Il  coordinamento  dipartimentale  si  esplica  attraverso  il
   raccordo delle  linee  operative  interne  al  dipartimento  e
   l'armonizzazione  con   quelle   degli   altri   dipartimenti;
   l'adozione delle  determinazioni organizzative  necessarie  ad
   indirizzare  le  attività  del  dipartimento,  ad  assicurare
   l'adempimento delle  competenze ed  attribuzioni stabilite  ai
   sensi di  legge, a  garantire la  traduzione delle indicazioni
   del programma regionale di sviluppo in programmi di lavoro, ad
   attuare le scelte programmatiche ed a verificarne i risultati.

   La funzione di coordinamento organizzativo di cui alla lettera
   b)  si   esercita  per  ciascuno  degli  uffici  del  Comitato
   regionale di  controllo e sue sezioni decentrate, degli uffici
   del Genio  Civile  e  dei  servizi  costituiti  ai  sensi  del
   precedente articolo 14.

   Il  coordinamento  organizzativo  di  ufficio  o  servizio  si
   esplica  attraverso  la  specificazione  delle  determinazioni
   organizzative di  ambito dipartimentale  e  l'azione  volta  a
   garantire  l'attuazione   delle  indicazioni   del   programma
   regionale di  sviluppo e  la realizzazione degli obiettivi del
   programma annuale di lavoro.

   La funzione di coordinamento della ricerca di cui alla lettera
   c) è  rivolta ad assicurare la predisposizione degli elementi
   necessari perchè  l'Amministrazione operi  le proprie  scelte
   decisionali,  la   elaborazione  di   proposte  legislative  e
   regolamentari, la  formulazione di  direttive per l'attuazione
   degli interventi,  connesse alla  formazione ed attuazione del
   programma regionale  di sviluppo  e  dei  piani,  progetti  ed
   azioni progettuali in esso previsti.

   La funzione  di coordinamento  è inoltre rivolta a promuovere
   la partecipazione  collettiva  al  lavoro,  ad  assicurare  la
   collaborazione  tra  le  unità  operative  e  tra  i  singoli
   operatori nonchè il confronto e l'integrazione tra le diverse
   esperienze, a favorire la crescita professionale e la migliore
   utilizzazione  del  personale,  a  indirizzare  l'analisi  dei
   metodi e  delle  procedure  ai  fini  della  loro  progressiva
   ottimizzazione.

   La  predisposizione   del  programma  annuale  di  lavoro  del
   dipartimento o  ufficio, la  formazione dei gruppi di lavoro e
   la costituzione  delle unità  operative di cui al terzo comma
   del  precedente   articolo  14,  nonchè  l'assegnazione  alle
   diverse  articolazioni  organizzative  interne  del  personale
   occorrente  sono   eseguite  dal  funzionario  incaricato  del
   coordinamento del  dipartimento o ufficio, in rapporto con gli
   altri coordinatori  e con  la  collaborazione  dei  funzionari
   assegnati al dipartimento o ufficio."

   "Art. 15/bis
   (Incarichi di coordinamento)

   I coordinatori  di dipartimento,  di ufficio  e  di  servizio,
   nonchè i  coordinatori delle attività di cui alla lettera c)
   del precedente  articolo 15,  sono nominati  dalla Giunta, nel
   rispetto -  per quanto  concerne la  struttura  operativa  del
   Consiglio - dell'articolo 62, secondo comma, dello Statuto tra
   i dipendenti  dell'ottavo livello  funzionale. Il coordinatore
   dell'Ufficio  Gabinetto   è  nominato   su  designazione  del
   Presidente della Giunta.

   Gli incarichi  di coordinamento  sono conferiti  a termine per
   una durata  non  superiore  ad  un  triennio,  possono  essere
   revocati e sono rinnovabili.

   I dipendenti  incaricati della  funzione di  coordinamento non
   possono superare,  nel complesso,  il  venticinque  per  cento
   della dotazione  organica dell'ottavo  livello funzionale;  ad
   essi è  riconosciuto, per la durata dei rispettivi incarichi,
   il compenso  di cui  all'art.  11  della  Legge  regionale  19
   gennaio 1981, n. 11.

   I coordinatori  esercitano le funzioni indicate nella presente
   legge, nonchè  le altre loro attribuite dalle leggi regionali
   o con provvedimento amministrativo."

   "Art. 15/ter

   In sede  di  prima  attuazione,  la  Giunta  provvede,  per  i
   dipartimenti ed  uffici del Centro Direzionale, nel termine di
   sessanta giorni  dalla entrata in vigore della presente legge,
   alla costituzione  dei servizi  ed alla  specificazione  delle
   funzioni di coordinamento della ricerca.

   Entro lo  stesso termine  la Giunta trasmette al Consiglio una
   comunicazione riguardante i provvedimenti adottati.

   Sono  altresì   immediatamente  comunicati   al  Consiglio  i
   provvedimenti   successivamente    adottati   a   modifica   e
   integrazione di quanto previsto al primo comma.

   Annualmente, in  occasione della  presentazione del  programma
   regionale di  sviluppo, la  Giunta trasmette  al Consiglio  la
   comunicazione concernente  lo  stato  dell'organizzazione  dei
   Dipartimenti ed uffici regionali."

   "Art. 15/quater
   (Criteri per la nomina dei coordinatori)

   Gli incarichi  di coordinamento  sono conferiti  al  personale
   inquadrato  nell'ottavo   livello  funzionale,  in  base  alla
   valutazione di elementi obiettivi di professionalità.

   L'attribuzione di  tali  funzioni  è  pertanto  disposta  nei
   confronti  dei   dipendenti  che  posseggono  almeno  uno  dei
   seguenti requisiti:

   a) anzianità  di servizio  in  funzioni  direttive,  maturata
      anche presso l'ente di provenienza non inferiore a 10 anni;
   b) anzianità  di servizio  in  funzioni  direttive,  maturata
      anche presso  l'ente di provenienza, non inferiore a 5 anni
      congiunta a  diploma di  laurea in  disciplina attinente le
      attribuzioni dell'Ufficio interessato;
   c) diploma  di laurea,  congiunto a specifico titolo legale di
      specializzazione   o    abilitazione   professionale,    in
      disciplina  o   specialità   attinente   le   attribuzioni
      dell'Ufficio interessato.

   Le funzioni  di cui  al presente  articolo non  possono essere
   attribuite ai  dipendenti che  usufruiscono  in  virtù  delle
   norme dell'ordinamento,  di riduzioni  dell'orario settimanale
   di servizio.

   I  coordinatori   di   dipartimento,   servizio   ed   Ufficio
   partecipano   ad    apposite   iniziative    di    formazione,
   aggiornamento o specializzazione concernenti gli strumenti, le
   tecniche  e   le  metodologie   attinenti  le  responsabilità
   organizzative loro attribuite.

ARTICOLO 5

La denominazione  di "servizio"  già attribuita,  ai  sensi  del
secondo comma  dell'articolo 15 della legge regionale 6 settembre
1973 n.  55 sostituito  per effetto del precedente articolo 4 con
anteriori   provvedimenti    legislativi   o   amministrativi   a
determinate articolazioni organizzative della struttura operativa
non ha rilevanza ai fini dell'applicazione delle norme introdotte
con la  presente legge, salvo che sia espressamente confermata in
sede di  attuazione della  medesima  con  le  modalità  previste
nell'articolo 14  della citata  legge regionale 6 settembre 1973,
n. 55 così come sostituito dal precedente articolo 4.

Le  norme   della  presente   legge  si   estendono,  in   quanto
applicabili, anche alle strutture operative degli enti regionali.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 27 luglio 1982.

La presente  legge è  stata approvata dal Consiglio Regionale il
22-6-1982 ed  è stata vistata dal Commissario del Governo il 24-
7-1982.



ENTE REGIONE
ORDINAMENTO

