Contributo per  le  spese  di  funzionamento  delle  Associazioni
Intercomunali.

Il Consiglio Regionale ha approvato il 21-9-1982
Il Commissario del Governo ha apposto il visto il 25-10-1982
Il Presidente  della Giunta  Regionale promulga la seguente legge
regionale:

ARTICOLO 1

La Regione  riconosce alle Associazioni Intercomunali di cui alla
LR 17-8-79  n. 37,  e non soppresse ai sensi dell'art. 3 della LR
12-6-81, n.  52 un contributo per le spese di funzionamento degli
organi istituzionali,  ripartendo  a  questi  effetti  l'apposito
stanziamento previsto  sul capitolo  di bilancio  per l'esercizio
finanziario 1982  che viene istituito con la variazione di cui al
successivo art. 2 della presente legge.

La ripartizione è effettuata tenendo conto della opportunità di
dotare ogni associazione intercomunale, per le spese suddette, di
un fondo  annuo pari a L. 120 milioni, comprensivo del contributo
dei singoli  comuni facenti  parte  dell'associazione  e  che  si
presume, agli  effetti della presente legge, nella misura di Lire
1.000 per abitante.

Le  somme   iscritte  al  bilancio  regionale  che  eventualmente
residuano una  volta deliberata  la ripartizione con i criteri di
cui al  comma precedente,  sono ulteriormente  ripartite  tra  le
associazioni intercomunali sulla base delle particolari esigenze,
debitamente documentate delle associazioni richiedenti.

Gli atti  di ripartizione  dei contributi  di cui  alla  presente
legge sono  deliberati dal consiglio regionale, su proposta della
Giunta.

ARTICOLO 2

Agli stati  di previsione,  di competenza  e di cassa della parte
"spesa" del  bilancio di  previsione per  l'anno finanziario 1982
sono apportate, per analoghi importi, le seguenti variazioni:

Di nuova istituzione
Cap. 09350
   Concorso nelle spese di funzionamento delle
   Associazioni Intercomunali                    L.   900.000.000

In diminuzione
Cap. 60000
   Fondo globale per il finanziamento di spesa
   per  l'adempimento   di  funzioni   normali
   (spese correnti)                              L.   900.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze 30 ottobre 1982.

La  presente  legge è stata approvata dal Consiglio Regionale il
21-9-1982  ed è stata vistata dal Commissario del Governo il 25-
10-1982.



ENTI TERRITORIALI

