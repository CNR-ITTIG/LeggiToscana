Divieto di usare volatili di allevamento per il tiro a volo.

Il Consiglio Regionale ha approvato il 26-10-1982
Il Commissario del Governo ha apposto il visto il 27-11-1982
Il Presidente  della Giunta  Regionale promulga la seguente legge
regionale:

ARTICOLO UNICO

In  attuazione   del  principio   fondamentale  del   divieto  di
spettacoli e  trattenimenti  comportanti  strazio  o  sevizie  di
animali contenute  nell'articolo 70 del TULPS approvato con RD 18
giugno 1931, n. 773 e nell'articolo 129 del relativo Regolamento,
ed in  attesa di  una nuova  disciplina organica  da parte  della
legislazione statale  in tutta  la materia  del tiro  a volo,  è
vietato l'esercizio del tiro a volo su volatili di allevamento.

Ferme restando  le attribuzioni  riservate al  CONI dall'art.  56
lett. b)  del DPR 24-7-1977 n. 616, i titolari degli impianti nei
quali si  svolgeranno le  attività agonistiche  di  cui  a  tale
lettera,  dovranno   notificare  la   manifestazione  al   Comune
competente, dopo  l'avvenuto riconoscimento della stessa da parte
del CONI, con almeno 60 giorni di anticipo, specificando i giorni
di  gara   ed  eventualmente   degli  allenamenti   cui  potranno
partecipare solo gli iscritti alla gara in questione.

Ai soggetti che organizzano manifestazioni, gare od esercitazioni
di tiro  a volo con volatili di allevamento, vietato ai sensi del
comma 1,  i comuni  applicano, secondo  le modalità  di cui alla
legge 24  novembre  1982,  n.  689,  la  sanzione  amministrative
pecuniaria da  L. 1.000.000  (un milione)  a  L.  3.000.000  (tre
milioni) e, in caso di recidiva, da L. 5.000.000 (cinque milioni)
a L. 10.000.000 (dieci milioni).

Ai   soggetti   che   usano   volatili   di   allevamento   nelle
esercitazioni, manifestazioni  e gare  di tiro a volo, vietate ai
sensi del  comma 1, i comuni applicano le sanzioni amministrative
pecuniarie da  L. 100.000 (centomila) a L. 300.000 (trecentomila)
e, in  caso di  recidiva, da  L. 500.000 (cinquecentomila) a Lire
1.000.000 (un milione).

La presente legge entra in vigore a partire dal 1 gennaio 1984.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 6 dicembre 1982.

La presente  legge è  stata approvata dal Consiglio Regionale il
26-10-1982 ed è stata vistata dal Commissario del Governo il 27-
11-1982.



CACCIA

