Adeguamento delle  indennità  al  Presidente  e  ai  membri  del
Comitato Regionale di Controllo e delle sue Sezioni decentrate.

Il Consiglio Regionale ha approvato il 19-10-1982
Il Commissario del Governo ha apposto il visto il 22-11-1982
Il Presidente  della Giunta  Regionale promulga la seguente legge
regionale:

ARTICOLO 1
(Nuova misura dell'indennità)

L'art. 2  della LR  22/12/78 n.  80 è  sostituito  dal  seguente
articolo: "Ai  componenti  effettivi  e  supplenti  del  Comitato
regionale  e   delle  sue   sezioni  decentrate   è   attribuita
un'indennità per ogni giornata di seduta nella misura di:

- L. 50.000 al Presidente
- L. 37.500 agli altri componenti.

Le indennità indicate nel precedente comma si intendono al lordo
delle ritenute fiscali.

Alla liquidazione delle indennità provvede mensilmente la Giunta
regionale  sulla   base  di   un  prospetto  riepilogativo  delle
presenze, sottoscritto  dal segretario  del Comitato regionale di
controllo o della sezione decentrata".

ARTICOLO 2
(Decorrenza nuova misura indennità)

Le disposizioni  di cui all'articolo precedente hanno effetto dal
1 giugno 1982.

ARTICOLO 3
(Copertura finanziaria)

Al maggiore  onere  derivante  dall'applicazione  della  presente
legge si  provvede con lo stanziamento previsto al Capitolo 01300
del bilancio della Regione per l'esercizio finanziario 1982 ed ai
corrispondenti capitoli per gli anni successivi.

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come legge della Regione Toscana.

Firenze, 29 novembre 1982.

La presente  legge è  stata approvata dal Consiglio Regionale il
19-10-1982 ed è stata vistata dal Commissario del Governo il 22-
11-1982.



ORGANI
CONTROLLI

