Integrazioni e  modifiche della  LR n. 33 del 19-4-1982, relativa
a: "Disciplina degli Organi Collegiali Sanitari".

Il Consiglio Regionale ha approvato il 1-6-1982
Il Commissario del Governo ha apposto il visto il 3-7-1982
Il Presidente  della Giunta  Regionale promulga la seguente legge
regionale:

ARTICOLO 1

All'articolo 6  della LR  19-4-82 n.  33 è  aggiunto il seguente
secondo comma:

   "Nell'ambito della provincia di Firenze, la commissione di cui
   al  precedente   comma  è  presieduta  dal  responsabile  del
   servizio di  igiene pubblica  e del  territorio, di  una delle
   Unità sanitarie  locali del  Comune di  Firenze, nominato dal
   Sindaco."

ARTICOLO 2

L'art. 9 della LR 19-4-82 n. 33 è sostituito dal seguente:

   "Art. 9.
   (Commissioni provinciale per i gas tossici)

   Nelle commissioni di cui agli articoli 24 e 32 del
   RD 9 gennaio 1928, n. 147, il medico provinciale è sostituito
   dal  responsabile  del  servizio  di  igiene  pubblica  e  del
   territorio dell'unità  sanitaria  locale  cui  appartiene  il
   comune capoluogo di provincia.

   Nell'ambito della  provincia di  Firenze, nelle commissioni di
   cui al  precedente comma,  il medico provinciale è sostituito
   dal  responsabile  del  servizio  di  igiene  pubblica  e  del
   territorio, di una delle unità sanitarie locali del comune di
   Firenze, nominato dal Sindaco."

ARTICOLO 3

Dopo l'articolo  10 della LR 19-4-82 n. 33 è inserito l'articolo
10/bis:

   "Art. 10/bis
   (Norma transitoria)

   Le unità  sanitarie locali  che ancora non abbiano costituito
   il servizio di igiene pubblica e del territorio od il servizio
   di prevenzione, igiene e sicurezza nei luoghi di lavoro o che,
   comunque, non  siano in  grado  di  esprimere  le  nomine  per
   insufficienza  di   personale   in   tali   servizi,   possono
   transitoriamente provvedere  ad integrare  le  commissioni  di
   rispettiva pertinenza  con medici di altri servizi in possesso
   dei necessari requisiti."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 luglio 1982.

La presente  legge è  stata approvata dal Consiglio Regionale il
1-6-1982 ed  è stata vistata dal Commissario del Governo il 3-7-
1982.



ORGANI
ASSISTENZA SANITARIA

