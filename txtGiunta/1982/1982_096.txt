Procedure  amministrative   per  l'estinzione  delle  Istituzioni
Pubbliche di assistenza e beneficenza.

Il Consiglio Regionale ha approvato il 24-11-1982
Il Commissario del Governo ha apposto il visto il 27-12-1982
Il Presidente  della Giunta  Regionale promulga la seguente legge
regionale:

ARTICOLO 1

Fino all'entrata in vigore della legge di riforma dell'assistenza
pubblica e  delle relative  leggi  regionali  di  attuazione,  le
IIPPAABB operanti  esclusivamente nel territorio regionale che si
trovano nelle  condizioni previste  dall'art. 70,  comma 1  della
Legge 17  luglio 1980  n. 6972,  vengono dichiarate  estinte  con
provvedimento  del   Consiglio  regionale   nel  rispetto   delle
procedure e delle modalità previste dalla presente legge.

Analogamente a quanto previsto al precedente comma possono essere
dichiarate estinte  le IIPPAABB non più in grado di perseguire i
propri scopi  statutari in  quanto in situazione oggettiva di non
contingente mancanza  di mezzi  economici e  finanziari,  la  cui
attività non  sia parte  integrante dei  piani zonali  elaborati
dagli organi  delle UUSSLL in conformità del piano regionale dei
servizi sociali.

Agli  effetti  della  presente  legge  con  l'espressione  comuni
singoli  o  associati  si  fa  riferimento  ai  soggetti  di  cui
all'articolo 2 della Legge regionale 19 dicembre 1979, n. 63.

ARTICOLO 2
L'estinzione può essere proposta:

a) dagli organi statutari di amministrazione delle istituzioni;
b) dal comune nel cui territorio trovasi la sede ovvero, in tutto
   o in parte, il patrimonio immobiliare della istituzione;
c) dall'assemblea   dei  comuni  singoli  od  associati  nel  cui
   territorio è posta la sede della istituzione;
d) dalla Giunta regionale.

Sulla proposta  formulata da  uno dei  soggetti di  cui al  comma
precedente è  acquisito il  parere dei  soggetti  indicati  alle
lettere a),  b), c), ai quali è pertanto trasmessa, a cura dello
stesso proponente, copia del provvedimento di proposta.

I pareri  devono pervenire  nel termine  di trenta  giorni  dalla
comunicazione della  proposta alla  Giunta Regionale  la quale è
tenuta a  formulare la  conseguente determinazione  al  Consiglio
munita  del   proprio   parere.   Trascorso   tale   termine   le
amministrazioni che  non hanno adottato alcuna deliberazione sono
considerate assenzienti.

La Giunta  regionale provvede  altresì ad  acquisire  il  parere
dell'ente destinatario dei beni e del personale dell'istituzione.

ARTICOLO 3

L'organo   di    amministrazione   dell'IPAB,   mediante   l'atto
deliberativo con  il quale promuove l'estinzione e comunque entro
i 30 giorni successivi al termine di cui al terzo comma dell'art.
2, provvede altresì a:

a) la  rilevazione, secondo le modalità stabilite dagli articoli
   3 e  4 del  Regolamento di  Contabilità approvato con RD 5-2-
   1981, n.  99, della  consistenza  patrimoniale  desunta  dagli
   inventari presso  l'ente, da iscrizioni catastali o ipotecarie
   o da  trascrizione sui  registri immobiliari;  l'elencazione e
   catalogazione,   nonchè    la   identificazione    dei   beni
   patrimoniali appartenenti  alle  IIPPAABB  raggruppate,  anche
   essi descritti,  catalogati e distinti secondo la pertinenza a
   ciascuna IPAB;
b) la ricognizione dei rapporti giuridici pendenti, eventualmente
   distinti secondo la pertinenza della IIPPAABB raggruppate;
c) la  ricognizione del  personale dipendente,  di ruolo e non di
   ruolo, in  servizio alla data dell'atto deliberativo, mediante
   la formazione  di un elenco nominativo dal quale risultino per
   ciascun  dipendente,  oltre  ai  dati  anagrafici,  la  natura
   giuridica del  rapporto, la  sua decorrenza  ed il termine, se
   previsto, la qualifica e il livello retributivo funzionale, il
   trattamento   giuridico   ed   economico,   previdenziale   ed
   assistenziale in atto.

In caso di mancata funzionalità o di inadempienza anche parziale
da parte  degli  organi  amministrativi,  per  le  rilevazioni  e
ricognizioni di  cui al  comma 1  e per  gli adempimenti  di  cui
all'articolo 5,  il comune  nomina un  commissario ai sensi della
legge regionale  7 aprile  1976, n. 15 e successive modificazioni
ed integrazioni.

ARTICOLO 4

Con il  provvedimento di  estinzione di cui al precedente art. 1,
il Consiglio  regionale individua  l'ente pubblico, e di norma il
Comune, al quale sono trasferiti il personale e la proprietà dei
beni. Esso  subentra nei  rapporti pendenti  a  qualsiasi  titolo
inerenti i  beni e  loro pertinenze, oltre che in tutti gli altri
rapporto giuridici preesistenti.

Nel caso  in cui i beni della istituzione estinta siano destinati
a più  enti, fra  i medesimi  vengono ripartiti  pro - quota, in
ragione del  valore dei beni ricevuti, gli oneri passivi gravanti
sul patrimonio dell'IPAB.

Nell'ipotesi considerata  al comma  precedente il personale viene
trasferito  con   preferenza  all'ente   cui  sono  assegnate  le
strutture presso  le quali  ciascun dipendente  di  norma  presta
servizio.

ARTICOLO 5

Il provvedimento  di estinzione,  divenuto esecutivo a termini di
legge,  è   comunicato  a   mezzo  raccomandata  con  avviso  di
ricevimento al  legale rappresentante dell'istituzione estinta ed
agli enti  interessati alle  attribuzioni previste dagli articoli
precedenti.

Entro trenta  giorni  dal  ricevimento  della  deliberazione,  il
legale rappresentante  dell'istituzione effettua  la consegna dei
beni  da  attribuire  agli  enti  destinatari  mediante  appositi
verbali da  redigersi con  l'intervento, in  contraddittorio, dei
legali rappresentanti dei predetti enti.

I processi  verbali di  consegna, sottoscritti dagli intervenuti,
costituiscono  titolo  per  la  trascrizione  e  per  la  voltura
catastale dei  beni stessi  a favore  degli enti  competenti,  da
eseguirsi a cura e spesa degli stessi nei termini di legge.

ARTICOLO 6

Il personale  di ruolo o comunque con rapporto di impiego a tempo
indeterminato presso  l'IPAB è assegnato con il provvedimento di
estinzione agli  enti ai  quali  sono  attribuiti  i  beni  della
istituzione a norma degli articoli 3 e 4 della presente legge.

Gli enti  subentrano altresì  nei rapporti  di  lavoro  a  tempo
determinato e  negli altri  rapporti di  prestazione  d'opera  in
corso alla  data del  trasferimento del personale di cui al comma
precedente.

Al personale  di cui  al primo  comma  continuano  ad  applicarsi
provvisoriamente, fino  all'inquadramento nei  ruoli organici del
personale  degli   enti  di  rispettiva  destinazione,  le  norme
relative allo stato giuridico ed al trattamento economico vigenti
nell'istituzione di provenienza alla data del trasferimento.

ARTICOLO 7

Quando enti  destinatari del  personale delle IPAB estinte sono i
Comuni, oltre  a quanto  disposto  dall'articolo  precedente,  si
applica la disciplina che segue.

Dalla data  di assegnazione  il personale sarà iscritto, ai fini
del trattamento  di quiescenza,  previdenza  e  assistenza,  alla
CPDEL e all'INADEL.

Entro  novanta  giorni  dalla  data  di  assegnazione,  i  Comuni
provvedono  all'inquadramento   nei  propri  ruoli  organici  del
personale indicato  al primo  comma del  presente articolo, con i
criteri e le modalità previsti dal DPR 1-6-79 n. 191 e DPR 7-11-
80  n.  810,  sulla  base  della  posizione  giuridica  acquisita
nell'istituzione di  provenienza alla  data di assegnazione e con
effetto dalla data di estinzione.

I comuni,  attraverso l'applicazione  dei provvedimenti attuativi
del DPR  1-6-1979, n.  191 e  del DPR 7-11-1980 n. 810 assicurano
una  collocazione  del  personale  inquadrato  corrispondente  ai
profili e  qualifiche professionali esistenti nell'organizzazione
funzionale degli uffici o servizi di destinazione.

Al  personale   delle  IIPPAABB   soppresse,  privo  di  sviluppo
contrattuale nel  triennio 79/81  ed eventualmente  nel  triennio
precedente, si  attribuiscono i  benefici economici dei contratti
dell'ente di destinazione, sia ai fini della determinazione della
posizione economica  alla  data  del  trasferimento  che  per  le
competenze relative ai predetti periodi di vuoto contrattuale.

Per il  raggiungimento dei  fini di  cui ai  precedenti commi del
presente articolo,  i Comuni  possono dar  luogo  all'ampliamento
delle piante  organiche tenendo  conto anche  di quanto  disposto
dall'art. 4,  sesto comma,  del DL 10-11-78 n. 702 concertivo con
modificazioni nella  legge 8-1-79  n. 3,  dandone informazione in
occasione dell'acquisizione del parere previsto dall'ultimo comma
dell'art. 2.

Il personale  trasferito ai  Comuni è  di  norma  utilizzato  in
conformità di quanto previsto dall'art. 32 della legge regionale
19-12-79 n. 63 e successive modificazioni.

ARTICOLO 8

Il trasferimento  dei beni  e del  personale utilizzati dall'IPAB
estinta in  base all'articolo  1, per attività che rientrano tra
le  funzioni   del  servizio   sanitario  nazionale  è  comunque
disciplinato dalle Leggi regionali 24-5-1980, n. 68 e 26-11-1979,
n. 59.

L'individuazione dei  beni e del personale destinato a funzioni o
servizi  di   carattere  sanitario   è  eseguita  dal  Consiglio
regionale con il provvedimento di estinzione.

Le Unità  Sanitarie Locali di destinazione applicano al suddetto
personale le  norme contrattuali  e gli  accordi  degli  enti  di
provenienza ai sensi dell'art. 82 del DPR 20-12-1979, n. 761.

ARTICOLO 9

Le funzioni  delle istituzioni estinte sono esercitate dagli enti
destinatari in conformità alle linee programmatiche regionali e,
quando ente  destinatario è il comune, a norma degli articoli 29
e seguenti  della Legge  regionale 19  dicembre  1979,  n.  63  e
successive modificazioni.

Il patrimonio  mobiliare ed  immobiliare attribuito in proprietà
ai sensi  della presente legge nonchè i corrispettivi delle loro
alienazioni e trasformazioni rimangono specificatamente vincolati
ai servizi sociali.

I  proventi   netti  derivanti   dall'amministrazione  dei   beni
acquisiti a  seguito dell'estinzione  debbono essere  portati  ad
incremento dei  fondi di  bilancio iscritti per lo svolgimento di
attività assistenziali degli enti destinatari.

ARTICOLO 10
(Norma transitoria)

Fino all'adozione  della Legge  di riforma  della assistenza o di
legge nazionale  che detti norme in merito, è fatto divieto agli
organi amministrativi  delle IIPPAABB, aventi sede nel territorio
regionale, di procedere alla alienazione o trasformazione di beni
immobili o  di titoli,  alla costituzione  di diritti reali sugli
stessi, alla  stipulazione di contratti di locazione o di affitto
di durata  superiore a  quella minima prevista dalla legislazione
vigente.

In deroga  al divieto  di cui  al  precedente  comma,  la  Giunta
regionale, sentiti i Comuni singoli o associati interessati, può
autorizzare di  volta in  volta gli  atti strettamente  necessari
alla realizzazione di programmi di pubblico interesse.

Il divieto  di cui al primo comma non si applica alle istituzioni
di cui all'art. 45 della legge 23-12-1978 n. 833.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 31 dicembre 1982.

La  presente legge  è stata approvata dal Consiglio Regionale il
24-11-1982 ed è stata vistata dal Commissario del Governo il 27-
12-1982.



ASSISTENZA SOCIALE

