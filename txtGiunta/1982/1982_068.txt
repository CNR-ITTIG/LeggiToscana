Modifiche ed  integrazioni alla  LR 25-8-1978,  n. 59 relativa a:
"Studio del farmaco sull'uomo".

Il Consiglio Regionale ha approvato il 10-8-1982
Il Presidente  della Giunta  Regionale promulga la seguente legge
regionale:

ARTICOLO 1

I compiti  già attribuiti  ai Consigli  di amministrazione degli
enti ospedalieri  sono di  competenza dei Comitati di gestione di
cui all'articolo  17 della  LR  19-12-1979  n.  63  e  successive
modificazioni, intendendosi  altresì sostituita  alla dizione di
ente ospedaliero quella di presidio ospedaliero.

ARTICOLO 2

Dopo l'articolo 10 è inserito l'articolo 10/bis:

   "Art. 10/bis

   Per il  fine di  cui al  primo comma dell'art. 10, nel caso di
   accertata inerzia  da parte degli organi competenti a proporre
   le designazioni  secondo quanto previsto dal comma 3 dell'art.
   8, la  Giunta  regionale,  notificando  agli  stessi  apposito
   invito a  provvedere,  anche  disgiuntamente,  nei  successivi
   trenta giorni  procede alle nomine integrando autonomamente le
   eventuali  mancate   designazioni  con   personale  medico  in
   servizio anche in altri presidi ospedalieri nel rispetto delle
   discipline di cui al comma 2 del predetto art. 8."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 10 agosto 1982.



FARMACI
RICERCA

