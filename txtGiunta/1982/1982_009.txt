Attività a  favore dei  non vedenti  trasferiti a  norma del DPR
616/77.  Ristrutturazione   dei  servizi   e  inquadramento   del
personale.

Il Consiglio Regionale ha approvato il 29-12-1981
Il Commissario del Governo ha apposto il visto il 25-1-1982
Il Presidente  della Giunta  Regionale promulga la seguente legge
regionale:

TITOLO I
STAMPERIA BRAILLE

ARTICOLO 1

Le attività  istruttorie, operative  ed esecutive  relative alla
produzione e  distribuzione  di  testi  in  Braille  destinati  a
consentire ai  non vedenti  l'accesso  all'informazione  ed  alla
cultura, sono  svolte dal  Dipartimento Istruzione e Cultura, che
vi provvede  nell'ambito della  normativa prevista  dalla legge 6
settembre 1973, n. 55 e dalla presente legge.

ARTICOLO 2

In sede  di prima  attuazione, per  l'attività tecnico operativa
della  stamperia   è  determinato  il  seguente  contingente  di
personale, che  viene portato in aumento della dotazione organica
del ruolo  unico regionale:

VI livello   - Istruttore tecnico-professionale posti     n.    6
V livello    - Collaboratore tecnico posti                n.    6
             - Collaboratore amministrativo posti         n.    1
IV livello   - Operaio specializzato posti                n.    1
             - Dattilografo posti                         n.    1
III livello  - Operaio qualificato posti                  n.    1
Totale posti                                              n.   16

ARTICOLO 3

Il  personale   dell'Istituto  Nazionale  dei  Ciechi.  "Vittorio
Emanuele II"  di Firenze  assegnato definitivamente  agli  uffici
regionali in  attuazione  della  LR  26  marzo  1979  n.  14,  è
inquadrato  nel   ruolo  unico   del  personale   regionale,  con
deliberazione della  Giunta Regionale da adottarsi nel termine di
90 giorni dall'entrata in vigore della presente legge.

Trattandosi di  personale  privo  di  sviluppi  contrattuali  nel
triennio 1979/81, l'inquadramento decorre dal 1 aprile 1979 ed è
effettuato in conformità alla seguente tabella di corrispondenza
funzionale:

<Accanto alla  posizione  di  provenienza  al  31-3-1979  vengono
indicati il Livello e le mansioni di inquadramento>

Direttore, VIII    - funzionario amm.vo;
Elaboratore, VI    - istruttore in materia di istruzione;
Trascrittore       - correttore, Addetto stampa e confezionamento
                     testi
Braille, V         - collaboratore tecnico;
Impiegato Amm.vo V - collab. amm.vo

ARTICOLO 4

La  posizione   economica  nel   livello  di   inquadramento   è
determinata dallo  stipendio in godimento al 31-3-79, comprensivo
di scatti  e classi  acquisite  ed  eventuali  assegni  personali
pensionabili.     La      posizione      giuridica      derivante
dall'inquadramento,  qualora   non  sia  coincidente  con  quella
economica,  è   quella  della  classe  o  scatto  immediatamente
inferiore alla  posizione economica predetta. Al dipendente viene
altresì riconosciuto  il "maturato  in itinere" con le modalità
indicate dal  terzo, quarto  e quinto comma dell'art. 48 della LR
n. 38/79, con riferimento alla data del 31-3-79.

TITOLO II
SCUOLA CANI GUIDA PER CIECHI

ARTICOLO 5

Le attività  istruttorie, operative  ed esecutive  della  Scuola
cani guida  per ciechi  riguardano l'allevamento  la selezione  e
l'addestramento dei cani guida per ciechi, nonchè lo svolgimento
di appositi  corsi di  istruzione per  i non vedenti, finalizzati
all'apprendimento del  corretto utilizzo  e della corretta tenuta
del cane.

Tali attività sono svolte dal Dipartimento Sicurezza Sociale che
vi provvede  nell'ambito della  normativa prevista  dalla LR 6-9-
1973 n. 55 e dalla presente legge.

ARTICOLO 6

In sede  di prima  attuazione, per  l'attività della  scuola  è
determinato il  seguente  contingente  di  personale,  che  viene
portato in  aumento della  dotazione  organica  del  ruolo  unico
regionale: 

VI livello  Istruttore amministrativo posti                 n.  2
V livello   Collaboratore tecnico posti                     n. 13
            Collaboratore amministrativo posti              n.  1
IV livello  Operaio specializzato posti                     n.  8
III livello Operaio qualificato posti                       n.  4
Totale posti                                                n. 28

ARTICOLO 7

Il personale addetto alla scuola cani guida per ciechi, assegnato
definitivamente agli  uffici regionali  in attuazione della LR 24
marzo 1979,  n. 14,  è inquadrato  nel ruolo unico del personale
regionale con  deliberazione della  Giunta Regionale da adottarsi
nel termine  di  novanta  giorni  dall'entrata  in  vigore  della
presente legge.

L'attribuzione del  livello  di  inquadramento  e  l'applicazione
dell'ordinamento giuridico  ed economico  del personale regionale
hanno effetto  dal 1  febbraio 1981, in conformità alla seguente
tabella  di   corrispondenza  funzionale:

Accanto  alla  Posizione  di  provenienza  al  31-1-1981  vengono
indicati il Livello e le mansioni di inquadramento:

Assistente, Amm.vo VI - Istruttore Amm.vo;
Istruttore, V - Collab. tecnico;
Impiegato amm.vo V - Collab. Amm.vo;
Agente Tecnico e funzioni ausiliarie, III - Operaio qualificato.

Il periodo  di  servizio  prestato  presso  l'amministrazione  di
provenienza, nonchè  quello prestato  presso la  Regione  dal  1
aprile 1979  fino alla  predetta data  del 1  febbraio  1981,  è
considerato come  servizio  prestato  alle  dipendenze  organiche
della Regione, ai soli fini dell'ammissione ai concorsi.

ARTICOLO 8

La  posizione   economica  nel   livello  di   inquadramento   è
determinata dallo stipendio in godimento al 31-1-1981 comprensivo
di scatti  e classi  acquisite  ed  eventuali  assegni  personali
pensionabili, con  esclusione dei  benefici economici  decorrenti
dal 1  febbraio 1981  per il  personale regionale, previsti dagli
artt. 19  e 20,  secondo comma, lett. b) e c) della LR 19-1-1981,
n.  11.  La  posizione  giuridica  derivante  dall'inquadramento,
qualora non sia coincidente con quella economica, è quella della
classe o scatto immediatamente inferiore alla posizione economica
predetta.

Al  dipendente   viene  altresì  riconosciuto  il  "maturato  in
itinere" con  le modalità  indicate dal  terzo, quarto  e quinto
comma dell'art.  48 della  LR 17-8-1979,  n. 38,  con riferimento
alla data del 31-1-1981.

ARTICOLO 9

Alla copertura dei posti vacanti destinati alla stamperia Braille
ed alla Scuola cani guida, si provvede con le modalità e secondo
i requisiti  previsti dalla  vigente normativa  per il  personale
regionale.

ARTICOLO 10

Ai  fini   del  trattamento  assistenziale,  previdenziale  e  di
quiescenza, il personale è iscritto alle competenti gestioni per
le  assicurazioni   sociali  obbligatorie   contro  le  malattie,
all'INADEL ed alla CPDEL.

ARTICOLO 11

La spesa per il personale indicato dalla presente legge, prevista
per il corrente anno in lire quattrocento milioni, è imputata al
cap.  02000   del  bilancio  preventivo  1981,  che  presenta  la
necessaria  disponibilità   e,  per   gli  anni  successivi,  ai
corrispondenti capitoli di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 1 febbraio 1982.

La presente  legge è  stata approvata dal Consiglio Regionale il
29-12-1981 ed è stata vistata dal commissario del Governo il 25-
1-1982.



DISABILI
PERSONALE

