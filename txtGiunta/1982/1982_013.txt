Trasformazione dell'Ente  valorizzazione Isola d' Elba in Azienda
autonoma di cura, soggiorno e turismo.

Il Consiglio Regionale ha approvato il 29-12-1981
Il Commissario del Governo ha apposto il visto il 30-1-1982
Il Presidente  della Giunta  Regionale promulga la seguente legge
regionale:

ARTICOLO 1

L'Ente per  la valorizzazione  dell'Isola d' Elba, costituito per
la durata  di trenta anni ai sensi della legge 23-2-1952, n. 101,
si trasforma,  a decorrere  dall'1-1-1982, in Azienda autonoma di
cura, soggiorno e turismo.

L'Azienda assume  la denominazione  di "Azienda Autonoma di cura,
soggiorno e  turismo dell'Isola  d' Elba  (ex EVE)",  conserva la
sede in  Portoferraio, nonchè il personale in servizio alla data
di entrata  in vigore  della presente  legge e  i diritti  e  gli
obblighi anteriori la trasformazione.

L'Azienda esercita, per l'intero territorio dell'Isola d' Elba, i
compiti previsti  dall'art. 6  del DPR  27-8-1960,  n.  1042.  Si
applicano inoltre,  in quanto  compatibili con la presente legge,
le  altre   disposizioni  del  citato  DPR  n.  1042  e  comunque
concernenti le Aziende autonome di cura, soggiorno e turismo.

Resta in  vigore l'art.  2 della  legge 23-2-1952, n. 101. Per la
eventuale revoca  o modificazione  del riconoscimento di stazione
di cura,  soggiorno e  turismo si  applica l'art. 1 del DPR 27-8-
1960, n. 1042.

ARTICOLO 2

Immediatamente dopo  l'entrata in  vigore della presente legge il
Consiglio  regionale   provvede  alla   nomina  degli  organi  di
amministrazione dell'ente  trasformato ai  sensi  del  precedente
articolo.

A decorrere  dall'1-1-1982, qualora  a tale  data non siano state
ancora effettuate  le nomine  suddette, il  Presidente in  carica
dell'Ente per la valorizzazione dell'Isola d' Elba è nominato di
diritto   commissario    straordinario   dell'ente   stesso.   Il
commissario esercita  le funzioni  di  ordinaria  amministrazione
dell'ente e  decade dall'incarico una volta divenute esecutive le
nomine di cui al primo comma.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al  secondo  comma  dell'articolo  27  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 8 febbraio 1982.

La presente  legge è  stata approvata dal Consiglio Regionale il
29-12-1981 ed è stata vistata dal Commissario del Governo il 30-
1-1982.



ORGANIZZAZIONI
ORDINAMENTO
TURISMO

