Legge regionale  n. 18/81.  FIDI  Toscana  SpA  Credito  a  breve
termine. Proroga.

Il Consiglio Regionale ha approvato il 15-12-1981
Il Commissario del Governo ha apposto il visto il 18-1-1982
Il Presidente  della Giunta  Regionale promulga la seguente legge
regionale:

ARTICOLO UNICO

L'articolo 4, comma 4 della LR n. 32/74 già sostituito dall'art.
1 della  LR n. 60 del 6-12-79, sostituito dall'art. 1 della LR 9-
2-1981, è sostituito dai seguenti commi:

   "Per quanto  concerne il  credito a breve termine l'intervento
   dovrà  orientarsi   verso  operazioni   aventi  utilizzazione
   specifica e  comunque  con  durata  e  modalità  di  rimborso
   predeterminate ed  entro limiti  percentuali, non eccedenti un
   terzo del  fondo destinato  alle operazioni di credito a medio
   termine, prefissati dalle direttive del Consiglio regionale".

   "Fino  al   30-6-82  i  limiti  percentuali  riferentisi  alle
   operazioni a  breve termine,  prefissati dalle  direttive  del
   Consiglio Regionale,  non dovranno  eccedere i  due terzi (due
   terzi) del  fondo destinato alle operazioni di credito a medio
   termine".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 25 gennaio 1982.

La presente  legge è  stata approvata dal Consiglio Regionale il
15 dicembre  1981 ed è stata vistata dal Commissario del Governo
il 18 gennaio 1982.



CREDITO

