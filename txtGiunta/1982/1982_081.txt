Indennità agli amministratori delle Associazioni Intercomunali e
delle comunità montane.

Il Consiglio Regionale ha approvato il 5-10-1982
Il Commissario del Governo ha apposto il visto il 2-11-1982
Il Presidente  della Giunta  Regionale promulga la seguente legge
regionale:

ARTICOLO 1
(Applicazione dei criteri della legge statale)

La disciplina  delle indennità  di carica  e di  presenza e  dei
rimborsi  spese   da  corrispondere   agli  amministratori  delle
Associazioni intercomunali  e delle  comunità  montane,  di  cui
rispettivamente alla LR 17-8-79 n. 37 e alla LR 12-6-81 n. 52, è
stabilita, ai  sensi dei  successivi  articoli,  sulla  base  dei
criteri della  Legge 26-4-74 n. 169, della Legge 18-12-79 n. 632,
dell'art. 6 della Legge 23-3-81 n. 93.

Le successive variazioni che saranno disposte dalla legge statale
in ordine  all'ammontare delle indennità di carica e di presenza
disciplinate dalle  leggi di cui al comma precedente si estendono
di diritto, in quanto compatibili, alle corrispondenti indennità
previste dai  successivi articoli  per gli  amministratori  delle
associazioni intercomunali e delle comunità montane.

ARTICOLO 2
(Indennità di carica)

Ai presidenti  delle associazioni intercomunali e delle comunità
montane è  corrisposta una  indennità  mensile  di  carica,  da
stabilirsi dai  rispettivi enti  entro  i  seguenti  limiti,  con
riferimento   alla    popolazione   residente    nel   territorio
dell'associazione  intercomunale   o  delle   comunità   montana
interessata:

a) fino a   30.000 residenti: L. 360.000
b) fino a   50.000 residenti: L. 400.000
c) fino a  100.000 residenti: L. 560.000
d) fino a  250.000 residenti: L. 640.000
e) oltre i 250.000 residenti: L. 900.000

Agli   eventuali    vicepresidenti   e   a   ciascun   componente
dell'esecutivo o  della  Giunta  è  corrisposta  una  indennità
mensile di carica da stabilirsi, da parte degli enti interessati,
rispettivamente entro  il 75%  e il  50% di quella fissata per il
presidente.

ARTICOLO 3
(Divieto di cumulo)

Le indennità  di carica  di cui  al precedente articolo non sono
cumulabili con  altre percepite  per la  titolarità  di  cariche
elettive, anche  di secondo  grado, presso  enti od  organismi di
diritto  pubblico.   Qualora  queste   ultime  indennità   siano
inferiori, viene corrisposta la differenza.

Qualora  uno   stesso  soggetto   sia   titolare,   presso   più
associazioni intercomunali,  comunità montane o unità sanitarie
locali, di  altrettante  cariche  per  le  quali  siano  previste
indennità tra loro non cumulabili ai sensi del presente articolo
e dell'art.  22  della  LR  19-12-79  n.  63,  viene  corrisposta
l'indennità per la carica anteriormente assunta. Se quest'ultima
indennità è  inferiore a quella prevista per la seconda carica,
viene inoltre  corrisposta, da  parte  del  competente  ente,  la
differenza tra le due indennità.

ARTICOLO 4
(Indennità di presenza)

A  tutti   i   componenti   dell'assemblea   delle   associazioni
intercomunali  e  delle  comunità  montane  è  corrisposta  una
indennità  di   presenza  per   ogni   giornata   di   effettiva
partecipazione  alle  sedute  dell'assemblea,  entro  i  seguenti
limiti:

a) fino a  250.000 residenti L. 20.000
b) oltre i 250.000 residenti L. 30.000.

Quella  stabilita   per  la   partecipazione  alle  sedute  della
rispettiva assemblea  può inoltre  essere corrisposta  a tutti i
membri dei  comitati o  commissioni, sia a carattere deliberativo
che  consultivo,   che  siano  stati  costituiti  formalmente  in
attuazione    di     specifiche    previsioni    dello    statuto
dell'associazione  intercomunale   o  della   comunità  montana.
L'indennità  è  corrisposta  per  ogni  giornata  di  effettiva
partecipazione alle riunioni formalmente convocate del comitato o
della commissione.

Le indennità  di cui  ai precedenti  commi possono cumularsi tra
loro, purchè non per una stessa giornata.

Possono inoltre  cumularsi con  le indennità  di carica  di  cui
all'art. 2.

Le disposizioni  di cui  al secondo  comma non  si  applicano  ai
comitati di  gestione delle  unità sanitarie locali, per i quali
continuano ad  avere vigore  le disposizioni degli artt. 20, 21 e
22 della  LR  19-12-79  n.  63.  Quando  l'assemblea  dell'unità
sanitaria  locale   è  costituita  dal  consiglio  comunale,  si
applicano, ove  compatibili con  i  regolamenti  del  comune,  le
disposizioni  di   cui  al   primo  comma  con  riferimento  alla
popolazione residente nell'intero territorio comunale.

Le indennità  di presenza  per la partecipazione alle sedute del
consiglio comunale  sono cumulabili  con le  indennità di carica
previste per  i membri  dei comitati  di  gestione  delle  unità
sanitarie locali.

ARTICOLO 5
(Comunità Montane  con le  funzioni proprie  delle  associazioni
intercomunali)

Agli effetti  della determinazione dei limiti delle indennità di
cui al  primo comma  dei precedenti  artt. 2  e 4  la popolazione
residente nel  territorio di  ciascuna  delle  comunità  montane
indicate all'art.  2, secondo  comma, della  LR 12-6-81 n. 52, è
calcolata con  riferimento all'intera  zona corrispondente di cui
all'allegato A) della LR 17-8-79 n. 37.

ARTICOLO 6
(Rimborsi spese)

A tutti  i membri degli organi delle associazioni intercomunali e
delle comunità  montane che  per ragioni  del  loro  mandato  si
rechino fuori  del territorio  del rispettivo  ente, in località
distante non  meno di  15 chilometri dalla sede dell'ente stesso,
è dovuto  il rimborso  delle  spese  di  viaggio  effettivamente
sostenute e, ove usino un mezzo proprio, il rimborso di una somma
a chilometro fino ad un sesto del costo di un litro di benzina.

Agli stessi  inoltre è  corrisposto, nei  casi di  cui al  primo
comma, e  secondo quanto  stabilito dall'assemblea,  il  rimborso
delle altre  spese effettivamente  sostenute  o  l'indennità  di
missione calcolata ai sensi dell'art. 7, primo comma, della legge
26-4-1974 n. 169.

Ai medesimi  soggetti di  cui ai  precedenti commi  può  inoltre
essere corrisposto,  se risiedono  in comuni il cui territorio fa
parte di quello dell'associazione intercomunale o della comunità
montana, il  rimborso delle  spese di  viaggio sostenute  per  la
partecipazione alle  sedute  degli  organi  collegiali  dell'ente
secondo i criteri di cui al primo comma.

ARTICOLO 7
(Abrogazione e norme transitorie)

Le Leggi  regionali 23-11-77  n. 79  e 15-5-80,  n.  51,  nonchè
l'art. 22,  primo comma, della legge regionale 17-8-79 n. 37 sono
abrogati.

In via  transitoria, e  non  oltre  la  prossima  scadenza  delle
rispettive  assemblee,   si  possono   continuare  ad  applicare,
limitatamente all'indennità  di carica  per  gli  amministratori
delle associazioni  intercomunali e  delle comunità  montane,  i
criteri previsti  dall'art. 1  della legge  regionale 23-11-77 n.
79, e dell'articolo unico, primo comma, della legge regionale 15-
5-80 n.  51, in  quanto risultino  più favorevoli  rispetto alle
disposizioni dell'art. 2 della presente legge.

Le misure  delle indennità  e dei  rimborsi spese previste dalla
presente legge hanno effetto a decorrere dal 1 ottobre 1982.

La presente  delle legge  è pubblicata  sul Bollettino Ufficiale
della Regione. E' fatto obbligo a chiunque spetti di osservarla e
farla osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  all'art. 28  dello Statuto,  entra in  vigore  il
giorno stesso della sua pubblicazione.

Firenze, 8 novembre 1982.

La presente  legge è  stata approvata dal Consiglio Regionale il
5-10-1982 ed  è stata  vistata dal Commissario del Governo il 2-
11-1982.



ENTI TERRITORIALI
PERSONALE

