Modifiche ed  integrazioni alla  LR n. 63 del 19-12-1979 relativa
a: "Ordinamento  dell'Unità Sanitaria  Locale, attuazione  della
legge  23-12-78   n.  833   istitutiva  del   Servizio  Sanitario
Nazionale".

Il Consiglio Regionale ha approvato il 29-12-1981
Il Commissario del Governo ha apposto il visto il 30-1-1982
Il Presidente  della Giunta  Regionale promulga la seguente legge
regionale:

ARTICOLO 1

Al primo  comma dell'articolo  13 della  LR 19-12-1979  n. 63  è
aggiunto il seguente punto c):

   "c) dal  Consiglio comunale  che mantiene  la facoltà  di cui
   all'articolo 15,  comma 4  della Legge  23-12-78 n. 833 per le
   Unità sanitarie locali interne al territorio di un comune".

L'ultimo comma del predetto articolo 13 è soppresso.

ARTICOLO 2

Dopo l'articolo 13 è inserito l'articolo 13 bis:

   "Art. 13/bis
   (Disciplina delle sedute del Consiglio comunale)

   Salvo quanto  previsto dal  regolamento comunale, il Consiglio
   comunale, nel  caso di  cui all'articolo  precedente, punto c)
   nell'esercizio dei compiti di cui al successivo art. 14 tratta
   gli affari  concernenti le  unità sanitarie locali interne al
   territorio comunale  nel corso  di apposite sedute, ovvero nel
   corso delle sedute convocate anche per la trattazione di altre
   questioni di  propria competenza.  Nel  corso  di  una  stessa
   seduta  del  Consiglio  comunale  possono  essere  discussi  e
   deliberati in  forma  unica  affari  concernenti  più  unità
   sanitarie locali. Le relative proposte possono essere discusse
   e messe  in votazione  congiuntamente, qualora siano rivolte a
   produrre  effetti  indistintamente  per  le  unità  sanitarie
   locali in questione."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al  secondo  comma  dell'articolo  27  della
Costituzione e  dell'articolo 28 dello Statuto entra in vigore il
giorno stesso della sua pubblicazione.

Firenze, 8 febbraio 1982.

La presente  legge è  stata approvata dal Consiglio Regionale il
29-12-1981 ed è stata vistata dal Commissario del Governo il 30-
1-1982.



ENTI SANITARI
ORDINAMENTO

