Disciplina dei  controlli sulle  costruzioni in  zone soggette  a
rischio sismico.

Il Consiglio Regionale ha approvato il 26-10-1982
Il Commissario del Governo ha apposto il visto il 27-11-1982
Il Presidente  della Giunta  Regionale promulga la seguente legge
regionale:

ARTICOLO 1
(Finalità della legge)

La presente  legge regionale, in parziale attuazione dell'art. 20
della  legge   10  dicembre   1981  n.   741,  per  la  ravvisata
opportunità di  inserire nella  normativa regionale sull'uso del
territorio  i   criteri   per   l'adeguamento   degli   strumenti
urbanistici in vigore e per la formazione di quelli nuovi ai fini
della prevenzione  del rischio  sismico,  disciplina  allo  scopo
predetto  i   controlli  sulle  costruzioni  in  zone  dichiarate
sismiche ai  sensi dell'art.  3 della  legge 2. febbraio 1974, n.
64.

ARTICOLO 2
(Adempimenti per inizio lavori)

Fermi restando tutti gli adempimenti relativi alla concessione ad
edificare previsti dalle vigenti disposizioni statali e regionali
e quelli  di cui  all'art. 17  della  legge  2  febbraio  64  non
modificati dalle presenti norme nelle località sismiche comunque
classificate ai  sensi dell'art.  3  della  legge  predetta,  per
l'inizio  dei   lavori   non   è   necessaria   l'autorizzazione
dell'ufficio  del   Genio   Civile   regionale   competente   per
territorio.

Gli adempimenti  di cui  al citato art. 17 della legge 2 febbraio
1974 n.  64 possono  aver  luogo  anche  direttamente  presso  il
menzionato  ufficio   del  Genio   Civile,  che,  in  ogni  caso,
restituisce  all'interessato  una  copia  del  progetto  e  degli
allegati con  l'attestazione dell'avvenuto  deposito, in  duplice
esemplare di  cui uno da consegnare al Comune per i provvedimenti
di
competenza,  ivi   compreso  l'accertamento  di  conformità  del
progetto dei  lavori  alle  prescrizioni  per  le  zone  sismiche
concernenti le distanze e le altezze delle costruzioni.

Dell'inizio dei  lavori dovrà  essere data  comunicazione almeno
dieci  giorni   prima,  mediante  raccomandata  con  ricevuta  di
ritorno, al suddetto ufficio del genio civile.

Tutti gli  adempimenti di  cui sopra sono prescritti anche per le
varianti che  nel corso  dei lavori  si volessero  apportare alle
opere previste nel progetto originario depositato.

Per le  opere in  conglomerato cementizio  armato ed  a struttura
metallica, la denuncia dei lavori e la presentazione dei relativi
progetti nei modi e nei termini della legge 2 febbraio 1974 n. 64
nonchè della  presente legge  sono  valide  anche  agli  effetti
dell'art. 4  della legge  5 novembre  1971 n. 1086, se effettuate
dal costruttore.

ARTICOLO 3
(Responsabilità)

Il progettista  ha la  responsabilità diretta  della rispondenza
delle opere  progettate alle prescrizioni contenute nella legge 2
febbraio 1974  n. 64  e nei decreti interministeriali di cui agli
articoli 1 e 3 della legge stessa.

Il direttore  dei lavori,  cui compete  anche la  verifica  della
adeguatezza  del   progetto  alle  suddette  prescrizioni,  e  il
costruttore, ciascuno  per la  parte di  sua competenza, hanno la
responsabilità  della   rispondenza  dell'opera   realizzata  al
progetto nonchè  alle sue  eventuali  varianti,  dell'osservanza
delle  prescrizioni   di  esecuzione  contenute  negli  elaborati
progettuali, della  qualità dei materiali impiegati e della posa
in opera degli elementi prefabbricati.

ARTICOLO 4
(Documenti in cantiere)

Nei cantieri,  dal giorno  dell'inizio dei  lavori fino  a quello
della  loro   ultimazione,  devono  essere  conservati  gli  atti
restituiti con  vidimazione  dal  competente  ufficio  del  Genio
Civile regionale,  datati e  firmati anche  dal costruttore e dal
direttore dei  lavori nonchè  un apposito  giornale  dei  lavori
stessi.

Della conservazione e regolare tenuta dei predetti documenti, che
debbono essere  sempre  a  disposizione  dei  pubblici  ufficiali
incaricati  dei  controlli,  è  responsabile  il  direttore  dei
lavori, il  quale è  anche tenuto a vistare periodicamente ed in
particolare  nelle   fasi  più  importanti  dell'esecuzione,  il
giornale dei lavori.

ARTICOLO 5
(Relazione a lavori ultimati)

A lavori  ultimati, sarà  redatta dal  direttore dei  lavori, in
duplice copia,  la relazione  finale prevista  dall'art. 6  della
legge 5 novembre 1971 n. 1086, anche nel caso di opere in cui non
siano state impiegate strutture in conglomerato cementizio armato
o in metallo.

Detta relazione  sarà depositata  entro il  termine di 30 giorni
dalla data di ultimazione dei lavori presso il competente ufficio
regionale  del  Genio  Civile,  che  ne  restituità  copia,  con
l'attestazione dell'avvenuto deposito, al direttore dei lavori.

ARTICOLO 6
(Controlli)

Gli uffici  del Genio Civile regionale effettueranno il controllo
sia dei  progetti delle opere che dei lavori in corso o ultimati,
con il metodo a campione.

Il campione  sarà scelto,  mensilmente, nella misura del 10% dei
preavvisi pervenuti  nello stesso  periodo a termine dell'art. 17
della legge 2 febbraio 1974 n. 64, mediante sorteggio.

Il sorteggio  avverrà  entro  i  primi  dieci  giorni  del  mese
successivo  a   quello  a   cui  esso   si  riferisce   e   sarà
immediatamente reso noto. Entro i successivi 60 giorni sarà reso
noto l'esito  della verifica  effettuata sui  progetti oggetto di
campionatura.

I criteri  in base  ai quali il sorteggio dovrà avvenire saranno
stabiliti con  apposita deliberazione  del Consiglio regionale su
proposta   della    Giunta   regionale,   tenendo   conto   delle
caratteristiche e della natura degli interventi.

Saranno sottoposti  in ogni  caso a  controllo i  progetti  ed  i
lavori concernenti  opere di  particolare  rilievo  nei  riguardi
della pubblica  incolumità quali edifici ed impianti destinati a
manifestazioni, spettacoli, grandi magazzini, mercati e simili.

Saranno altresì  sottoposti a  controllo i  progetti ed i lavori
riguardanti  opere   di  grande   dimensione  o   che  presentino
particolari caratteristiche tecniche e costruttive.

ARTICOLO 7
(Utilizzazione delle opere)

Il certificato di rispondenza delle opere eseguite alla normativa
antisismica, previsto  dall'art. 28  della legge 28 febbraio 1974
n. 64  è rilasciato  dal competente  ufficio  del  Genio  Civile
regionale soltanto  nei casi  in cui  il medesimo abbia proceduto
agli accertamenti diretti à termini del precedente articolo 6.

Negli altri  casi tiene  luogo del suddetto certificato per opere
in cemento  armato e  a struttura  metallica, quello  di collaudo
previsto dall'art.  7 della  legge 5  novembre 1971  n. 1086, che
deve essere integrato dal collaudatore con la dichiarazione della
rispondenza delle opere medesime alla normativa antisismica e per
le altre  opere la  relazione finale  redatta dal  direttore  dei
lavori ai sensi dell'art. 5 della presente legge integrata con la
dichiarazione predetta.

ARTICOLO 8
(Sanzioni amministrative)

Le violazioni delle norme contenute nella presente legge, ove non
soggette alle  sanzioni penali di cui al Titolo III della legge 2
febbraio 1974  n. 64, saranno passibili di sanzione pecuniaria da
lire 50.000 a lire 500.000, a seconda della gravità.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 6 dicembre 1982.

La presente  legge è  stata approvata dal Consiglio Regionale il
26-10-1982 ed è stata vistata dal Commissario del Governo il 27-
11-1982.



EDILIZIA
PROTEZIONE CIVILE

