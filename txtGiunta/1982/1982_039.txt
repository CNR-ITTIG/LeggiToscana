Integrazione trattamento  pensionistico a  favore  del  personale
già trasferito  dallo Stato  alla Regione e cessato dal servizio
senza aver  maturato almeno un anno di iscrizione presso le CPDEL
o la CPS.

Il Consiglio Regionale ha approvato il 7-4-1982
Il Commissario del Governo ha apposto il visto il 13-5-1982
Il Presidente  della Giunta  Regionale promulga la seguente legge
regionale:

ARTICOLO 1

A favore  del personale  transitato, anche a domanda, dallo Stato
alla Regione  Toscana, cessato  dal servizio  in data anteriore a
quella dell'entrata  in vigore della presente legge con diritto a
pensione da  parte della  Cassa Pensioni  Dipendenti Enti  Locali
(CPDEL), ovvero  della Cassa  Pensioni Sanitari (CPS), senza aver
maturato un  intero anno  di iscrizione  alle suddette  casse, è
liquidata, a  carico del  bilancio regionale,  con  decorrenza  1
gennaio 1982,  una integrazione  di pensione pari alla differenza
tra  l'ammontare  della  pensione  virtuale  determinata  secondo
quanto previsto  al successivo  comma  e  quello  della  pensione
conferita dalla competente cassa di previdenza.

L'importo della  pensione virtuale  di  cui  al  primo  comma  è
determinato secondo  le  norme  previste  dall'ordinamento  della
CPDEL  ovvero   della  CPS,  con  l'applicazione  delle  aliquote
indicate nell'allegato  A della  legge 26  luglio 1965,  n.  965,
prendendo per base:

a) la   retribuzione    pensionabile    spettante    per  effetto
   dell'inquadramento nel ruolo regionale alla data di cessazione
   dal servizio,  maggiorata degli  eventuali benefici attribuiti
   ai  sensi   della  legge   24-5-1970,  n.   336  e  successive
   modificazioni;
b) il   servizio  utile   complessivamente   computato    per  la
   liquidazione della pensione da parte della CPDEL o della CPS.

In caso  di morte  del dipendente  interessato, la suddetta quota
integrativa è liquidabile in forma indiretta o di reversibilità
secondo le norme in materia previste dall'ordinamento della CPDEL
ovvero della CPS.

Alla quota  integrativa come  sopra determinata  si  applicano  i
miglioramenti disposti  per le  pensioni a  carico  delle  stesse
casse di  previdenza, compresi  quelli intervenuti  dalla data di
decorrenza delle  singole pensioni  da  integrare  ai  sensi  dei
precedenti commi.

ARTICOLO 2

L'erogazione dell'integrazione  di cui  alla  presente  legge  è
subordinata al  rilascio da  parte del  beneficiario  di  mandato
irrevocabile a  favore della Regione per la riscossione, a titolo
di  reintegro,   nei  limiti  dell'ammontare  delle  integrazioni
erogate ai  sensi della  presente legge, delle somme che le Casse
di Previdenza  liquideranno in conseguenza della rideterminazione
del  trattamento  pensionistico  sulla  base  della  retribuzione
pensionabile spettante  per effetto  dell'inquadramento nel ruolo
regionale.

ARTICOLO 3

All'onere  derivante   dall'attuazione  della   presente   legge,
valutato per  l'esercizio 1982  in L. 120.000.000 si farà fronte
con i  fondi stanziati  sul cap.  02000 "Spese  per il  personale
addetto ai servizi della Regione. Stipendi, altri assegni fissi e
contributi diversi a carico dell'Ente".

L'onere derivante  dall'applicazione  della  presente  legge  per
l'esercizio  finanziario   1983  e   successivi,   graverà   sui
corrispondenti capitoli  di bilancio e sarà determinato, di anno
in anno, dalle singole leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 Maggio 1982.

La presente  legge è  stata approvata dal Consiglio Regionale il
7-4-1982 ed è stata vistata dal Commissario del Governo il 13-5-
1982.



ENTE REGIONE
ORDINAMENTO
PERSONALE

