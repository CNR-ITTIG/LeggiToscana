Progetto speciale  Amiata: erogazione  di un  contributo  per  il
completamento della linea suini.

Il Consiglio Regionale ha approvato il 22-6-1982
Il Commissario del Governo ha apposto il visto il 24-7-1982
Il Presidente  della Giunta  Regionale promulga la seguente legge
regionale:

ARTICOLO 1

Ai fini  del completamento  del programma  del  "Consorzio  delle
cooperative produttrici  del Monte  Amiata" con sede in S. Fiora,
provincia di  Grosseto per  gli  allevamenti,  la  lavorazione  e
trasformazione di  carni suine,  previsti dal  progetto  speciale
Amiata, di  cui al  programma regionale  di sviluppo  1982/84  è
concessa un contributo in conto capitale di Lire 2.300.000.000.

ARTICOLO 2

Gli interventi e le opere di completamento eseguiti dal Consorzio
per i  quali il contributo viene concesso, sono quelli aggiuntivi
derivanti dalle  disposizioni relative alle zone sismiche, quelli
realizzati  per   forza  maggiore,  a  causa  di  eventi  franosi
verificatisi durante  il corso dei lavori, e quelli relativi alla
realizzazione degli allevamenti.

ARTICOLO 3

La Giunta  provvede,  ai  fini  della  materiale  erogazione  del
contributo,  alla  individuazione,  alla  eventuale  approvazione
degli interventi e delle opere di completamento di cui all'art. 2
ed al  loro collaudo  anche in  ordine  agli  adempimenti  dovuti
connessi alle  precedenti concessioni di agevolazioni finanziarie
regionali.

ARTICOLO 4

Per le  opere e  gli interventi, di cui al precedente art. 3, non
sono ammissibili  concessioni di  ulteriori benefici  relativi  a
maggiori oneri sostenuti nel corso dei lavori.

La spesa  di L.  2.300.000.000  farà  carico  al  Bilancio  1982
Capitolo 50050 "Contributi in conto capitale per la realizzazione
di iniziative  produttive  di  carattere  agricolo  inserite  nel
progetto Amiata".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 27 luglio 1982.

La presente  legge è  stata approvata dal Consiglio Regionale il
22-6-1982 ed  è stata vistata dal Commissario del Governo il 24-
7-1982.



ZOOTCNIA

