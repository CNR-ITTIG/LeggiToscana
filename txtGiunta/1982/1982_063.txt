LR 13-2-81  n. 22. Norme transitorie concernenti l'assegnazione e
l'utilizzazione provvisoria di personale nei servizi delle UUSSLL
- Proroga.

Il Consiglio Regionale ha approvato il 22-6-1982
Il Commissario del Governo ha apposto il visto il 24-7-1982
Il Presidente  della Giunta  Regionale promulga la seguente legge
regionale:

ARTICOLO UNICO

Il primo comma dell'articolo 10 della LR 13-2-81 n. 22 modificato
con LR 14-2-1981 n. 89 è così sostituito:

   "La vigenza  della presente  legge, per quanto compatibile con
   le norme  della  legislazione  nazionale,  è  prorogata  fino
   all'entrata in  vigore della  legge regionale  di approvazione
   del piano  sanitario e  comunque non  oltre la data del 30-11-
   1982 di cui all'art. 2, comma  2 del DL 21 maggio 1982 n. 272,
   applicandosi   nella   valutazione   dei   punteggi   per   la
   formulazione delle graduatorie di cui ai precedenti articoli 4
   e 5,  i criteri  contenuti nel  decreto del  Ministro  per  la
   Sanità 30-1-1982  n. 10  concernente: "Normativa  concorsuale
   del personale  delle Unità  Sanitarie Locali  in applicazione
   dell'articolo 12  del Decreto  del Presidente della Repubblica
   20-12-1979, n. 761."

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge, dichiarata  urgente per  gli effetti e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 27 luglio 1982.

La presente  legge è  stata approvata dal Consiglio Regionale il
22-6-1982 ed  è stata vistata dal Commissario del Governo il 24-
7-1982.



ENTI SANITARI
PERSONALE

