Disciplina degli organi collegiali sanitari.

Il Consiglio Regionale ha approvato il 24-3-1982
Il Commissario del Governo ha apposto il visto il 13-4-1982
Il Presidente  della Giunta  Regionale promulga la seguente legge
regionale:

ARTICOLO 1
(Commissioni  sanitarie   per  l'accertamento  della  invalidità
civile)

Le commissioni per l'accertamento della invalidità civile di cui
all'art. 7  della legge 30 marzo 1971 n. 118 modificato dall'art.
3 della  Legge 26  maggio 1975  n.  165  operano  nell'ambito  di
ciascuna unità  sanitaria locale  e sono  nominate dal  relativo
comitato di gestione.

La loro  composizione è stabilita dalle leggi indicate nel primo
comma del presente articolo, con le seguenti modificazioni:

a) il  medico provinciale e l'ufficiale sanitario sono sostituiti
   dal  responsabile  del  servizio  di  igiene  pubblica  e  del
   territorio o da altro medico del predetto servizio;
b) l'ispettore  medico del  lavoro è sostituito dal responsabile
   del servizio  di prevenzione, igiene e sicurezza nei luoghi di
   lavoro o da altro medico del predetto servizio;
c) il  medico già designato dall'associazione nazionale mutilati
   ed invalidi  civili di  cui  alla  legge  23-4-65  n.  458  è
   sostituito da  un  medico  scelto  dal  Comitato  di  gestione
   dell'Unità  Sanitaria   Locale  su   terna   proposta   dalle
   associazioni di categoria maggiormente rappresentative.

La segreteria  della Commissione  è affidata ad un collaboratore
amministrativo dell'Unità sanitaria locale.

La Commissione sanitaria regionale, di cui all'art. 9 della Legge
30 marzo  1971 n.  118 è  nominata dalla Giunta regionale con le
seguenti modificazioni:

a) il  medico provinciale  del capoluogo di regione è sostituito
   da un funzionario medico dei ruoli della Regione, ovvero da un
   medico  è  sostituito  dipendente  di  una  unità  sanitaria
   locale;
b) l'ispettore  medico del  lavoro è  sostituito  da  un  medico
   specialista in  medicina del  lavoro dipendente  da una unità
   sanitaria locale;
c) il  medico già designato dall'associazione nazionale mutilati
   ed invalidi  civili di  cui  alla  legge  23-4-65  n.  458  è
   sostituito da un medico scelto dalla Giunta Regionale su terna
   proposta  dalle   associazioni   di   categoria   maggiormente
   rappresentative.

I sanitari  di cui  al comma  precedente non  possono essere  nè
presidenti nè componenti di commissioni indicate nel primo comma
del presente articolo.

La segreteria  della Commissione  è affidata ad un collaboratore
amministrativo della Regione.

La  Giunta  regionale,  in  relazione  al  numero  delle  domande
pervenute, può nominare più commissioni regionali.

La Commissione  regionale si riunisce presso gli uffici regionali
o presso le strutture delle unità sanitarie locali.

Le domande  di accertamento  della invalidità  civile  pervenute
alle commissioni  sanitarie  devono  essere  esaminate  entro  90
giorni dalla data di ricevimento.

ARTICOLO 2
(Commissione sanitaria per ciechi civili)

La Commissione  sanitaria, di  cui all'art.  10  della  legge  27
maggio '  70 n.  382,  opera  nell'ambito  dell'unità  sanitaria
locale ed  è nominata  dal relativo comitato di gestione, con le
seguenti modificazioni:

a) il  medico provinciale  è  sostituito  dal  responsabile  del
   servizio di igiene pubblica e del territorio o da altro medico
   dello stesso servizio;
b) l'oculista   già    designato  dal  Comitato  provinciale  di
   assistenza e  beneficenza pubblica  è scelto  dal Comitato di
   gestione dell'Unità sanitaria locale;
c) l'oculista  già  designato  dall'unione  italiana  ciechi  è
   sostituito da  un  medico  scelto  dal  Comitato  di  gestione
   dell'Unità  Sanitaria   Locale  su   terna   proposta   dalle
   associazioni di categoria maggiormente rappresentative.

Le funzioni  di segretario  della commissione  di  cui  al  comma
precedente  sono  affidate  ad  un  collaboratore  amministrativo
dell'unità sanitaria locale.

La Commissione  di cui all'art. 12 della legge 27 maggio 1970, n.
382 ha  sede presso  gli uffici  regionali o  presso le strutture
delle  unità  sanitarie  locali  ed  è  nominata  dalla  Giunta
regionale con le seguenti modificazioni:

a) il  medico provinciale  del capoluogo di regione è sostituito
   da un  funzionario medico  dei ruoli  della regione o da altro
   medico dipendente da una unità sanitaria locale, appartenente
   al servizio d' igiene pubblica e del territorio;
b) l'oculista  già  designato  dall'unione  italiana  ciechi  è
   sostituito da un medico scelto dalla Giunta regionale su terna
   proposta  dalle   associazioni   di   categoria   maggiormente
   rappresentative.

Le funzioni di segretario della Commissione regionale sono svolte
da un collaboratore amministrativo della Regione.

Il presidente  ed i  componenti della  Commissione regionale  non
possono far  parte della  commissione di  cui al  primo comma del
presente articolo.

ARTICOLO 3
(Commissioni sanitarie per l'accertamento del sordomutismo)

La commissione  sanitaria per  l'accertamento del sordomutismo di
cui  all'art.  3  della  legge  26  maggio  1970  n.  381,  opera
nell'ambito dell'unità  sanitaria  locale  ed  è  nominata  dal
relativo comitato di gestione con le seguenti modificazioni:

a) il  medico provinciale o l'ufficiale sanitario sono sostituiti
   dal  responsabile  del  servizio  di  igiene  pubblica  e  del
   territorio o da altro medico dello stesso servizio;
b) il  medico specialista  in otorinolaringoiatria  è scelto dal
   Comitato di gestione dell'Unità sanitaria locale;
c) il  medico già  designato dall'associazione  nazionale per la
   protezione e l'assistenza ai sordomuti da un medico scelto dal
   Comitato di  gestione dell'Unità  Sanitaria Locale  su  terna
   proposta  dalle   associazioni   di   categoria   maggiormente
   rappresentative.

Le funzioni  di segretario  della Commissione  di  cui  al  comma
precedente  sono  affidate  ad  un  collaboratore  amministrativo
dell'unità sanitaria locale.

La commissione  sanitaria regionale di cui all'art. 4 della Legge
26 maggio  1970 n.  381 ha  sede presso  gli uffici  regionali  o
presso le  strutture delle unità sanitarie locali ed è nominata
dalla Giunta regionale con le seguenti modificazioni:

a) il  medico provinciale  del capoluogo di regione è sostituito
   da un  funzionario medico  dei ruoli  della regione,  da altro
   medico dipendente  da una unità sanitaria locale appartenente
   al servizio di igiene pubblica del territorio;
b) l'ispettore  medico del  lavoro è  sostituito  da  un  medico
   specialista in  medicina del  lavoro dipendente  da una unità
   sanitaria locale scelto dalla Giunta regionale;
c) l'ufficiale  sanitario è  sostituito da  altro medico  scelto
   dalla  Giunta   regionale,  preferibilmente  specializzato  in
   foniatria;
d) il  medico specialista  in otorinolaringoiatria già designato
   dall'ente  nazionale  per  la  protezione  e  l'assistenza  ai
   sordomuti     è     sostituito     da     uno     specialista
   otorinolaringoiatria scelto  dalla Giunta  regionale su  terna
   proposta  dalle   associazioni   di   categoria   maggiormente
   rappresentative.

Le funzioni di segretario della commissione regionale sono svolte
da un collaboratore amministrativo della Regione.

ARTICOLO 4
(Collegio medico  per l'accertamento  della compatibilità  dello
stato  psico   -  fisico  dell'invalido  rispetto  alle  mansioni
lavorative affidate o da affidare)

Il collegio medico indicato all'art. 20 della legge 2 aprile 1968
n.  482,   è  nominato  dal  Comitato  di  gestione  dell'unità
sanitaria locale con le seguenti modificazioni:

a) il  medico provinciale  è  sostituito  dal  responsabile  del
   servizio d'  igiene pubblica  e  del  territorio  o,  per  sua
   delega, da  altro medico  dello  stesso  servizio  dell'unità
   sanitaria locale;
b) l'ispettore  medico del  lavoro è sostituito dal responsabile
   del servizio di prevenzione, igiene e sicurezza del lavoro, o,
   per sua delega, da altro medico dello stesso servizio;
c) il  medico già  designato dall'associazione, opera o ente, di
   cui all'ultimo  comma dell'art. 15 della stessa legge 2 aprile
   1968 n. 482, è sostituito da altro medico scelto dal Comitato
   di gestione  dell'Unità Sanitaria  Locale su  terna  proposta
   dalle associazioni di categoria maggiormente rappresentative.

Le funzioni  di segretario  sono espletate  da  un  collaboratore
amministrativo dell'unità sanitaria locale.

ARTICOLO 5

Qualora la  proposta delle associazioni di categoria maggiormente
rappresentative di  cui ai  precedenti articoli  1, 2,  3 e 4 non
pervenga entro  trenta giorni  dalla richiesta,  il  Comitato  di
Gestione dell'Unità  Sanitaria Locale o la Giunta Regionale, per
quanto di rispettiva competenza, provvederanno autonomamente.

ARTICOLO 6
(Commissioni  sanitarie   provinciali   per   il   rilascio   del
certificato medico  per le  patenti di  guida per  autoveicoli  e
natanti)

Ai sensi  dell'art. 6  della LR  24 maggio  1980 n.  71 il medico
provinciale, già presidente della commissione sanitaria prevista
dall'art. 12  del DPR 23 settembre 1976, n. 995 è sostituito dal
responsabile del  servizio di  igiene pubblica  e del  territorio
dell'unità sanitaria  locale cui  appartiene il comune capoluogo
di provincia.

ARTICOLO 7
(Compensi)

Per il  periodo di  un anno dall'entrata in vigore della presente
legge i compensi da corrispondere ai componenti delle Commissioni
sono stabiliti in Lire 8.000 per giornata di seduta e in L. 2.000
per ogni visita espletata.

I compensi  di cui al precedente comma, per la parte eccedente la
misura  fissata   dalla  normativa  statale,  faranno  carico  al
bilancio regionale.

ARTICOLO 8
(Commissione provinciale per l'ampliamento dei cimiteri)

Le Commissioni  di cui  all'art. 53  del  DPR  21-10-75  n.  803,
operano in ciascuna unità sanitaria locale.

Dette  Commissioni   sono  nominate   dall'assemblea  e  la  loro
composizione è così modificata:

a) il   funzionario  medico  igienista  dei  ruoli  regionali  è
   sostituito dal  responsabile del servizio di igiene pubblica e
   del territorio o da altro medico dello stesso servizio;
b) l'ufficiale  sanitario è sostituito da un medico del servizio
   di igiene pubblica e del territorio.

ARTICOLO 9
(Commissione tecnica provinciale per i gas tossici)

Nella Commissione  tecnica indicata dall'art. 24 del RD 9 gennaio
1927 n. 147, il medico provinciale è sostituito dal responsabile
del servizio  di igiene  pubblica e  del  territorio  dell'unità
sanitaria locale cui appartiene il comune capoluogo di provincia.

ARTICOLO 10
(Pareri integrativi)

Al fine  di ottenere  ulteriori elementi di valutazione in ordine
ad ogni  singolo caso,  le Commissioni di cui agli articoli 1 e 4
possono   acquisire   il   parere   del   dipartimento   per   la
riabilitazione  dell'unità   sanitaria  locale   competente  per
territorio.

Tale parere  dovrà essere  trasmesso alla  Commissione sanitaria
regionale di cui all'art. 9 della Legge 30 marzo 1971, n. 118.

ARTICOLO 11
(Finanziamenti)

L'onere derivante  dall'applicazione della  presente legge  sarà
stabilito  con  la  legge  di  approvazione  del  Bilancio  della
Regione.

La presente  legge è  pubblicata sul  Bollettino Ufficiale della
Regione.

E'  fatto  obbligo  a  chiunque  spetti  di  osservarla  e  farla
osservare come legge della Regione Toscana.

Firenze, 19 aprile 1982.

La presente  legge è  stata approvata dal Consiglio Regionale il
24 marzo  1982 ed è stata vistata dal Commissario del Governo il
13 aprile 1982.



ORGANI
DISABILI

