Modifiche alla  LR 31  maggio 1975,  n.  61:  "Istituzione  della
Consulta Regionale Toscana dei Beni culturali e naturali".

Il Consiglio Regionale ha approvato il 9-3-1982
Il Commissario del Governo ha apposto il visto l'8-4-1982
Il Presidente  della Giunta  Regionale promulga la seguente legge
regionale:

ARTICOLO 1

Il titolo  della LR  31 maggio  1975, n.  61 è sostituito con il
seguente:

   "Istituzione della Consulta regionale toscana dei beni e delle
   attività culturali".

ARTICOLO 2

Il secondo  comma dell'art.  1 della  LR 31  maggio 1975,  n. 61,
modificato con  LR 28 gennaio 1980, n. 11, art. 15, è sostituito
con il seguente:

   "La Consulta regionale dei beni e delle attività culturali è
   l'organo consultivo  del Consiglio  e della  Giunta  regionale
   toscana  per   l'esercizio  delle   funzioni  legislative   ed
   amministrative di  competenza  regionale,  nonchè  di  quelle
   delegate  relative   al  patrimonio,  agli  istituti  ed  alle
   attività culturali".

ARTICOLO 3

L'art. 2  della LR  31 maggio  1975, n.  61, modificata con LR 28
gennaio 1980,  n. 11,  art. 15, e con LR 24 novembre 1981, n. 83,
è sostituito con il seguente:

   "La Consulta è composta da:

   a) un membro della Giunta regionale che la presiede;
   b) 3  presidenti, o  loro  delegati,    delle  Amministrazioni
      Provinciali della Toscana, designati dall'URPT;
   c) 9  sindaci, o  loro  delegati,  di  cui  3  di  comuni  con
      popolazione inferiore  a 10.000  abitanti, 3  di quelli con
      popolazione compresa  fra i  10.000 ed  i 30.000 abitanti e
      tre di  quelli con popolazione superiore a 30.000 abitanti,
      designati dall'ANCI regionale;
   d) il  Soprintendente, o  suo delegato,  dei  seguenti  uffici
      periferici  del   Ministero  per   i  beni   culturali   ed
      ambientali:
      - soprintendenza archivistica per la Toscana;
      - Soprintendenza archeologica per la Toscana;
      - Soprintendenza   ai    beni  ambientali,  architettonici,
        artistici e storici per la provincia di Arezzo;
      - Soprintendenza   ai   beni   artistici  e storici  per le
        province di Firenze e Pistoia;
      - Soprintendenza  ai beni  ambientali ed architettonici per
        le province di Firenze e Pistoia;
      - Soprintendenza   ai    beni  ambientali,  architettonici,
        artistici e  storici per  le province  di Livorno, Lucca,
        Massa e Carrara, Pisa;
      - Soprintendenza   ai   beni  artistici e  storici  per  le
        province di Siena e Grosseto;
      - Soprintendenza ai beni ambientali e architettonici per le
        province di Siena e Grosseto;
   e) una rappresentanza dell'ISSAE della Regione Toscana;
   f) un  rappresentante degli  Archivi di  Stato  della  Toscana
      designato dal Consiglio regionale tra quelli indicati dagli
      Archivi provinciali;
   g) un   rappresentante   della    Sovrintendenza    scolastica
      regionale;
   h) un    rappresentante  della  sede  regionale  della  RAI  -
      Radiotelevisione italiana;
   i) un rappresentante della Conferenza Episcopale Toscana;
   l) 8  esperti scelti  fra il  personale scientifico  e tecnico
      delle biblioteche,  degli archivi  e dei  musei degli  enti
      locali e  d' interesse  locale della Toscana, designati dal
      Consiglio regionale con voto limitato a 5;
   m) 5  esperti    scelti  fra  gli  operatori  degli  organismi
      teatrali,  musicali   e  cinematografici   pubblici   o   a
      partecipazione   pubblica   maggiormente   rappresentativi,
      aventi sede  in Toscana,  designati dal Consiglio regionale
      con voto limitato a 3;
   n) 5  rappresentanti  degli  istituti  culturali  maggiormente
      rappresentativi, aventi  sede  in  Toscana,  diversi  dagli
      organismi indicati  nelle lettere  l) ed  m), designati dal
      Consiglio regionale con voto limitato a 3;
   o) tre  esperti delle  arti  figurative  e  dell'antiquariato,
      designati dal Consiglio regionale con voto limitato a due;
   p) tre  studiosi    rappresentativi    della  vita  culturale,
      designati dal Consiglio regionale con voto limitato a due;
   q) un  rappresentante  per  ciascuna    delle  Università  di
      Firenze, Pisa e Siena, designato dai rispettivi Consigli di
      amministrazione tra  i docenti di discipline attinenti alle
      materie contemplate dalla presente legge;
   r) tre  rappresentanti  della  delegazione  regionale  toscana
      dell'AGIS;
   s) tre  rappresentanti designati,  a livello  regionale, delle
      organizzazioni della  cooperazione  culturale  maggiormente
      rappresentative;
   t) quattro  rappresentanti  designati,  a  livello  regionale,
      dalle   associazioni    del   tempo   libero   maggiormente
      rappresentative;
   u) un  rappresentante designato    congiuntamente,  a  livello
      regionale, dalle  organizzazioni sindacali  dei  lavoratori
      dipendenti maggiormente rappresentative;
   v) un  rappresentante designato    congiuntamente,  a  livello
      regionale,     dalle     organizzazioni     imprenditoriali
      maggiormente rappresentative."

ARTICOLO 4

Il secondo  comma dell'art.  3 della  LR 31 maggio 1975, n. 61 è
sostituito con il seguente:

   "I membri  della Consulta  regionale restano  in carica per la
   durata  della   legislatura   regionale   e   possono   essere
   riconfermati."

ARTICOLO 5

Il secondo  comma dell'art.  4 della  LR 31 maggio 1975, n. 61 è
sostituito con il seguente:

   "La Consulta  regionale è convocata dal Presidente almeno due
   volte all'anno,  e comunque tutte le volte che il Presidente o
   un terzo dei membri lo ritengano necessario."

ARTICOLO 6

L'articolo 6  della LR  31 maggio  1975, n.  61 è sostituito dal
seguente:

   "Ai  componenti  la  Consulta  è  attribuito  un  gettone  di
   presenza per ogni giornata di seduta pari a L. 30.000.

   Alla   liquidazione   del   gettone   di   presenza   provvede
   periodicamente la  Giunta regionale  sulla base  di  prospetti
   riepilogativi delle presenze sottoscritti dal Presidente e dal
   Segretario della Consulta.

   Ai componenti  che risiedono in un comune diverso da quello in
   cui la Consulta tiene seduta, spetta, quando si rechino a tale
   seduta, un  trattamento economico  di trasferta  pari a quello
   previsto per  la più  alta fascia funzionale di inquadramento
   del personale  regionale dalla  LR 9  agosto  1978,  n.  52  e
   successive modificazioni.

   Tale trattamento  è dovuto  ai componenti  la Consulta  anche
   quando per  ragioni di  ufficio si  rechino fuori  della  sede
   presso la  quale sono  nominati. In  questo caso,  la missione
   deve essere  preventivamente autorizzata  dal Presidente della
   Consulta."

ARTICOLO 7

E' introdotto il seguente articolo 7:

   "La spesa derivante dall'applicazione della presente legge per
   l'anno 1982  farà  carico  al  cap.  03240  del  bilancio  di
   previsione dell'anno in corso.

   Per  gli   anni  successivi,   la  spesa   farà   carico   al
   corrispondente capitolo del relativo bilancio di previsione".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 13 aprile 1982.

La presente  legge è  stata approvata dal Consiglio Regionale il
9-3-1982 ed  è stata  vistata dal Commissario del Governo l'8-4-
1982.



ORGANI
BENI CULTURALI
ATTIVITA' ARTISTICHE

