Modifiche alla  legge regionale  n. 12  del 1980:  "Norme per  la
promozione delle  attività culturali  ed  educative  relative  a
manifestazioni espositive, convegni ed istituzioni culturali".

Il Consiglio Regionale ha approvato l'8-6-1982
Il Commissario del Governo ha apposto il visto il 12-7-1982
Il Presidente  della Giunta  Regionale promulga la seguente legge
regionale:

ARTICOLO UNICO

E' introdotto il seguente art. 5 quater

   "Art. 5 quater
   (Norma transitoria  per i  contributi relativi  al  periodo  1
   gennaio - 31 dicembre 1983):

   Le domande  di contributo  per le  iniziative  di  particolare
   rilevanza regionale,  previste nel  programma regionale di cui
   all'art. 3  della LR  n. 12/80,  devono essere presentate alla
   Giunta regionale entro il 31 ottobre 1982.

   Le domande  di contributo  per le iniziative diverse da quelle
   di cui  al comma precedente devono essere presentate al Comune
   cui ha  sede l'istituzione o nel cui territorio deve svolgersi
   l'iniziativa entro  il 31  luglio 1982.  Il  Comune  trasmette
   entro  il   30  settembre   con  proprio  parere  motivato  di
   conformità alle  finalità ed  al programma  regionale di cui
   agli artt.  1 e  3 della  LR n. 12/80 le domande di contributo
   all'associazione intercomunale  di cui fa parte ai sensi della
   LR 17 aprile 1979, n. 37.

   L'associazione intercomunale  predispone una proposta di piano
   di finanziamento  con l'indicazione  dell'ordine di  priorità
   relativa ai  soggetti beneficiari  che trasmette  entro il  31
   ottobre alla Regione per l'approvazione.

   La Giunta  regionale predispone  il piano  di ripartizione dei
   finanziamenti  e  lo  trasmette  al  Consiglio  regionale  che
   l'approva entro il 31 dicembre 1982."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 luglio 1982.

La presente legge è stata approvata dal Consiglio regionale l'8-
6-1982 ed  è stata  vistata dal Commissario del Governo il 12-7-
1982.



ATTIVITA' ARTISTICHE
SISTEMA EDUCATIVO

