Modifiche alla  LR 89/80 "Norme in materia di Musei e di raccolta
di  enti  locali  e  di  interesse  locale.  Delega  di  funzioni
amministrative agli enti locali".

Il Consiglio Regionale ha approvato il 26-10-1982
Il Commissario del Governo ha apposto il visto il 27-11-1982
Il Presidente  della Giunta  Regionale promulga la seguente legge
regionale:

ARTICOLO UNICO
(Norma transitoria relativa al finanziamento agli enti locali per
il periodo 1 gennaio - 31 dicembre 1983)

Le  domande  di  finanziamento  per  l'esercizio  delle  funzioni
proprie e  delegate, di  cui all'art. 20 della LR 4/12/1980 n. 89
"Norme in  materia di  musei e  di raccolte  di enti  locali e di
interesse locale - Delega delle funzioni amministrative agli enti
locali", devono  essere presentate,  da parte  degli enti locali,
alla Giunta regionale entro il 15 dicembre 1982.

La Giunta  regionale predispone  il  piano  di  ripartizione  dei
finanziamenti di  cui al  comma  precedente  e  lo  trasmette  al
Consiglio regionale per l'approvazione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è dichiarata urgente per gli effetti e con le
modalità  di   cui  al   secondo  comma   dell'art.  127   della
costituzione e  dell'Art. 28  dello Statuto,  entra in  vigore il
giorno stesso della sua pubblicazione.

Firenze, 30 novembre 1982.

La presente  legge è  stata approvata dal Consiglio Regionale il
26-10-1982 ed è stata vistata dal Commissario del Governo il 27-
11-1982.



ATTRIBUZIONI DELEGHE
BENI CULTURALI

