Delega al  Comune di  Pisa di funzioni amministrative riguardanti
la navigazione sul canale Pisa - Livorno (Canale dei Navicelli).

Il Consiglio Regionale ha approvato il 7-4-1982
Il Commissario del Governo ha apposto il visto il 13-5-1982
Il Presidente  della Giunta  Regionale promulga la seguente legge
regionale:

ARTICOLO 1

Ai  fini   del  raggiungimento   degli  obiettivi   statutari  di
decentramento,   l'esercizio    delle   funzioni   amministrative
trasferite alle  Regioni con l'art. 87 in relazione all'art. 88 e
89 e  con l'art.  97 del  DPR 24-7-77 n. 616 in materia di vie d'
acqua navigabili  ed attività riguardanti la navigazione interna
su dette  vie, è  delegato al comune di Pisa per quanto concerne
il canale navigabile Pisa - Livorno.

In attesa  che passi  al demanio  marittimo il  tratto di  canale
ricadente nel  territorio del  comune di Livorno, che corrisponde
alle necessità  del relativo porto, all'esercizio delle funzioni
di cui  al precedente  comma, il  Comune di  Pisa provvederà  d'
intesa con  quello di  Livorno per  le opere  e le  attività che
interessino il  tratto stesso  del canale.  L'intesa  fra  i  due
comuni è  realizzata  attraverso  l'approvazione  da  parte  del
Comune di  Livorno di apposita preventiva proposta deliberata dal
Comune di Pisa.

In  mancanza   dell'intesa  di   cui  al   precedente  comma,   i
provvedimenti sono adottati dalla Regione.

ARTICOLO 2

Le funzioni  di cui  all'art.  1  riguardano  in  particolare  la
circolazione   nautica,   il   pilotaggio,   la   polizia   della
navigazione, i  servizi pubblici,  i trasporti,  i rimorchi  e  i
traini;   la potestà di rilasciare concessioni per l'occupazione
e l'uso  di aree  ed altri beni nelle zone portuali, la rimozione
di materiali sommersi la vigilanza sul canale, la repressione dei
lavori ed  atti che  possano danneggiare in qualsiasi modo i beni
demaniali, l'esecuzione  di opere di qualsiasi natura che possano
avere relazione con il canale.

ARTICOLO 3

Dalla delega  di cui  all'articolo  precedente  sono  escluse  le
attribuzioni concernenti  i settori sottoindicati, che restano di
competenza della Regione:

a) la   concessione  e    la    costruzione  di  opere  marittime
   modificative e trasformative di aree portuali;
b) la costruzione dei natanti;
c) la navigabilità degli stessi e la relativa immatricolazione;
d) la  sicurezza della navigazione e della vita umana nelle acque
   interne;
e) il conferimento delle abilitazioni alle professioni nautiche e
   la immatricolazione del personale navigante;
f) gli enti, istituti ed organismi operanti nel settore;
g) il  personale dipendente da imprese concessionarie di pubblici
   servizi.

ARTICOLO 4

Il Consiglio  regionale impartisce  in ogni  tempo  direttive  di
attuazione ai  sensi dell'articolo  8 della LR 30-4-1973 n. 30 al
fine  di  assicurare  il  regolare  e  puntuale  esercizio  delle
funzioni di delega di cui alla presente legge.

Qualora il  Comune non  provveda in  ordine ad  atti  inerenti  a
funzioni delegate  con la  presente legge,  si applica l'art. 9 -
comma 3 della succitata legge regionale 30-4-73, n. 30.

ARTICOLO 5

Il  Comune   di  Pisa   provvede  alla   redazione  di  programmi
pluriennali di  realizzazione  e  manutenzione  delle  opere  che
interessano la  linea navigabile,  previa consultazione  con  gli
enti e le organizzazioni interessate.

I programmi  di cui  al comma  precedente devono  uniformarsi  ai
programmi pluriennali  di sviluppo  socio - economico ed ai piani
di assetto territoriale della Regione Toscana.

I programmi  pluriennali, che  devono  articolarsi  in  programmi
annuali, sono redatti secondo criteri e nei termini stabiliti con
deliberazione del consiglio regionale.

Il Consiglio  regionale impartisce con la stessa deliberazione le
direttive di  cui all'art.  65 dello  Statuto, con  le quali sono
indicati gli obiettivi particolari da perseguire.

I programmi  deliberati dall'ente  delegato  sono  approvati  dal
Consiglio Regionale, su proposta della Giunta regionale.

ARTICOLO 6

I finanziamenti  relativi alle  funzioni delegate con la presente
legge, vengono  determinati  annualmente  in  sede  di  legge  di
bilancio della  Regione e  sono  ripartiti  secondo  le  esigenze
accertate tenendo  conto dei  programmi  pluriennali  di  cui  al
precedente art. 5 e delle richieste del comune di Pisa.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 Maggio 1982.

La presente  legge è  stata approvata dal Consiglio Regionale il
7-4-1982 ed è stata vistata dal Commissario del Governo il 13-5-
1982.



ATTRIBUZIONI DELEGHE
TRASPORTI

