Proroga dei  termini di  cui alla  LR 27-3-1980  n.  24  recante:
"Disciplina  delle  agevolazioni  finanziarie  regionali  per  le
attività di cava".

Il Consiglio Regionale ha approvato il 29-12-1981
Il Commissario del Governo ha apposto il visto il 30-1-1982
Il Presidente  della Giunta  Regionale promulga la seguente legge
regionale:

ARTICOLO 1

I termini  di cui agli artt. 3, comma 3 e 7, comma 7 della LR 27-
3-80 n.  24 recante  norme per  la disciplina  delle agevolazioni
finanziarie regionali  per le attività di cava vengono prorogati
per l'anno  1982, dal  31 dicembre 1981 al 30 marzo 1982 e dal 30
marzo 1982 al 30 giugno 1982.

Le Associazioni Intercomunali deliberano con unico atto per tutti
i piani  aziendali ed  interaziendali o programmi di investimento
pervenuti al  loro esame  entro il predetto termine del 30 giugno
1982, con provvedimento preso nei 90 giorni da tale data.

Piani aziendali  ed interaziendali  o programmi  di  investimento
pervenuti successivamente  al 30  giugno 1982  saranno  esaminati
nell'anno successivo  alle scadenze ordinariamente previste dalla
LR 27-3-80, n. 24.

ARTICOLO 2

Il   Programma   regionale   degli   interventi   approvato   con
deliberazione del  Consiglio regionale  su proposta della Giunta,
entro il  termine del  30 marzo  1982, di  cui all'art.  1  della
presente legge,  dispone dell'arco  pluriennale 1982/84  e assume
come riferimento  finanziario le  disponibilità recate  per tale
periodo dal bilancio pluriennale della Regione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 8 febbraio 1982.

La presente  legge è  stata approvata dal Consiglio Regionale il
29-12-1981 ed è stata vistata dal Commissario del Governo il 30-
1-1982.



ATTIVITA' ESTRATTIVE

