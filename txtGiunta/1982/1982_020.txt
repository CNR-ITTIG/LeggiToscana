Interventi della Regione Toscana nelle zone colpite dal terremoto
del novembre  1980. Proroga  del  termine  fissato  dalla  LR  n.
24/1981.

Il Consiglio Regionale ha approvato il 27-1-1982
Il Commissario del Governo ha apposto il visto il 2-3-1982
Il Presidente  della Giunta  Regionale promulga la seguente legge
regionale:

ARTICOLO 1

Il termine  per l'invio del personale regionale presso le Regioni
e gli  enti locali  i cui  territori sono stati colpiti dal sisma
del novembre 1980, secondo la disciplina stabilita dalla LR 21-2-
1981 n.  24 e  fissato dalla legge stessa al 31 dicembre 1981, è
prorogato al 31 marzo 1982.

ARTICOLO 2

Agli oneri  derivanti dall'applicazione  della presente  legge si
farà fronte  con le  disponibilità di  cui ai  capitoli 02060 e
02080 del  bilancio di  previsione  per  l'esercizio  finanziario
1982.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 9 marzo 1982.

La presente  legge è  stata approvata dal Consiglio Regionale il
27-1-1982 ed è stata vistata dal Commissario del Governo il 2-3-
1982.



PUBBLICHE CALAMITA'

