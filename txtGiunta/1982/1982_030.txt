Inquadramento del  personale comandato  ai sensi  delle leggi  n.
386/74, n. 349/77, n. 833/78 e del personale messo a disposizione
ai sensi del DPR n. 616/77.

Il Consiglio Regionale ha approvato il 23-2-1982
Il Commissario del Governo ha apposto il visto il 29-3-1982
Il Presidente  della Giunta  Regionale promulga la seguente legge
regionale:

ARTICOLO 1

La presente  legge disciplina  l'inquadramento  nel  ruolo  unico
regionale del  personale comandato  alla Regione  ai sensi  della
Legge 17 agosto 1974, n. 386, della legge 29 giugno 1977, n. 349,
della legge  23 dicembre 1978, n. 833, e relative leggi regionali
di attuazione,  in servizio presso gli uffici regionali alla data
di entrata in vigore della presente legge, che ne faccia espressa
richiesta  entro  trenta  giorni  dall'entrata  in  vigore  della
medesima.

Le domande  di cui  al primo  comma dovranno essere presentate al
Presidente della  Giunta regionale  mediante lettera raccomandata
con avviso di ricevimento.

Il personale  che non  richiede l'inquadramento  nel ruolo  unico
regionale,  è   iscritto  nei  ruoli  nominativi  regionali  del
personale del servizio sanitario nazionale.

ARTICOLO 2

La presente  legge disciplina  altresì l'inquadramento nel ruolo
unico regionale  del personale  proveniente dalla amministrazione
statale, a  norma del DPR 24-7-77 n. 616 e dagli enti di cui alla
tabella "B" allegata al  DPR medesimo,  assegnato definitivamente
agli uffici regionali in attuazione della LR 26-3-1979 n. 14.

ARTICOLO 3

L'inquadramento del personale indicato ai precedenti artt. 1 e 2,
è disposto  con deliberazione della Giunta regionale nel termine
di 120 giorni dall'entrata in vigore della presente legge.

L'attribuzione del  livello  di  inquadramento  e  l'applicazione
dell'ordinamento giuridico  ed economico  del personale regionale
hanno effetto  dal 1  febbraio 1981,  salvo quanto specificamente
previsto dalla presente legge.

Il personale  di cui  all'art. 5  della legge  8-8-80 n.  441  è
inquadrato, ai  soli fini  giuridici, con  effetto dal  1 gennaio
1981, fermo  restando tutto  quanto specificamente previsto dalla
presente legge.

Il periodo  di  servizio  prestato  presso  l'amministrazione  di
provenienza,  nonchè   quello   prestato   presso   la   Regione
anteriormente alla data dell'1-2-81, è considerato come servizio
prestato alle  dipendenze organiche  della Regione,  ai soli fini
dell'ammissione ai concorsi.

ARTICOLO 4

Il  personale   è  inquadrato   nel  ruolo  unico  regionale  in
conformità alle  unite tabelle  di corrispondenza (all. 1) sulla
base della posizione giuridica rivestita alla data del 1 febbraio
1981;   sono fatte salve le modificazioni sopravvenute in base ad
atti  formali,   ove  queste   retroagiscano  i   propri  effetti
anteriormente ad essa.

Per quanto  riguarda il  personale  da  inquadrare,  che  rivesta
nell'ordinamento  di  provenienza  qualifiche  non  espressamente
previste nelle  tabelle  allegate,  l'inquadramento  nei  livelli
regionali sarà  effettuato in  via analogica,  sulla base  della
equipollenza delle qualifiche stesse.

Ai soli  fini del  primo inquadramento  del personale di cui alla
presente legge  trovano inoltre  applicazione i  seguenti criteri
integrativi:

a) le  norme previste dall'art. 45, commi 2 e 3, della LR 17-8-79
   n. 38  (con riferimento  alla data  del  1  febbraio  1981)  e
   dall'art. 46  della predetta  LR n.  38/79, sono estese, anche
   attraverso collocazione  in  soprannumero,  e  ferme  restando
   tutte le  condizioni  e  le  modalità  previste  dalle  norme
   medesime, al personale sottoindicato:

   - personale    proveniente    dallo    Stato  che  al  momento
     dell'inquadramento in  Regione non  abbia goduto  in  virtù
     della legge  11 luglio  1980, n.  312, di  un  passaggio  di
     posizione   tale   da   essere   inquadrato   in   qualifica
     corrispondente a carriera superiore a quella di appartenenza
     in base al vecchio ordinamento di provenienza;
   - personale    proveniente    dallo    Stato  che  al  momento
     dell'inquadramento in  Regione non abbia fruito dei benefici
     di scorrimento  di livello  di cui all'art. 4, comma 4 della
     legge n. 312/80 sopra indicata;
   - personale  proveniente dagli  enti parastatali, ad eccezione
     di  quello  di  cui  al  successivo  punto  c)  e  personale
     proveniente dagli enti ospedalieri;

b) il  personale cui,  in forza  dell'art. 4  della legge 312/80,
   sono applicabili  gli scorrimenti  di livello  previsti  dalla
   normativa medesima  è collocato  nel  livello  immediatamente
   superiore a  quello conseguito in sede di primo inquadramento,
   al maturare  delle anzianità  previste dal  citato art. 4 ove
   non abbia usufruito di quanto previsto al precedente punto a);

c) i  dipendenti con qualifica di commesso vengono inquadrati nel
   terzo livello  se in  possesso di  8  anni  di  anzianità  di
   servizio alla data del 30-9-1978.
   I  dipendenti   con  qualifica   di  assistente  coordinatore,
   assistente   tecnico    coordinatore   e   seconda   qualifica
   professionale con  coordinamento  vengono  inquadrati  nel  VI
   livello.
   I dipendenti  con qualifica di collaboratore coordinatore e di
   collaboratore tecnico  coordinatore in possesso al 31-12-79 di
   10 anni di anzianità nella qualifica di collaboratore e della
   laurea, nonchè  i dipendenti  con la  qualifica di  direttore
   aggiunto di  divisione, in  possesso al 31-12-79 di 9 anni e 6
   mesi di  anzianità nella  carriera direttiva  e della laurea,
   vengono inquadrati  nel  livello  immediatamente  superiore  a
   quello previsto dalla tabella;

d) l'applicazione  delle predette  norme transitorie  non può in
   alcun caso  comportare l'attribuzione  di più di un passaggio
   di livello rispetto all'ordinamento di provenienza;

e) ai  fini economici  l'attribuzione del  livello  superiore  è
   effettuata  sulla   base  del   maturato,  anche  in  itinere,
   spettante  alla   data  di   attribuzione  del   livello,  con
   esclusione della corresponsione della differenza di livello.

ARTICOLO 5

Ai  fini   della  determinazione  della  posizione  economica  di
inquadramento, si applicano i seguenti criteri:

a) per  i dipendenti che hanno titolo all'applicazione del DPR n.
   509 del  1979, la  posizione economica  è  determinata  dallo
   stipendio in  godimento al  31-1-81, comprensivo  di scatti  e
   classi acquisite  ed eventuali assegni personali pensionabili,
   con  esclusione   dei  benefici  economici  decorrenti  dal  1
   febbraio 1981  previsti dagli  artt. 19  e 20  secondo  comma,
   lett. b) e c) della LR 19-1-81 n. 11;
b) per  il personale  proveniente  dallo  Stato,    dagli    enti
   ospedalieri e  dagli enti  locali la  posizione  economica  è
   determinata dallo  stipendio in godimento al 31-1-81;  inoltre
   il personale  utilizza, per  la  determinazione  del  maturato
   economico, anche  i miglioramenti  economici decorrenti  dal 1
   febbraio 1981,  ivi compresi quelli la cui erogazione si attua
   nel 1982, che sono previsti dal contratto di provenienza;  non
   si applicano  i benefici  economici decorrenti  dal 1 febbraio
   1981 previsti  dagli artt.  19 e 20, secondo comma, lett. b) e
   c) della LR n. 11/81;
c) al  personale degli  enti    soppressi,  privi    di  sviluppi
   contrattuali  nel   triennio  1979/81,  ed  eventualmente  nel
   triennio precedente, si attribuiscono i benefici economici dei
   contratti  dell'ente   di  destinazione,  sia  ai  fini  della
   determinazione della  posizione economica  al 1 febbraio 1981,
   che per  le competenze  relative ai  periodi predetti di vuoto
   contrattuale.
   Per il  personale  degli  enti  soppressi  per  il  quale  gli
   ordinamenti  di  provenienza  prevedono  l'applicabilità  del
   trattamento economico  dei dipendenti  statali, si applicano i
   benefici economici  contrattuali  relativi  a  tale  personale
   indicati al  precedente punto  b) fermo  restando il principio
   della non cumulabilità con i benefici economici degli accordi
   contrattuali  degli   enti  di  destinazione,  per  lo  stesso
   periodo;
d) la  posizione giuridica  derivante dall'inquadramento, qualora
   non sia  coincidente con  quella economica,  è  quella  della
   classe  o   scatto  immediatamente  inferiore  alla  posizione
   economica predetta.

Al dipendente  viene altresì riconosciuto il maturato in itinere
con le  modalità indicate  dal  terzo,  quarto  e  quinto  comma
dell'art. 48 della LR 17-8-79 n. 38 con riferimento alla data del
31 gennaio 1981.

Dal  1  febbraio  1981,  compete  al  personale  la  progressione
economica prevista dalla LR 19-1-81, n. 11.

Sono fatti  salvi, fino  alla data  di entrata  in  vigore  della
presente legge,  gli effetti  economici maturati  in  virtù  del
contratto di  provenienza vigente  al 1  febbraio 1981,  se  più
favorevoli.

Al personale  proveniente dallo  Stato, dagli  enti ospedalieri e
dagli enti  soppressi o  interessati a  processi di scorporo o di
riforma ed  inquadramento nel ruolo regionale, che continuerà ad
operare nelle  strutture di  destinazione in  turni  avvicendati,
viene corrisposta  fino all'entrata  in regime  degli accordi del
personale dipendente  dalle Regioni  relativi al  periodo  82/84,
l'indennità del  turno spettante  alla data del 3-12-81, secondo
gli ordinamenti di provenienza.

Per il  personale proveniente  dagli enti pubblici di cui alla L.
n. 70/75  l'indennità di  cui sopra non è suscettibile pertanto
degli incrementi  previsti dall'ultimo  comma dell'allegato 3 del
DPR 26 maggio 1976 n. 411.

ARTICOLO 6

Ai  fini   del  trattamento  assistenziale,  previdenziale  e  di
quiescenza, il  personale inquadrato a norma della presente legge
è iscritto alle competenti gestioni per le assicurazioni sociali
obbligatorie  contro  le  malattie,  all'Istituto  Nazionale  per
l'Assistenza ai  dipendenti degli  enti locali  (INADEL)  e  alla
Cassa per le pensioni dei dipendenti degli enti locali (CPDEL)

Agli effetti  del trattamento  assistenziale previdenziale  e  di
quiescenza,  l'iscrizione   del  personale  proveniente  da  enti
soppressi e riformati in attuazione del DPR n. 616/77 è eseguita
dal giorno dell'effettiva messa a disposizione.

Ai dipendenti  inquadrati a  norma della presente legge o ai loro
superstiti è  data facoltà  di optare per il mantenimento della
posizione    assicurativa     già     costituita     nell'ambito
dell'assicurazione generale obbligatoria.

L'opzione deve  essere esercitata nel termine di 180 giorni dalla
notificazione della delibera di inquadramento.

Il predetto  termine si applica anche per l'opzione del personale
trasferito dalle  Opere Universitarie,  di cui all'art. 5 - terzo
comma della LR 7-9-1981 n. 74.

ARTICOLO 7

Il personale  è inquadrato in posizione soprannumeraria rispetto
alla  dotazione   organica  nel   ruolo   regionale,   alla   cui
rideterminazione si  provvederà, con  legge regionale  entro 180
giorni dall'entrata in vigore della presente legge.

ARTICOLO 8
(Norma finanziaria)

La  spesa   per  il  personale  da  inquadrare  nel  ruolo  unico
regionale, prevista  per il  corrente  esercizio  finanziario  in
dieci miliardi  di lire  è imputata  al Cap.  02000 del bilancio
preventivo 1982, che presenta la necessaria disponibilità e, per
gli anni successivi ai corrispondenti capitoli di bilancio.

ARTICOLO 9

L'inquadramento  nel   ruolo  unico   regionale   del   personale
trasferito dalle Opere Universitarie della Toscana, effettuato in
applicazione delle  leggi regionali  n. 74 e n. 75 del 7-9-81, è
reso definitivo.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 aprile 1982.

La presente  legge è  stata approvata dal Consiglio Regionale il
23-2-1982 ed  è stata vistata dal Commissario del Governo il 29-
3-1982.

ALLEGATO 1
Tabella di inquadramento nel ruolo unico regionale.

Corrispondenze fra  personale proveniente dallo Stato (livelli ex
Legge 312-80),  dal parastato (qualifiche ex DPR 509-79), da enti
ospedalieri, da enti locali (livelli ex DPR 810-80).

E'  inquadrato  nel  I  livello  del  ruolo  unico  regionale  il
personale proveniente da:

- Stato I livello;
- enti ospedalieri I livello;
- enti locali I livello.

E' inquadrato  nel  II  livello  del  ruolo  unico  regionale  il
personale proveniente da:

- Stato II livello;
- parastato: commesso;
- enti ospedalieri II livello;
- enti locali II livello.

E' inquadrato  nel III  livello  del  ruolo  unico  regionale  il
personale proveniente da:

- Stato III livello;
- parastato: agente tecnico;
- enti ospedalieri III livello;
- Enti locali III livello.

E' inquadrato  nel  IV  livello  del  ruolo  unico  regionale  il
personale proveniente da:

- Stato IV e V livello;
- parastato: archivista dattilografo - operatore tecnico;
- enti ospedalieri IV livello;
- enti locali IV e V livello.

E'  inquadrato  nel  V  livello  del  ruolo  unico  regionale  il
personale proveniente da:

- Stato VI livello;
- parastato:  assistente, assistente  tecnico, assistente tecnico
  professionale, seconda qualifica professionale;
- enti ospedalieri V e VI livello;
- enti locali VI e VII livello.

E' inquadrato  nel  VI  livello  del  ruolo  unico  regionale  il
personale proveniente da:

- Stato VII livello;
- parastato: collaboratore, collaboratore tecnico;
- enti ospedalieri VII livello;
- enti locali VIII livello.

E' inquadrato  nel VII  livello  del  ruolo  unico  regionale  il
personale proveniente da:

- Stato VIII livello;
- parastato: collaboratore tecnico - professionale, collaboratore
  tecnico  (analisti,   statistici,   sociologi),   I   qualifica
  professionale,   collaboratore    coordinatore,   collaboratore
  tecnico, coordinatore;
- enti  ospedalieri: VIII  livello, assistente  medico, ispettore
  sanitario,  assistente   tecnico,  coadiutore   amministrativo,
  coadiutore tecnico  (biologo fisico - chimico, ecc.), psicologo
  non medico, farmacista collaboratore;
- enti locali IX livello.

E' inquadrato  nell'VIII livello  del ruolo  unico  regionale  il
personale proveniente da:

- Stato:  direttore di  divisione  ad  esaurimento  ed  ispettore
  generale ad esaurimento di cui all'art. 155 della L. n. 312-80,
  I dirigente, dirigente superiore;
- parastato:  dirigente, dirigente  superiore, personale  della I
  qualifica professionale  o del ruolo tecnico con almeno 15 anni
  di servizio  e con funzioni di direzione di strutture complesse
  organizzative, da  almeno 1 anno alla data di entrata in vigore
  del DPR 761-79, personale della I qualifica professionale o del
  ruolo tecnico  che nell'ordinamento delle carriere preesistente
  all'entrata in  vigore della  LR 70-75  rivestiva una qualifica
  non inferiore a quella di direttore principale;  medico della I
  qualifica professionale  che  nell'ordinamento  delle  carriere
  preesistenti all'entrata in vigore della L. 70-79 ricopriva una
  qualifica  corrispondente  a  direttore  principale,  dirigente
  generale;
- enti  ospedalieri: I e II livello dirigenziale - aiuto medico e
  vice direttore  sanitario,  direttore  di  farmacia,  direttore
  tecnico (biologo  e  fisico  chimico),  direttore  sanitario  e
  primario, direttore amministrativo;
- enti locali X e XI livello.

ENTE REGIONE
PERSONALE

