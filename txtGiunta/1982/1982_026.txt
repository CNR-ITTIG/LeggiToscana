Provvedimenti  urgenti   di  riorganizzazione   delle   attività
sanitarie nell'area fiorentina.

Il Consiglio Regionale ha approvato il 10-2-1982
Il Commissario del Governo ha apposto il visto il 17-3-1982
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

La Regione, nel quadro delle competenze di cui agli articoli 15 e
61 della  legge 23  dicembre 1978,  n. 833,  e  nell'esigenza  di
razionalizzare il  complesso della  rete  ospedaliera  insistente
nella zona 10, area fiorentina, di cui alla legge regionale 17-8-
1979 n.  37, e  successive  modificazioni,  realizza  l'ulteriore
attivazione degli  stabilimenti ospedalieri  di Torregalli  e  di
Santa  Maria  Annunziata  rispettivamente  ubicati  nelle  unità
sanitarie locali 10/C e 10/H.

In  relazione  a  quanto  indicato  al  precedente  comma  ed  in
conformità delle  leggi regionali di organizzazione del servizio
sanitario,   è    operata   una    equilibrata   ridistribuzione
territoriale delle  unità operative  ospedaliere individuate nel
successivo art.  2, per l'esercizio delle funzioni assegnate alle
unità sanitarie locali ai sensi dei decreti del Presidente della
Giunta regionale  di cui  alla legge regionale 24 maggio 1980, n.
70.

Ai fini della presente legge la denominazione di unità operativa
è corrispondente a quella di divisione ospedaliera.

ARTICOLO 2
(Interventi)

Le  finalità  di  cui  al  precedente  articolo  sono  raggiunte
mediante il trasferimento delle seguenti unità operative:

a) unità  operativa di  medicina generale  dall'USL 10/D all'USL
   10/C;
b) unità  operativa di  medicina generale  dall'USL 10D  all'USL
   10/H;
c) unità  operativa di  chirurgia generale  dall'USL 10D all'USL
   10H;
d) unità  operativa di pediatria dall'USL 10/E alla USL 10/C per
   un totale di 20 posti letto;
e) unità  operativa di  chirurgia toracica dall'USL 10/A all'USL
   10/D per un totale di 57 posti letto;
f) unità operativa di angiologia dall'USL 10/A alla USL 10/D per
   un totale di 20 posti letto;
g) unità  operativa di  ostetricia e  ginecologia dalla USL 10/D
   all'USL 10/C per un totale di 80 posti letto.

I trasferimenti  di cui  al precedente  comma saranno attuati con
decreti del Presidente della Giunta regionale, anche modificativi
di quelli  di cui  alla legge  regionale 4  maggio 1980 n. 70, su
proposta della  Giunta regionale  stessa, la  quale acquisisce il
parere  di   una  commissione  costituita  dal  coordinatore  del
dipartimento Sicurezza  Sociale della  Giunta  regionale,  e  dai
coordinatori sanitario  e amministrativo  della USL  10/C o della
SUL 10/H,  separatamente per quanto di loro rispettiva competenza
territoriale.   I    predetti   decreti   sono   finalizzati   al
raggiungimento di  adeguate  condizioni  di  funzionalità  delle
attività di supporto diagnostiche e generali.

I competenti  organi di  gestione delle  UUSSLL 10/A,  10/D, 10/E
provvedono alla  contestuale soppressione  di tutti i posti letto
nonchè dei  posti d' organico in dotazione alle unità operative
di cui al primo comma.

ARTICOLO 3
(Criteri e procedure per la ricollocazione del personale medico)

Il  personale  medico  delle  singole  unità  operative  di  cui
all'articolo 2,  ove eserciti  la richiesta nella sua globalità,
ha diritto  ad essere  collocato nei posti attivati presso la USL
di destinazione delle unità operative.

Qualora tale  richiesta sia  esercitata dal  personale medico  di
più unità  operative, verrà  formata per  ciascuna specialità
una graduatoria  secondo i  criteri di  cui ai  successivi commi.
Avrà diritto  all'assegnazione il personale medico la cui unità
operativa abbia conseguito il maggiore punteggio.

Qualora non si realizzino le condizioni di cui sopra la richiesta
di nuova  collocazione venga  esercitata solo  da una  parte  del
personale medico  appartenente  alla  singola  unità  operativa,
comunque in  misura  non  inferiore  al  50%  e  comprendente  il
primario o  suo facente  funzione  ed  un  aiuto,  si  procederà
all'assegnazione di  tale unità  operativa integrando l'organico
con personale  volontario della  stessa qualifica  proveniente da
altre unità  operative della  specialità presenti  nella stessa
USL. In  tal caso,  i posti  resisi  vacanti  per  l'integrazione
dell'unità  operativa   da  assegnare,   saranno  ricoperti  dal
personale  che   non  ha   espresso  l'opzione   per   la   nuova
collocazione. La  verifica delle  condizioni predette sarà fatta
dalla  Giunta  regionale,  sentite  le  organizzazioni  sindacali
mediche maggiormente rappresentative.

Qualora non  si determino  richieste di ricollocazione volontaria
di cui  ai commi  precedenti,  si  procederà  all'individuazione
dell'unità operativa  da assegnare  con  l'intera  dotazione  di
personale  medico   previa  formazione   di  una  graduatoria  da
formularsi sulla  base dei  titoli di  servizio, accademici  e di
studio esclusi  quelli di  cui al  punto 4, comma 10, art. 87 del
DPR 27-3-1969 n. 130, posseduti dai singoli medici.

Per la  valutazione si  applicano le norme contenute nel predetto
DPR  27-3-1969   n.  130   e  successive  modificazioni,  che  si
riferiscono ai concorsi pubblici per i posti corrispondenti.

Il punteggio  è costituito  dalla somma  dei punti  attributi ai
titoli del primario fino ad un massimo di punti 54,50 e di quello
attribuito ai  titoli del restante personale medico. Il punteggio
dell'equipe medica,  escluso il  primario,  è  costituito  dalla
somma dei  punteggi dei  titoli posseduti  dai singoli componenti
valutati fino  ad un  massimo di  punti 54,50,  per ogni  singolo
componente diviso per il numero degli stessi.

Ove il  posto di  primario sia  vacante,  il  punteggio  riferito
all'aiuto in possesso di maggiori titoli, oltre a concorrere alla
formazione del  punteggio complessivo dell'equipe, viene altresì
valutato come punteggio da attribuire al primario.

Verrà collocata l'equipe medica della unità operativa che abbia
conseguito  nella   graduatoria  il   minor  punteggio   con   il
contestuale provvedimento  di soppressione  di cui al terzo comma
dell'articolo 2.

Nel caso  in cui  debbano essere trasferite da una USL due unità
operative  di   pari  specialità,  l'equipe  medica  che  si  è
classificata al  penultimo posto  nella graduatoria  esercita  il
diritto di  scelta nell'USL  di destinazione.  Nel  caso  in  cui
l'equipe non  esprima  alla  unanimità  la  propria  preferenza,
l'opzione si  intende esercitata  per l'USL  per la  quale si  è
espresso il maggior numero di componenti l'equipe medesima.

Al personale  medico  ricollocato  è  garantito  il  diritto  di
opzione, da  esercitarsi una  sola volta  ed entro due anni dalla
ricollocazione, in  favore di  un posto  di posizione  funzionale
corrisponde a  quella in atto che si rende disponibile entro tale
periodo in  unità operative di corrispondenti specialità di una
delle UUSSLL  comprese nel  territorio  del  Comune  di  Firenze.
L'assegnazione è  disposta dalla  Giunta regionale che, nel caso
di più richiedenti, forma apposita graduatoria secondo i criteri
di cui ai precedenti commi.

ARTICOLO 4
(Criteri e  procedure per  la ricollocazione  del  personale  non
medico)

Il personale  non medico  delle unità  operative individuate  ai
sensi dei  precedenti  articoli  2  e  3  ha  diritto  di  essere
assegnato all'USL di destinazione delle stesse unità operative.

Nel caso in cui si verifichino opzioni inferiori alle esigenze d'
organico dell'unità  operativa da  trasferire in  conformità di
quanto al  precedente comma,  i Comitati di gestione delle UUSSLL
10/A, 10/D,  10E, su richiesta della Giunta regionale, ai fini di
promuovere  le   ricollocazioni  residue,  possono  ricorrere  ad
apposite  graduatorie   da  formularsi   separatamente  per   gli
interventi di  cui alle  lettere a),  b),  c),  d),  e),  f),  g)
dell'art. 2  emettendo  a  tale  fine  apposito  avviso  pubblico
riservato al  personale non  medico in  servizio di  ruolo  nelle
UUSSLL interessate.

La graudatoria  sarà formulata  sulla  base  dell'anzianità  di
servizio degli  operatori, nella  qualifica al momento rivestita.
In  caso   di  parità,   precede  il  dipendente  residente  nel
territorio della  USL di ricollocazione. I posti resisi vacanti a
seguito   della    integrazione    dell'unità    operativa    in
trasferimento,  saranno   ricoperti  dal  personale  che  non  ha
espresso l'opzione di cui al comma 1.

Al fine  di  garantire  la  gestione  ordinata  dei  servizi,  la
ricollocazione  del   personale  non  medico  addetto  alle  sale
operatorie dell'unità  operativa trasferita  formerà oggetto di
una intesa  fra la Giunta regionale e le organizzazioni sindacali
di categoria  maggiormente  rappresentative,  fermo  restando  il
ricorso alle  graduatorie di  cui al  precedente comma in caso di
mancato accordo.

Il personale  di cui  al presente  articolo che intenda rientrare
nell'USL di  provenienza può  presentare domanda  entro due anni
dalla  data   della   nuova   collocazione.   L'accoglimento   è
condizionato alla  possibilità di sostituzione da parte dell'USL
di provenienza  con corrispondenti  unità di  personale di  pari
qualifica  che   a  loro  volta  abbiano  avanzato  richiesta  di
ricollocazione.  Le   assegnazioni  sono  disposte  dalla  Giunta
regionale che,  nel caso  di più  aventi diritto, forma apposita
graduatoria secondo l'ordine di anzianità nella qualifica.

ARTICOLO 5
(Formazione delle graduatorie)

La Giunta  regionale approva  le graduatorie di cui ai precedenti
articoli  3   e  4  proposte  da  commissioni  costituite  da  un
funzionario amministrativo  del ruolo  unico della  Regione,  con
funzioni di  presidente,  e  dai  coordinatori  amministrativo  e
sanitario, come  componenti, per  le UUSSLL  10/A, 10/D  e  10/E,
oltre  ad  un  funzionario  amministrativo  del  ruolo  regionale
sanitario con funzioni di segretario.

Per gli  adempimenti istruttori previsti dalla presente legge, la
Giunta regionale  può  avvalersi  degli  uffici  del  Comune  di
Firenze e degli uffici delle unità sanitarie locali interessate.

ARTICOLO 6
(Regolamentazione delle  attività di  analisi chimico - cliniche
nell'area fiorentina)

Ai fini  del potenziamento  dell'attività di  analisi chimico  -
cliniche dell'USL  10/A,  viene  ricollocato  a  domanda,  con  i
criteri di  cui al  precedente articolo  3, il seguente personale
dell'USL 10D:

- primario medico di laboratorio    1
- aiuto medico di laboratorio       1
- assistente medico di laboratorio  1
- assistente chimico                1
- tecnico di laboratorio           10
- ausiliario                        2

ARTICOLO 7
(Norme finali di riordino per l'area fiorentina)

Le attività di cardiologia e di unità coronarica della USL 10/A
sono  espletate,   fino  a   nuove  diverse  determinazioni,  dal
personale dipendente  dall'USL 10/D.  Ai conseguenti adempimenti,
volti  a  far  fronte  alle  esigenze  delle  predette  attività
registrabili in  sei posti letto comprensivi di unità di terapia
intensiva coronarica,  verrà provveduto  con deliberazione della
Giunta regionale.

I comitati  di gestione  dell'USL 10/C e della USL 10/G, entro 15
giorni dall'emanazione  dei  decreti  di  cui  al  secondo  comma
dell'art. 2,  fissano la  data della  totale disattivazione  come
presidi ospedalieri  degli stabilimenti  ex S. Giovanni Di Dio ed
ex Aloigi  Luzzi. A partire da tale data non sono più consentiti
ricoveri sanitari in detti stabilimenti.

Il  personale   medico,  dipendente  dall'USL  n.  10/A,  addetto
all'attività di  dermatologia espletata in regime di convenzione
dall'università degli  studi di  Firenze, può  a  domanda,  con
provvedimento  da   adottarsi  dalla   Giunta  regionale,  essere
trasferito all'USL n. 10/H.

ARTICOLO 8
(Norma transitoria)

Fino all'entrata  in vigore  del primo piano sanitario regionale,
su richiesta  dell'Assemblea intercomunale delle UUSSLL dell'area
fiorentina, in  relazione  ad  esigenze  di  maggiore  efficienza
operativa e  di razionalizzazione  della spesa,  la Regione  può
autorizzare, in deroga alla legge regionale 24 maggio 1980 n. 71,
moduli organizzativi  integrati che affidino ad una o più UUSSLL
la gestione  di attività  di interesse  comune a  tutta  l'area,
definendo contestualmente  le conseguenti variazioni delle piante
organiche delle singole UUSSLL.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 marzo 1982.

La presente  legge è  stata approvata dal Consiglio Regionale il
10-2-1982 ed  è stata vistata dal Commissario del Governo il 17-
3-1982.



ENTI SANITARI
ORDINAMENTO

