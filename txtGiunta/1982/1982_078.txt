Integrazione alla  LR 15/81. Norme per l'esercizio delle funzioni
amministrative in  materia di  agricoltura a seguito dell'entrata
in vigore della legge 203/82 in materia di Patti Agrari.

Il Consiglio Regionale ha approvato il 21-9-1982
Il Commissario del Governo ha apposto il visto il 25-10-1982
Il Presidente  della Giunta  Regionale promulga la seguente legge
regionale:

ARTICOLO 1

La lettera i) del primo comma dell'art. 3 della LR 9-2-1981 n. 15
concernente  le   funzioni  esercitate  dalle  Province  e  dalle
Comunità Montane è soppressa.

ARTICOLO 2

Al quarto  comma dell'art. 3 della LR 9-2-1981, n. 15 concernente
le funzioni  esercitate dalla Province e dalle Comunità montane,
sono aggiunti i seguenti numeri:

   "4) Le  commissioni tecniche  provinciali di  cui all'art.  11
       della legge  3-5-82, n.  203  secondo  le  modalità  e  i
       termini ivi previsti.
       Le  funzioni   attribuite  al   Presidente  della   Giunta
       regionale dal citato articolo, comprese quelle sostitutive
       di cui  al penultimo comma, sono esercitate dal Presidente
       dell'Amministrazione  provinciale  fermo  restando  quanto
       disposto dall'art. 47 lett. d) dello Statuto regionale.

    5)  La determinazione,  prevista dall'art.  3 della  Legge  3
       maggio 1982,  n. 203,  delle zone ricomprese nei territori
       dichiarati montani  ai sensi  della legge 3 dicembre 1971,
       n. 1102, nelle quali la durata dei contratti a coltivatore
       diretto è stabilita in anni 6 sulla base di direttive del
       Consiglio  regionale   ai  sensi   dell'ultimo  comma  del
       successivo art.  5 e delle eventuali direttive del governo
       di cui al terzo comma del medesimo articolo.

    6)  La determinazione  dei  coefficienti  aggiuntivi  di  cui
       all'art. 13  della legge  3 maggio 1982, n. 203 sulla base
       di direttive  del consiglio regionale ai sensi dell'ultimo
       comma del  successivo art.  5 e  delle eventuali direttive
       del governo di cui al terzo comma del medesimo articolo.

    7)  I compiti    attribuiti    all'ispettorato    provinciale
       dell'agricoltura dalla legge 3 maggio 1982, n. 203 nonchè
       le  attribuzioni   spettanti  al   capo   dell'ispettorato
       suddetto ai  sensi  della  citata  legge,  le  quali  sono
       esercitate dal Presidente dell'Amministrazione provinciale
       o da un consigliere provinciale suo delegato.
       Per le  attività consultive  ed istruttorie relative alle
       funzioni di  cui al presente numero, le Province oltre che
       dei  loro   uffici,  si   avvalgono   delle   associazioni
       intercomunali e  dei loro  uffici competenti in materia di
       agricoltura e  dei comitati  consultivi di cui all'art. 3,
       primo comma  della LR  1-8-1981 n. 63 in base agli accordi
       tra gli enti medesimi.

    8)  L'autorizzazione per  i mutui  degli affittuari tenuti al
       pagamento delle  somme dovute  a titolo  di conguaglio, di
       cui all'art.  15, ultimo comma, della legge 3 maggio 1982,
       n. 203.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze 30 ottobre 1982.

La presente  legge è  stata approvata dal Consiglio Regionale il
21-9-1982 ed  è stata vistata dal Commissario del Governo il 25-
10-1982.



ATTRIBUZIONI DELEGHE
AGRICOLTURA

