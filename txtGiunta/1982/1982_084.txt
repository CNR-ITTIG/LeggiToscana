Modificazioni ed  integrazioni alla LR 1/6/77 n. 33 "Norme per il
rilascio  di  fidejussioni  da  parte  della  Regione  Toscana  a
garanzia di  operazioni di  credito agrario" e modificazioni alla
LR  31/3/1982   n.  27   "Istituzione  di  una  trattenuta  sulle
operazioni di  credito agrario  assistite dalla  garanzia di  cui
alla  LR   1/6/1977  n.   33  e   successive   modificazioni   ed
integrazioni".

Il Consiglio Regionale ha approvato il 19-10-1982
Il Commissario del Governo ha apposto il visto il 22-11-1982
Il Presidente  della Giunta  Regionale promulga la seguente legge
regionale:

ARTICOLO 1

Il secondo comma dell'art. 10 della LR 1/6/77 n. 33 è sostituito
dal seguente: "Le fidejussioni rilasciate dovranno essere coperte
con una  quota di  capitale  del  Fondo  previsto,  dal  presente
articolo, pari al 5% del loro importo".

ARTICOLO 2

La Regione  Toscana potrà  provvedere a far fronte agli obblighi
derivanti dalle  fidejussioni rilasciate ai sensi della LR 1/6/77
n. 33  e successive  modificazioni ed  integrazioni,  tramite  il
Fondo regionale  di garanzia sostituendosi in tutto o in parte al
debitore  inadempiente   nel   pagamento   delle   rate   secondo
l'originale piano  di ammortamento  surrogandosi agli istituti di
credito  nelle   garanzie  assunte   a   presidio   del   debito,
limitatamente  a   cooperative,  consorzi   e   associazioni   di
produttori agricoli  in grado  di  garantire,  mediante  adeguati
piani, il risanamento economico e finanziario dell'impresa.

Nel caso  che la Regione si sostituisca al debitore inadempiente,
la  Giunta  regionale,  su  proposta  del  fondo  regionale  può
esonerare gli  Istituti finanziatori dell'obbligo dell'esecuzione
del debitore principale.

ARTICOLO 3

La normativa di cui ai precedenti articoli 1 e 2 si applica anche
alle fidejussioni  rilasciate anteriormente all'entrata in vigore
della presente legge.

ARTICOLO 4

Il primo  comma dell'art.  1 della LR 31/3/82 n. 27 è sostituito
dal seguente:  "Gli istituti ed enti esercenti il credito agrario
dovranno operare  una trattenuta  pari allo  0,30% dell'ammontare
delle fidejussioni,  ridotta allo  0,15%  per  le  operazioni  di
durata non  superiore a due anni, la trattenuta viene effettuata,
una volta  tanto, all'atto della prima somministrazione dei mutui
e dei  prestiti assistiti dalla Garanzia fidejussoria di cui alla
LR 1/6/77 n. 33 e successive modificazioni ed integrazioni.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 Novembre 1982.

La presente  legge è  stata approvata dal Consiglio Regionale il
19-10-1982 ed è stata vistata dal Commissario del Governo il 22-
11-1982.



AGRICOLTURA
CREDITO

