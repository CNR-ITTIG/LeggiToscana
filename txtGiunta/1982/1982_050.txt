Fondo sociale  regionale. Modifiche  ed integrazioni  alla  legge
regionale 7  aprile 1976  n. 15  e alla  legge regionale 12 marzo
1977 n. 18.

Il Consiglio Regionale ha approvato l'11-5-1982
Il Commissario del Governo ha apposto il visto il 14-6-1982
Il Presidente  della Giunta  Regionale promulga la seguente legge
regionale:

ARTICOLO 1
(Fondo sociale regionale)

E' istituito  nel bilancio  della Regione  un fondo  destinato al
finanziamento dei servizi e delle attività socio - assistenziali
per il  conseguimento delle finalità contenute nell'art. 2 della
LR 7-4-1976  n. 15,  nell'art. 1 - secondo comma - della LR 12-5-
1977, n.  18, nella  L. 22-12-1975, n. 685 e nell'art. 3 della LR
30-5-1978 n.  35 recante  integrazioni e modifiche della predetta
LR 7-4-1976 n. 15.

In tale fondo affluiscono:

1) i  fondi, già  destinati agli  enti  assistenziali  disciolti
   assegnati alla  Regione ai sensi dell'articolo 1 duodecies del
   DL 18  agosto 1978,  n. 481,  convertito con  legge 21 ottobre
   1978, n. 641;
2) quota  parte dell'assegnazione  a favore della Regione Toscana
   sul fondo  comune regionale ex art. 8 della Legge 16-5-1970 n.
   281 pari  all'importo annuo degli ultimi finanziamenti statali
   ai sensi  dell'art. 5  della Legge 29-7-1975 n. 405, dell'art.
   103 della  Legge 22-12-1975  n. 685,  dell'art. 10 della legge
   23-12-75 n.  698, nonchè  dell'art. 3  della Legge 22-5-78 n.
   194, annualmente incrementati di una percentuale non inferiore
   al tasso di aumento del fondo comune regionale;
3) i  fondi assegnati  alla Regione  a norma  dell'art. 78  della
   Legge 27 luglio 1978, n. 392;
4) gli  stanziamenti da prevedere nel bilancio regionale, a norma
   delle vigenti  disposizioni di  legge,  per  il  finanziamento
   delle funzioni di cui al secondo comma dell'art. 8 della LR 7-
   4-76 n. 15 e successive integrazioni e modificazioni;
5) i  fondi regionali  per i contributi ai comuni per l'esercizio
   delle funzioni proprie in materia di assistenza sociale;
6) i  fondi regionali  relativi  a  spese  e  contributi  per  le
   funzioni di  prevenzione e  di  intervento  contro  l'uso  non
   terapeutico delle  sostanze stupefacenti  e psicotrope a norma
   della legge 22-12-75 n. 685;
7) i  fondi regionali relativi a contributi per centri di vacanza
   ed associazioni di fatto e istituzioni riconosciute senza fini
   di lucro di cui alla LR 30-5-78 n. 35.

Il fondo  di cui al comma precedente è iscritto, pro - quota, in
tre differenti capitoli di bilancio, rispettivamente:

- per la parte relativa a finanziamenti di provenienza statale;
- per  la parte relativa alle funzioni di cui all'art. 8, secondo
  comma della  LR  7-4-76  n.  15  e  successive  integrazioni  e
  modificazioni;
- per i finanziamenti regionali.

ARTICOLO 2
(Ripartizione del Fondo)

Il fondo  sociale regionale  è ripartito  fra i comuni singoli e
associati, di  cui alla  LR 17  agosto 1979 n. 37, titolari della
gestione dei  servizi sanitari,  e da essi utilizzato a norma del
titolo VII  della LR  19 dicembre  1979 n.  63 per  assicurare le
attività previste dalle disposizioni di cui alle leggi citate al
secondo  comma  dell'articolo  precedente,  e  in  generale,  per
sviluppare gli  interventi socio - assistenziali nel quadro delle
finalità previste  dalla riforma  sanitaria, sia  attraverso  un
incremento della spesa corrente che di quella in conto capitale.

Le modalità  di ripartizione  del fondo  sono fissate  nel piano
regionale dei  servizi sociali  adottati ai  sensi  dell'art.  31
della LR 19-12-79 n. 63.

La ripartizione  del fondo fra i soggetti indicati al primo comma
tiene conto  del complesso delle attività sociali, sia pubbliche
che private, svolte nelle singole zone.

Nell'ambito di  programmi  finalizzati  agli  obiettivi  previsti
dalle leggi  di cui  al precedente  comma,  le  unità  sanitarie
locali   possono    convenzionarsi,   per   attività   sanitarie
specifiche, con le istituzioni di cui all'art. 12, comma 1, della
LR 12-3-1977 n. 18 a norma delle convenzioni nazionali vigenti in
materia.

ARTICOLO 3
(Ripartizione del fondo sociale per l'anno 1982)

Fino all'approvazione  del piano regionale per i servizi sociali,
la ripartizione  è effettuata,  su proposta  della  Giunta,  del
Consiglio regionale  in base  a criteri finalizzati ad assicurare
la continuità  degli interventi e ad avviare il riequilibrio nei
livelli di erogazione dei servizi sociali fra le varie zone della
Toscana.

I comuni  singoli ed  associati, fino  all'entrata in  vigore del
piano di  cui al  primo comma, utilizzano le erogazioni regionali
assegnando ai  singoli  interventi  riferiti  alle  attività  di
settore  di   cui  alle  leggi  indicate  al  secondo  comma  del
precedente art.  1,  risorse  comunque  non  inferiori  a  quelle
impegnate allo stesso titolo nel precedente esercizio.

In particolare,  la ripartizione  terrà conto della opportunità
di incentivare attività rivolte:

a) al mantenimento degli anziani nel proprio ambiente di vita;
b) alla tutela sociale della maternità, dell'infanzia, dell'età
   evolutiva a  norma delle  leggi 19  luglio 1974,  n. 405  e 22
   maggio 1978, n. 194;
c) alla  prevenzione sociale    dell'uso  non  terapeutico  delle
   sostanze stupefacenti  e  psicotrope  nonchè  al  recupero  e
   reinserimento sociale dei tossicodipendenti;
d) a  valorizzare, attraverso idonee iniziative, le vacanze ed il
   tempo libero  come esperienza  socializzante per  l'anziano ed
   educativa per il minore.

Per l'anno  1982, rispetto alle previsioni di cui all'art. 1, non
confluiscono  nel  fondo  sociale  i  fondi  di  cui  all'art.  1
duodecies del  DL 18 agosto 1978, n. 481, convertito con legge 21
ottobre 1978,  n. 641,  già destinati all'ONPI e all'ENAOLI, per
un ammontare rispettivamente di L. 1.800.000.000 e L. 250.000.000
da utilizzare  per finanziare  la gestione delle case di riposo e
delle comunità  educative  già  gestite  dai  sopracitati  enti
soppressi.

Parimenti  non   confluiscono  nel   fondo  sociale   fino   alla
approvazione del  piano regionale  per i  servizi sociali i fondi
regionali relativi  a contributi  per centri di vacanza di cui al
n. 7)  secondo comma  del precedente  art. 1  per i quali restano
transitoriamente in  vigore le norme dell'art. 24 della LR 7-4-76
n. 15 come sostituito dall'art. 19 della LR 30-5-78 n. 35.

ARTICOLO 4
(Avviamento al lavoro dei non vedenti)

Con  decorrenza   dal  1  gennaio  1982  è  delegato  ai  comuni
l'esercizio   delle   funzioni   relative   alla   fornitura   di
attrezzature  per  facilitare  l'avviamento  al  lavoro  dei  non
vedenti,  già   di  competenza   dell'Unione  Italiana   Ciechi,
trasferite alla Regione con DPR 23 dicembre 1978.

Le funzioni  di cui  al comma  precedente sono esercitate a norma
dell'art. 29 della LR 19-12-1979 n. 63.

Alla  ripartizione  dei  fondi  previsti  per  l'esercizio  delle
funzioni  delegate   si  provvede,   in  proporzione  alla  spesa
sostenuta nell'anno  precedente, nell'ambito  dei  piani  di  cui
all'art. 21  della LR  7-4-76 n.  15 e  successive integrazioni e
modificazioni.

ARTICOLO 5
(Norme abrogative)

Sono abrogate le norme di cui agli articoli seguenti:

1) articoli  18, primo e secondo comma, 22, primo e secondo comma
   e 24  della legge regionale 7 aprile 1976 n. 15 modificata con
   Legge regionale  30 maggio 1978 n. 35 e con Legge regionale 17
   agosto 1979 n. 40;
2) articoli 12, terzo e quarto comma, 16, 17, 18 e 19 della Legge
   12 marzo 1977, n. 18.

ARTICOLO 6
(Relazione Generale al Consiglio regionale)

Il Presidente  della Giunta  reg.le sulla  base  delle  relazioni
annuali di  cui all'art.  24, secondo comma, della LR 19 dicembre
179, n.  63, trasmette  al consiglio  regionale una relazione sui
risultati  della   gestione  e   sulla  efficienza  dei  servizi,
proponendo eventuali modifiche.

Il Consiglio  regionale approva  la relazione  di  cui  al  comma
precedente formulando  indirizzi per la migliore attuazione delle
finalità.

ARTICOLO 7
(Variazioni al bilancio regionale per l'anno 1982)

Agli effetti  della presente  legge sono  apportate  le  seguenti
variazioni allo  stato di  previsione di  competenza e  di  cassa
della parte spesa del bilancio per l'esercizio finanziario 1982:

Capitoli da sopprimere (esclusa gestione residui):

2o obiettivo: promozione della salute
2.3. Piano di intervento in materia di assistenza sociale
2.3.1. Programma  di  ripartizione  delle  risorse  destinate  ad
interventi sociali (Art. 31 LR 19-12-1979 n. 63)

Cap. 23000
   "Servizio di assistenza alla famiglia, alla
   maternità,   all'infanzia    ed   all'età
   evolutiva (LR 12-3-77 n. 18 e L. 22-5-78 n.
   194)"
   competenza                                L.     9.072.264.910
   cassa                                     L.     7.900.000.000

Cap. 23020
   "Spese e  contributi  per  le  funzioni  di
   prevenzione e  di interventi  contro  l'uso
   non terapeutico delle sostanze stupefacenti
   e psicotrope (Legge 22-12-75 n. 685)"
   competenza                                L.       200.568.366
   cassa                                     L.       175.000.000

Cap. 23060
   "Finanziamento    delle    funzioni    già
   esercitate dalla  regione ed  attribuite ai
   comuni per  effetto del  DPR 24-7-77 n. 616
   (art. 8  -  comma  2  LR  7-4-76  n.  15  e
   successive modifiche)"
   competenza                                L.     4.099.000.000
   cassa                                     L.     4.050.000.000

Cap. 23090
   "Contributi per  le  funzioni  proprie  dei
   comuni in materia di assistenza sociale (LR
   7-4-76 n. 15 e 30-5-78 n. 35)
   competenza                                L.     1.050.000.000
   cassa                                     L.     1.000.000.000

Cap. 23140
   "Somme destinate  ai comuni per l'esercizio
   delle funzioni  già svolte dalla disciolta
   ANMIL (L. 21-10-78 n. 641)"
   competenza                                L.     1.240.000.000
   cassa                                     L.     1.100.000.000

4o obiettivo: Assetto del territorio
4.4. Altri interventi.

Cap. 44020
   "Fondo sociale  da ripartire  fra i  Comuni
   per l'integrazione  dei canoni di locazione
   per i  conduttori meno abbienti (L. 27-7-78
   n. 392)"
   competenza                                L.     3.288.637.000
   cassa                                     L.     3.000.000.000

Totale
competenza                                   L.    18.950.470.276
cassa                                        L.    17.225.000.000

Capitoli da ridurre

2o obiettivo: promozione della salute
2.3. Piano di interventi in materia di assistenza sociale
2.3.1. Programma  di  ripartizione  delle  risorse  destinate  ad
interventi sociali (art. 31 LR 19-12-79 n. 63)

Cap. 23040
   "Somme destinate  ai comuni per l'esercizio
   delle funzioni  già svolte dalla disciolta
   ENAOLI (L. 21-10-78 n. 641)"
   competenza                                L.     4.050.000.000
   cassa                                     L.     4.050.000.000

Cap. 23120
   "Somme destinate  ai comuni per l'esercizio
   delle funzioni  già svolte dalla disciolta
   ONPI (L. 21-10-78 n. 641)"
   competenza                                L.       550.000.000
   cassa                                     L.       400.000.000

   2.3.3.  Programma   di  interventi  diretti
   dalla Regione  nel settore  dell'assistenza
   agli handicappati

Cap. 23300
"Spese relative alla gestione della stamperia Nazionale Braille e
della scuola nazionale Cani Guida di Scandicci
   competenza                                L.        20.000.000
   cassa                                     L.        20.000.000

Totale
competenza                                   L.     4.620.000.000
cassa                                        L.     4.470.000.000

Istituzione dei seguenti nuovi capitoli
2o obiettivo: promozione della salute
2.3.1. Programma  di  ripartizione  delle  risorse  destinate  ad
interventi sociali.

Cap. 23160
   "Fondo  sociale   regionale  (Finanziamenti
   statali)"
   competenza                                L.    18.401.470.276
   cassa                                     L.    16.625.000.000

Cap. 23170
   "Fondo sociale  regionale  -  Finanziamento
   delle  funzioni   già   esercitate   dalla
   Regione e  attribuite ai comuni per effetto
   del DPR  24-7-77 n.  616 (Art. 8 comma 2 LR
   7-4-76 n. 15 e successive modificazioni)"
   competenza                                L.     4.099.000.000
   cassa                                     L.     4.050.000.000

Cap. 23180
   "Fondo  sociale   regionale  (Finanziamento
   regionale)"
   competenza                                L.     1.050.000.000
   cassa                                     L.     1.000.000.000

2.3.3. Programma  di interventi diretti della Regione nel settore
dell'assistenza agli handicappati

Cap. 23360
   "Finanziamento funzioni delegate in materia
   di  predisposizione   di  attrezzature  per
   l'avviamento al lavoro dei non vedenti"
   competenza                                L.        20.000.000
   cassa                                     L.        20.000.000

Istituzione dei seguenti nuovi capitoli

2o obiettivo: promozione della salute

Totale
   competenza                                L.    23.570.470.276
   cassa                                     L.    21.695.000.000

Riepilogo variazioni

In diminuzione
   Per soppressione capitoli
   competenza                                L.    18.950.470.276
   cassa                                     L.    17.225.000.000

   Per riduzione capitoli
   competenza                                L.     4.620.000.000
   cassa                                     L.     4.470.000.000

Totale
   competenza                                L.    23.570.470.276
   cassa                                     L.    21.695.000.000

In aumento
   Per istruire capitoli
   competenza                                L.    23.570.470.276
   cassa                                     L.    21.695.000.000

A pareggio                                   L.                 0

ARTICOLO 8
(Finanziamento del  fondo sociale  e delle  funzioni delegate per
l'anno 1983 e successivi)

Al finanziamento del fondo sociale per gli anni 1983 e successivi
si provvede iscrivendo nei bilanci in corrispondenza dei capitoli
sottoindicati quanto segue:

a) al  Cap. 23160 "Fondo sociale regione" (Finanziamento statale)
   i  finanziamenti  provenienti  dai  provvedimenti  legislativi
   statali indicati ai punti 1) e 3) del comma 2 dell'art. 1;
b) al Cap. 23170 "Fondo sociale regionale".
   Finanziamento delle  funzioni già esercitate dalla Regione ed
   attribuite ai  comuni per effetto del DPR 24-7-77 n. 616 (Art.
   8, comma  2 LR  7-4-76 n. 15 successive modificazioni) i fondi
   previsti dalle disposizioni in vigore;
c) al  Cap. 23180   "Fondo    sociale  regionale"  (Finanziamento
   regionale) i  fondi di cui all'art. 1, secondo comma, punti 2,
   5, 6 e 7, nonchè gli ulteriori fondi determinati con legge di
   bilancio.

Al finanziamento  delle  funzioni  ai  sensi  dell'art.  5  della
presente legge  per gli anni 1983 e successivi si provvede con le
singole leggi di bilancio.

ARTICOLO 9
(Norme transitorie)

I fondi assegnati alla Regione, negli anni precedenti al 1982, ai
sensi e  per gli effetti dell'art. 78 della legge 27-7-78 n. 392,
e non  ancora utilizzati  sono  ripartiti  ed  assegnati  secondo
quanto disposto dagli artt. 2 e 3 della presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 21 giugno 1982.

La presente legge è stata approvata dal Consiglio Regionale l'11
maggio 1982 ed è stata vistata dal Commissario del Governo il 14
giugno 1982.



ASSISTENZA SOCIALE

