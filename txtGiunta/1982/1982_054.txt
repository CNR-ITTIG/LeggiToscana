Norme transitorie  per l'esercizio delle funzioni attribuite alla
Regione in  materia di  sicurezza della circolazione su strade di
interesse regionale.

Il Consiglio Regionale ha approvato il 18-5-1982
Il Commissario del Governo ha apposto il visto il 21-6-1982
Il Presidente  della Giunta  Regionale promulga la seguente legge
regionale:

ARTICOLO 1
(Finalità della legge)

In attesa  dell'emanazione della  legge regionale  di delega agli
enti locali,  l'esercizio delle  funzioni attribuite alle Regioni
in materia di sicurezza della circolazione su strade di interesse
regionale dall'art.  1 della  Legge 10  febbraio 1982  n. 38,  è
disciplinato dalla presente legge.

ARTICOLO 2
(Attribuzione competenze)

Le funzioni  di cui  al precedente articolo 1 sono esercitate dal
Presidente della  Giunta regionale  o da un suo delegato, sentiti
gli enti proprietari della rete viaria.

ARTICOLO 3
(Contenuto delle  autorizzazioni e  condizioni e modalità per il
loro rilascio)

Per il  rilascio delle  autorizzazioni di cui alla presente legge
si osservano  le disposizioni  dei commi sesto, settimo ed ottavo
dell'art. 10  del TU approvato con DPR 15 giugno 1959 n. 393, nel
testo modificato  dall'art. 1  della legge 10 febbraio 1982 n. 38
nonchè quelle  dei decreti  ministeriali in  data 3  e 8  aprile
1982.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 29 giugno 1982.

La presente  legge è  stata approvata dal Consiglio Regionale il
18-5-1982 ed  è stata vistata dal Commissario del Governo il 21-
6-1982.



ATTRIBUZIONI DELEGHE
VIABILITA'
SICUREZZA

