Norme concernenti  l'esercizio del controllo regionale sugli atti
degli istituti  di ricovero  e cura  a carattere  scientifico con
personalità giuridica di diritto pubblico.

Il Consiglio Regionale ha approvato il 1-6-1982
Il Commissario del Governo ha apposto il visto il 3-7-1982
Il Presidente  della Giunta  Regionale promulga la seguente legge
regionale:

ARTICOLO UNICO

Il controllo  sulle deliberazioni  degli Istituti  di ricovero  e
cura a  carattere scientifico  di diritto pubblico concernenti le
materie indicate  ai numeri  5), 6), 7), 8) e 9) dell'articolo 16
del DPR  31-7-80 n. 617 è esercitato relativamente all'attività
delle strutture presenti sul territorio della Regione Toscana dal
Comitato regionale  di controllo  di cui alla LR 6 luglio 1972 n.
18 e  successive modificazioni,  nelle forme  e nei modi previsti
dalla medesima legge regionale.

Le norme  di cui  all'articolo 9  della LR 6 luglio 1972 n. 18 si
intendono applicabili in relazione agli atti di cui al precedente
comma ancorchè  dichiarati provvisoriamente  esecutivi ai  sensi
dell'articolo 17 del DPR 31-7-80 n. 617.

Ai  fini  di  quanto  previsto  dall'articolo  19,  comma  2  del
richiamato  DPR   ferma  restando   la  competenza  del  Comitato
regionale di  Controllo, per  il controllo  di  legittimità,  le
deliberazioni devono  essere inviate  alla  Giunta  regionale  la
quale esprime il necessario parere entro i termini previsti.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 luglio 1982.

La presente  legge è  stata approvata dal Consiglio Regionale il
1-6-1982 ed  è stata vistata dal Commissario del Governo il 3-7-
1982.



ENTI SANITARI
CONTROLLI

