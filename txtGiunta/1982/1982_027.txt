Istituzione di una trattenuta sulle operazioni di credito agrario
assistite dalla  garanzia  di  cui  alla  LR  1-6-1977  n.  33  e
successive modificazioni ed integrazioni.

Il Consiglio Regionale ha approvato il 23-2-1982
Il Commissario del Governo ha apposto il visto il 26-3-1982
Il Presidente  della Giunta  Regionale promulga la seguente legge
regionale:

ARTICOLO 1

Gli istituti  ed  enti  esercenti  il  credito  agrario  dovranno
operare, una  volta tanto, all'atto della prima somministrazione,
sull'importo originario  dei mutui e dei prestiti assistiti dalla
garanzia fidejussoria  rilasciata dalla Regione ai sensi della LR
1 giugno  1977 n.  33 e successive modificazioni ed integrazioni,
una trattenuta  dello 0,20%  ridotta allo 0,10% per le operazioni
di durata non superiore a due anni.

Tale trattenuta  dovrà essere  versata al  Fondo  semestralmente
alle scadenze del 30 giugno e 31 dicembre di ogni anno.

La ritenuta  di cui  sopra dovrà  essere effettuata per tutte le
operazioni assistite  da fidejussione  regionale perfezionate con
la stipula  dell'atto formale  di concessione  a far  tempo dal 1
gennaio 1982,  con la sola esclusione dei mutui concessi ai sensi
della L. 9-5-75 n. 153 art. 18.

ARTICOLO 2

Il versamento  delle somme  di cui al precedente art. 1 andrà ad
incrementare  la  misura  della  dotazione  del  Fondo  regionale
stabilita dall'art.  10 della  LR 1-6-77 n. 33 e successive leggi
regionali di modifica ed integrazione.

La presente  legge è  pubblicata sul  Bollettino  Ufficiale.  E'
fatto obbligo  a chiunque  spetti di osservarla e farla osservare
come legge della Regione Toscana.

Firenze, 31 marzo 1982.

La presente  legge è  stata approvata dal Consiglio Regionale il
23-2-1982 ed  è stata vistata dal Commissario del Governo il 26-
3-1982.



CREDITO
AGRICOLTURA

