Indennità rimborso  spese e trattamento economico di missione ai
membri del  comitato tecnico  regionale istituito  ai sensi della
legge  27-5-1952   n.   949   sull'artigiancassa   e   successive
modificazioni; ai  membri della  commissione consultiva regionale
istituita ai  sensi della legge 11-6-1971 n. 426; ai membri della
commissione consultiva  regionale  per  il  commercio  ambulante,
istituita ai sensi della legge 19-5-1976 n. 398.

Il Consiglio Regionale ha approvato il 15-6-1982
Il Commissario del Governo ha apposto il visto il 12-7-1982
Il Presidente  della Giunta  Regionale promulga la seguente legge
regionale:

ARTICOLO 1

L'indennità  ed   il  rimborso  spese,  nonchè  il  trattamento
economico di  missione per  il  Presidente,  i  componenti  ed  i
Segretari dei seguenti Comitati o Commissioni regionali:

a) Comitato  Tecnico regionale  per la  cassa per il Credito alle
   Imprese  Artigiane  per  la  concessione  del  contributo  nel
   pagamento  degli   interessi  sulle   operazioni  di   credito
   artigiano effettuate  ai sensi  della legge  27 maggio 1952 n.
   949 sull'Artigiancassa e successive modificazioni;
b) Commissione   consultiva  regionale    per  il  nulla  -  osta
   all'apertura di  esercizi commerciali e di grandi strutture di
   vendita, istituita  ai sensi  della legge statale 11-6-1971 n.
   426;
c) Commissione  consultiva regionale  per il commercio ambulante,
   istituita ai sensi della legge statale 19-5-1976, n. 398;

sono disciplinate dalla presente legge.

Per i  membri degli  organismi che  siano consiglieri regionali o
dipendenti dalla  Regione o dipendenti dallo Stato si provvede ai
sensi, rispettivamente,  della legge regionale 4-2-72 n. 4, della
legge regionale  6-9-1973 n.  54 e  successive modificazioni, del
DPR 30-6-1972 n. 748 e della legge 15-11-1973 n. 734.

ARTICOLO 2
(Comitato Tecnico  Regionale istituito  ai sensi  della Legge  27
maggio 1952, n. 949)

Ai componenti  il Comitato Tecnico Regionale di cui al precedente
articolo, lett.  a) ed  al Segretario  dello stesso è attribuita
una indennità per ogni giornata di seduta, fino ad un massimo di
48 giornate di sedute all'anno, nella misura di:

- L.30.000 al Presidente;
- L.22.500 agli altri componenti.

ARTICOLO 3
(Commissione Consultiva  Regionale istituita ai sensi della legge
11 giugno 1971, n. 426)

Ai  componenti   la  Commissione   Consultiva  regionale   ed  al
Segretario è  attribuita una  indennità per  ogni  giornata  di
seduta, fino  ad un massimo di n. 18 giornate di sedute all'anno,
nella misura di:

- L. 30.000 al Presidente;
- L. 22.500 agli altri componenti.

ARTICOLO 4
(Commissione Consultiva  Regionale istituita ai sensi della legge
19 maggio 1976, n. 398)

Ai  componenti   la  Commissione   Consultiva  Regionale   ed  al
Segretario della  stessa è  attribuita una  indennità per  ogni
giornata di seduta fino ad un massimo di n. 10 giornate di seduta
all'anno, nella misura di:

- L. 30.000 al Presidente;
- L. 22.500 agli altri componenti.

ARTICOLO 5

Ai componenti  gli organismi  di cui all'art. 1, che risiedono in
un  Comune  diverso  da  quello sede dell'organismo di competenza
spetta,  quando si  rechino alla  seduta  del  proprio organismo,
un  trattamento  economico   di  trasferta  equiparato  a  quello
corrisposto  ai  dipendenti  regionali di VIII livello funzionale
di cui alla LR  del  9-8-78  n.  52  e  successive modificazioni.

Ai componenti  di cui al comma precedente è altresì corrisposto
un rimborso  delle spese di viaggio nella misura di un quinto del
costo di un litro di benzina super, vigente nel tempo, calcolando
la distanza  dal Comune  di  residenza  a  quello  dove  ha  sede
l'organismo.

ARTICOLO 6

Ai componenti  e ai  segretari degli organismi di cui all'art. 1,
che per  ragioni del  loro ufficio  si recano  fuori  dalla  sede
presso  la   quale  sono  nominati,  compete  il  trattamento  di
missione, secondo  la normativa  della LR  n.  54  del  6-9-73  e
successive modificazioni.

La  missione   deve  essere   autorizzata  dal  Presidente  degli
organismi di cui all'art. 1.

Per i  membri invece che siano Consiglieri regionali o dipendenti
dalla Regione e dallo Stato, si provvede ai sensi rispettivamente
della LR  4-2-72 n.  4, della  LR del  6-9-73 n.  54 e successive
modificazioni e del DPR 30-6-72 n. 748.

ARTICOLO 7

Alla liquidazione  delle indennità  di cui  alla presente  legge
provvede  periodicamente   la  Giunta  regionale  sulla  base  di
appositi prospetti  sottoscritti dal  Presidente e dal Segretario
della Commissione e/o Comitato medesimo.

ARTICOLO 8

Alla spesa  di  cui  alla  presente  legge  si  provvede  con  lo
stanziamento  previsto   al  Capitolo   03240  del   bilancio  di
previsione per  l'anno  finanziario  1982  ed  ai  corrispondenti
capitoli di bilancio per gli esercizi successivi.

ARTICOLO 9

La LR  n. 42  del 19 luglio 1974 e la LR n. 53 del 26 maggio 1975
sono abrogate.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 luglio 1982.

La presente  legge è  stata approvata dal Consiglio regionale il
15-6-1982 ed  è stata vistata dal Commissario del Governo il 12-
7-1982.



ORGANI

