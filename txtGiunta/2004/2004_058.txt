Modifiche alla  legge regionale  23 febbraio 1999, n. 8 (Norme in
materia di  requisiti strutturali,  tecnologici ed  organizzativi
delle  strutture   sanitarie:  autorizzazione   e  procedura   di
accreditamento) modificata  dalla legge  regionale 8 luglio 2003,
n. 34.

Il Consiglio Regionale ha approvato il 19-10-2004
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo  17 della  legge  regionale  23  febbraio
1999,  n.   8  (Norme   in  materia   di  requisiti  strutturali,
tecnologici   ed   organizzativi   delle   strutture   sanitarie:
autorizzazione e  procedura di  accreditamento) modificata  dalla
legge regionale 8 luglio 2003, n. 34)

1. Dopo  il comma  6 bis  dell`articolo 17  della  LR  8/1999  e`
aggiunto il seguente:

   "6 ter.  In considerazione dei processi di riconversione delle
   attivita` in  atto in  strutture  private  conseguentemente  a
   scelte programmatiche  regionali  o  delle  aziende  sanitarie
   pubbliche, il  termine di  cui al  comma  6,  lettera  a)  per
   l`adeguamento ai  requisiti  strutturali  e  impiantistici  e`
   prorogato al 31 dicembre 2007."
   
ARTICOLO 2
(Modifiche all`articolo 18 della LR 8/1999)

1. Il  comma 4 dell`articolo 18 della LR 8/1999 e` sostituito dal
seguente:

   "4.  Il  piano  sanitario  regionale  definisce  il  programma
   regionale di  accreditamento, indicando gli obiettivi generali
   da raggiungere  nel triennio  e le  iniziative necessarie  per
   valorizzare l`accreditamento  come strumento di garanzia per i
   cittadini, per  la qualificazione dell`offerta con particolare
   riferimento all`appropriatezza ed alla continuita` delle cure,
   e per la crescita del servizio sanitario verso l`eccellenza."
   
ARTICOLO 3
(Modifiche all`articolo 19 della LR 8/1999)

1. Dopo  il comma  2 dell`articolo 19 della LR 8/1999 e` aggiunto
il seguente:

   "2 bis.  Nell`ambito delle  procedure di accreditamento, anche
   in considerazione  dei nuovi  termini di  cui all`articolo 17,
   comma 6  ter, l`attivita` svolta ed i risultati raggiunti sono
   verificati avendo a ulteriore riferimento:
   
   a) la  capacita` delle  strutture  di  assicurare  il  governo
      clinico  delle   attivita`,  con   particolare  riferimento
      all`appropriatezza delle cure ed alla gestione del rischio;
   b) la    capacita`  del  sistema  sanitario  di  garantire  il
      percorso di cura del singolo utente attraverso le strutture
      organizzative ed i presidi coinvolti."
   
ARTICOLO 4
(Norma transitoria)

1. Il  Piano sanitario regionale 2005-2007 definisce il programma
regionale di  accreditamento contenente  gli indirizzi  necessari
per l`attuazione,  nel triennio,  di quanto indicato all`articolo
19, comma 2 bis, della LR 8/1999 come modificato dall`articolo 3.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 22 ottobre 2004

MARTINI

La presente  legge e`  stata approvata  dal  Consiglio  Regionale
nella seduta del 19.10.2004.




ASSISTENZA SANITARIA

