Disciplina delle spese di rappresentanza del Consiglio regionale.

Il Consiglio Regionale ha approvato il 30-03-2004
Il Presidente  della Giunta  Regionale promulga la seguente legge
regionale:

CAPO I
Spese di rappresentanza e partecipazione a comitati d`onore

ARTICOLO 1
(Spesa di rappresentanza)

1. Si intende per spesa di rappresentanza quella spesa che:

a) riguarda  forme di  ospitalita` ed  atti di  cortesia  che  si
   svolgono  per   consuetudine  affermata   o  per   motivi   di
   reciprocita`, in  occasione di rapporti di carattere ufficiale
   tra soggetti  aventi veste  rappresentativa  del  Consiglio  e
   soggetti    esterni     anch`essi    dotati     di     analoga
   rappresentativita` o  figure  rappresentative  della  societa`
   civile;
b) risponde alle esigenze del Consiglio regionale di intrattenere
   pubbliche relazioni  in rapporto ai propri fini istituzionali,
   al fine di mantenere ed accrescere il prestigio del Consiglio,
   del suo  ruolo e  della  sua  presenza  nel  contesto  sociale
   interno ed internazionale;
c) e`  effettuata in  circostanze  temporali  e  modali  estranee
   all`ordinaria attivita` del Consiglio;
d) e`  priva di intenti e di connotazione di mera liberalita` non
   giustificata dai fini istituzionali del Consiglio regionale.

ARTICOLO 2
(Adesione ad iniziative e partecipazione a comitati)

1. Il Consiglio regionale puo`:

a) aderire  a singole  iniziative ritenute meritevoli per le loro
   finalita` di promozione sociale e culturale;
b) partecipare  a comitati  d`onore attraverso  l`inserimento del
   Consiglio  regionale,   normalmente  nella   persona  del  suo
   Presidente, in  comitati destinati  a  conferire  prestigio  e
   rilevanza a manifestazioni sociali e culturali.

2. L`Ufficio  di Presidenza  puo` concorrere  allo svolgimento ed
allo sviluppo  di  iniziative  e  di  manifestazioni  di  rilievo
regionale, poste  in essere  da soggetti  pubblici o  da soggetti
privati   dotati    di   elevata    rappresentativita`   aderendo
eventualmente,  a  nome  del  Consiglio  regionale,  ai  relativi
comitati d`onore.

3. L`adesione  a  singole  iniziative  o  la  partecipazione  del
Consiglio regionale  a comitati  d`onore o a comitati affini sono
richiesti dai  promotori  dell`iniziativa  con  istanza  motivata
diretta al Presidente del Consiglio regionale.

4. L`adesione  a singole  iniziative,  a  comitati  d`onore  o  a
comitati affini possono comportare:

a) la concessione, a carico del bilancio del Consiglio, di premi,
   targhe, coppe o altri trofei, con esclusione di ogni premio in
   denaro;
b) la messa a disposizione gratuita di strutture, servizi o mezzi
   di pertinenza del Consiglio regionale;
c) il  concorso alle spese di organizzazione o la concessione, in
   casi eccezionali  e di particolare rilevanza, di contributi in
   denaro.

5. L`Ufficio di Presidenza del Consiglio regionale puo`, inoltre,
per  le   finalita`  di   cui  alla  presente  legge,  promuovere
direttamente iniziative  volte alla  valorizzazione del  ruolo  e
dell`immagine del Consiglio stesso.

CAPO II
Titolari   dell`attivita`    di    rappresentanza,    fondo    di
rappresentanza e modalita` di erogazione

ARTICOLO 3
(Soggetti titolari dell`attivita` di rappresentanza)

1.  Titolare  dell`attivita`  di  rappresentanza  esterna  e`  il
Presidente del Consiglio.

2. Tale  attivita` puo`  in via ordinaria essere esercitata anche
dai  Vicepresidenti   del  Consiglio  e  dagli  altri  componenti
dell`Ufficio di Presidenza.

3. Puo`,  altresi`, essere  esercitata anche dai Presidenti delle
Commissioni consiliari.

4.  Puo`,   inoltre,  essere   delegata  ai  singoli  Consiglieri
designati  dal   Presidente   a   rappresentarlo   in   pubbliche
manifestazioni, ove non siano disponibili componenti dell`Ufficio
di Presidenza.

ARTICOLO 4
(Determinazione  del  fondo  di  rappresentanza  e  modalita`  di
erogazione)

1.   L`Ufficio    di   Presidenza   provvede   annualmente   alla
determinazione dell`importo  globale  del  fondo  destinato  alle
spese di  rappresentanza ed  alla ripartizione dello stesso tra i
soggetti titolari di tali spese.

2. L`Ufficio  di Presidenza delibera, su proposta del Presidente,
sulle spese di cui all`articolo 2, comma 4, lettera c).

3. Le  spese di  modesta entita`  e comunque  inferiori a 2000,00
euro, comprese  quelle di  cui al comma precedente, sono disposte
direttamente   dai    soggetti   titolari    dell`attivita`    di
rappresentanza nel  rispetto delle modalita` fissate dall`Ufficio
di Presidenza ed in conformita` alle disposizioni del regolamento
interno di amministrazione e contabilita` del Consiglio regionale
(RIAC).

4. Il  Presidente del Consiglio dispone in ordine alle adesioni e
partecipazioni di cui all`articolo 2, comma 3 ed alle concessioni
di cui allo stesso articolo 2, comma 4, lettera a) e b).

5. Le spese di rappresentanza sono motivate e sostenute da idonea
documentazione  giustificativa   in  ordine   alla  natura  delle
erogazioni ed alle circostanze che le hanno occasionate.

ARTICOLO 5
(Organismi esterni)

1. Il  Difensore civico  ed i  Presidenti degli organismi esterni
costituiti con  legge regionale  e  collegati  sotto  il  profilo
organizzativo con  il Consiglio  regionale sono titolari di spese
di rappresentanza,  cosi`  come  definite  dall`articolo  1,  nei
limiti stabiliti dall`Ufficio di Presidenza del Consiglio.

ARTICOLO 6
(Norma finanziaria)

1. Agli  oneri derivanti  dall`attuazione della presente legge si
fa fronte,  per l`anno 2004, con gli stanziamenti di spesa recati
dal capitolo  200 del  bilancio di  previsione, e  per  gli  anni
successivi con  gli appositi  stanziamenti previsti  nel bilancio
del Consiglio regionale.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 5 aprile 2004

MARTINI

La presente  legge e`  stata approvata  dal  Consiglio  Regionale
nella seduta del 30.03.2004.




ENTE REGIONE
ORGANI

