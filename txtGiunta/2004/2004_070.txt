Norme per  la selezione  dei candidati  e  delle  candidate  alle
elezioni per  il Consiglio  regionale e alla carica di Presidente
della Giunta regionale.

Il Consiglio Regionale ha approvato il 15.12.2004
Il Presidente  della Giunta  Regionale promulga la seguente legge
regionale:

CAPO I
Norme generali

ARTICOLO 1
(Oggetto e finalita`)

1. La  presente legge,  nel quadro  della competenza regionale in
materia elettorale,  disciplina le  modalita`  di  partecipazione
degli elettori  alla selezione  dei candidati  alla elezione  del
Consiglio regionale  e del  Presidente della Giunta regionale, di
seguito denominate "elezioni primarie".

2.  La   presente  legge   intende  favorire   e  promuovere   la
partecipazione democratica dei cittadini ai processi di selezione
dei candidati alle elezioni regionali.

ARTICOLO 2
(Soggetti)

1. I  soggetti che intendono presentare liste elettorali ai sensi
dell`articolo 8  della legge  regionale 13  maggio  2004,  n.  25
(Norme per  l`elezione del  Consiglio regionale  e del Presidente
della  Giunta   regionale)  possono   presentare   alla   Regione
candidature per le elezioni primarie se sostenute da un numero di
firme pari a quello previsto dall`articolo 11 della LR 25/2004 ed
a condizione  che siano presentate candidature in non meno di sei
circoscrizioni elettorali.

2. Nel  caso in  cui i  soggetti di  cui  al  comma  1  intendano
presentare candidati alle elezioni primarie solo per la carica di
Presidente  della   Giunta  regionale,   tali  candidature   sono
sostenute da  un numero di firme non inferiore a cinquemila e non
superiore a settemila.

3. Unitamente  alla presentazione delle candidature ogni soggetto
puo` comunicare  la decisione  di limitare l`elettorato attivo ai
sensi dell`articolo  4;  in  difetto  di  tale  comunicazione  si
applica l`articolo 3.

ARTICOLO 3
(Elettorato attivo e passivo)

1. L`elettorato  attivo e  passivo e`  attribuito ai  sensi degli
articoli 5 e 6 della LR 25/2004.

ARTICOLO 4
(Albi degli elettori)

1. Qualora  i soggetti che presentino candidature per le elezioni
primarie trasmettano  la comunicazione  di  cui  all`articolo  2,
comma 3,  il diritto  di elettorato  attivo e` esercitato secondo
quanto previsto dal presente articolo.

2.  Ciascun   soggetto  che  intende  partecipare  alle  elezioni
primarie  forma   albi  degli   elettori,  secondo  le  modalita`
stabilite dal regolamento di cui all`articolo 16.

3. Per l`esercizio del diritto di voto e` necessaria l`iscrizione
preventiva dell`elettore agli albi.

4. Non possono iscriversi ad un albo le persone che non godono di
elettorato attivo ai sensi dell`articolo 3.

5. Gli albi degli elettori sono circoscrizionali e regionali.

6. I  soggetti che  formano albi  degli elettori  sono  tenuti  a
trasmetterne una  copia agli  uffici elettorali dei comuni e alla
Regione entro  otto  giorni  dalla  tenuta  delle  consultazioni,
secondo le modalita` stabilite dal regolamento.

ARTICOLO 5
(Candidature e definizione delle liste)

1. Le candidature alle elezioni primarie sono ammissibili solo se
accompagnate da  una dichiarazione  di accettazione personalmente
sottoscritta da ciascun candidato.

2. Le  liste dei  candidati regionali alle elezioni primarie sono
formate da  almeno due  e non  piu` di  dieci  candidati  e  sono
presentate in ordine alternato di genere.

3. Nel  caso in cui i candidati regionali siano due e i candidati
alle elezioni  primarie siano  in numero  pari e`  presentato  un
identico numero  di candidati  per ciascun  genere; se i medesimi
candidati sono in numero dispari i candidati di un genere possono
al massimo  raggiungere un numero superiore di un`unita` rispetto
all`altro genere.

4. Le liste dei candidati circoscrizionali alle elezioni primarie
sono formate  da un  numero di  candidati pari  al numero massimo
previsto per  ciascuna circoscrizione  dall`articolo 8  della  LR
25/2004, aumentato  di almeno  un`unita`; in  ogni caso il numero
dei candidati  non puo`  essere superiore al doppio dei candidati
previsti per ciascuna circoscrizione.

5. Nelle  liste  dei  candidati  circoscrizionali  alle  elezioni
primarie non  possono essere  presentati piu`  dei due  terzi  di
candidati dello stesso genere.

6. I  candidati  circoscrizionali  alle  elezioni  primarie  sono
elencati in  ordine alternato  di genere,  fino al  conseguimento
delle quote di cui al comma 5.

7. Per  la Presidenza  della  Giunta  regionale  sono  presentati
almeno due e non piu` di tre candidati.

8. Si applicano i seguenti limiti di candidatura:
a) per  liste contrassegnate  dallo stesso simbolo, e` consentito
   presentare la  propria candidatura  alle elezioni  primarie in
   non piu` di tre circoscrizioni;
b) i  candidati regionali  possono presentarsi,  per  le  proprie
   liste, anche  come candidati  circoscrizionali, in non piu` di
   due circoscrizioni;
c) i  candidati alla  carica di Presidente della Giunta regionale
   non possono  essere  presentati  come  candidati  regionali  o
   candidati circoscrizionali.

CAPO II
Adempimenti procedurali e sezioni elettorali

ARTICOLO 6
(Indizione e svolgimento)

1. Il  Presidente della  Regione indice  con decreto  le elezioni
primarie non  oltre centoventi  giorni antecedenti  il compimento
del quinquennio dalle elezioni del Consiglio regionale in carica;
in caso  di  elezioni  anticipate  il  decreto  di  indizione  e`
adottato entro quindici giorni dal decreto di scioglimento.

2.  Il  decreto  di  indizione,  da  pubblicarsi  nel  Bollettino
ufficiale della  Regione, indica  il numero  massimo di candidati
per ciascuna  circoscrizione sulla base delle modalita` stabilite
per le  elezioni regionali  dall`articolo 8,  comma  3  della  LR
25/2004 e  di quanto  previsto dall`articolo  5, comma  4; indica
altresi` l`orario di apertura delle sezioni elettorali.

3. Le  elezioni primarie si svolgono non oltre la decima domenica
antecedente il  compimento del  quinquennio  dalle  elezioni  del
Consiglio regionale in carica; in caso di scioglimento anticipato
le elezioni  primarie si  svolgono non  oltre  l`ottava  domenica
successiva al decreto di indizione.

4. Le  elezioni primarie per la Presidenza della Giunta regionale
si svolgono  in ambito  regionale mediante  organizzazione  delle
relative procedure in tutti i comuni della Regione.

ARTICOLO 7
(Registrazione)

1.  Entro   venti  giorni  dalla  pubblicazione  del  decreto  di
indizione  di  cui  all`articolo  6,  i  soggetti  che  intendano
partecipare alle  elezioni primarie  presentano alla  Regione una
dichiarazione corredata dalla seguente documentazione:

a) il    simbolo  con  cui  intendono  concorrere  alle  elezioni
   primarie;
b) l`indicazione  del tipo  di elezioni  primarie  per  le  quali
   intendono concorrere, anche congiuntamente, tra le seguenti:

   1) elezioni  primarie per  la  selezione  del  candidato  alla
      carica di Presidente della Giunta regionale;
   2) elezioni   primarie    per    la  selezione  dei  candidati
      regionali;
   3) elezioni   primarie    per    la  selezione  dei  candidati
      circoscrizionali;
   
c) le  liste dei candidati corredate dal numero di firme previsto
   all`articolo 2, commi 1 e 2;
d) una    comunicazione    relativa    all`eventuale  limitazione
   dell`elettorato attivo ai sensi dell`articolo 2, comma 3;
e) un  regolamento di  autodisciplina della  campagna elettorale,
   idoneo ad  assicurare  condizioni  di  parita`  fra  i  propri
   candidati, con riferimento anche all`entita`, alle modalita` e
   alla documentazione delle spese; tale regolamento indica anche
   le sanzioni stabilite per i candidati che non ne rispettino le
   prescrizioni;
f) l`indicazione  delle cause  e delle condizioni che comportano,
   per  i   candidati  che   abbiano  partecipato  alle  elezioni
   primarie,  un`eventuale   esclusione  dalla  candidatura  alle
   elezioni regionali;
g) l`indicazione  dei criteri  con cui  si intendono  applicare i
   principi di un`equa rappresentanza di genere nella definizione
   delle liste dei candidati alle elezioni regionali;
h) l`attestazione    del  versamento  di  una  cauzione  di  euro
   cinquemila, secondo  le modalita` disciplinate dal regolamento
   regionale.

2.   Le   modalita`   di   presentazione   alla   Regione   della
documentazione  prevista   al  comma   1  sono  disciplinate  dal
regolamento regionale.

3. All`atto  della registrazione i soggetti di cui all`articolo 2
nominano un  proprio rappresentante  presso l`Ufficio  elettorale
della Regione, abilitato a presenziare a tutte le operazioni e ad
inserire osservazioni a verbale.

ARTICOLO 8
(Pubblicita`)

1. Il  Presidente della  Giunta regionale  assicura la piu` ampia
pubblicita` sulla  data  e  le  modalita`  di  svolgimento  delle
elezioni primarie  mediante appositi  avvisi su almeno due organi
di stampa diffusi a livello regionale e mediante ogni altro mezzo
ritenuto opportuno.

2. I  comuni informano  gli elettori  sulle sedi  di  svolgimento
delle elezioni primarie.

ARTICOLO 9
(Sezioni elettorali)

1. Ciascun  comune provvede  alla  individuazione  delle  sezioni
elettorali per  le elezioni  primarie e alla individuazione delle
relative sedi,  secondo i  criteri di  cui al comma 2 e nei tempi
stabiliti dal regolamento.

2. I  comuni individuano  le sezioni  elettorali per  le elezioni
primarie, unificando  in una  o piu`  sedi le  sezioni elettorali
ordinariamente  previste   per  lo   svolgimento  delle  elezioni
regionali; a  tal fine,  i comuni operano sulla base dei seguenti
criteri:

a) almeno  una  sezione  elettorale  in  ogni  comune;  i  comuni
   territorialmente   contigui    possono   accordarsi   per   la
   costituzione di un`unica sezione elettorale;
b) almeno una sezione elettorale ogni ventimila elettori;
c) distribuzione uniforme delle sezioni nel territorio comunale;
d) individuazione  delle sedi  delle sezioni elettorali in luoghi
   pubblici a  disposizione dell`amministrazione  comunale, della
   Regione o di altri enti pubblici; la scelta delle sedi avviene
   avendo cura  di non  intralciare le  normali attivita`  che in
   esse si svolgono.

3. Il  presidente di  ciascuna sezione elettorale e` nominato dal
comune  mediante   sorteggio  tra   gli  idonei   all`ufficio  di
presidente  di  sezione  elettorale  iscritti  nell`albo  di  cui
all`articolo 1  della legge  21 marzo 1990, n. 53 (Misure urgenti
atte a garantire maggiore efficienza nel regolamento elettorale).

4. Il comune nomina:
a) due  scrutatori di  cui uno,  su designazione  del presidente,
   assume le  funzioni di  vicepresidente, ai sensi della legge 8
   marzo 1989,  n. 95 (Norme per l`istituzione dell`albo e per il
   sorteggio delle  persone idonee  all`ufficio di  scrutatore di
   seggio elettorale  e modifica  all`articolo 53 del testo unico
   delle leggi  per la  composizione e  la elezione  degli organi
   delle amministrazioni  comunali, approvato  con DPR  16 maggio
   1960, n. 570) da ultimo modificata dalla legge 30 aprile 1999,
   n. 120;
b) i rappresentanti dei soggetti di cui all`articolo 2, abilitati
   a presenziare  a tutte  le operazioni elettorali e ad inserire
   osservazioni a verbale.

5. Il  comune nomina altresi`, su indicazione del presidente, uno
scrutatore che assume le funzioni di segretario.

6. Il  presidente della  sezione elettorale,  qualora si rendesse
necessario ai fini di un piu` celere svolgimento delle operazioni
elettorali, puo`  nominare, secondo  le  modalita`  previste  dal
regolamento, da  due a  quattro scrutatori aggiunti, che prestano
la loro  opera a titolo gratuito, scelti all`interno di un elenco
fornito dai rappresentanti di cui al comma 4, lettera b) all`atto
dell`insediamento della sezione elettorale.

7. Il  presidente e  gli altri membri della sezione elettorale di
cui al  comma 4,  lettera a)  e al  comma 5,  ricevono lo  stesso
compenso stabilito per le elezioni regionali.

CAPO III
Operazioni elettorali

ARTICOLO 10
(Scheda elettorale ed operazioni elettorali)

1. Mediante  disciplina adottata con regolamento, la Regione puo`
disporre, anche  in via  sperimentale, l`utilizzo  di  postazioni
informatiche, presso le sezioni elettorali di cui all`articolo 9,
che consentano  l`espressione del voto in modalita` elettroniche,
prevedendo un  numero ridotto  dei membri  dei seggi  elettorali;
altrimenti  le  operazioni  elettorali  sono  disciplinate  dagli
articoli seguenti.

2. Le  schede per  le elezioni  primarie sono  predisposte  dalla
Regione.

3. Per  ogni soggetto  di cui  all`articolo 2  e` predisposta una
scheda  di   colore  diverso,   secondo  i  modelli  allegati  al
regolamento regionale.

4. La  scheda per  le  elezioni  primarie  del  Presidente  della
Regione e`  distinta dalla  scheda per  le elezioni  primarie dei
candidati circoscrizionali e regionali.

5. Il  presidente ovvero  il vicepresidente della sezione ammette
al voto l`elettore previa esibizione di un documento di identita`
valido e, ove ne sia in possesso, della tessera elettorale di cui
al decreto  del Presidente  della Repubblica 8 settembre 2000, n.
299  (Regolamento  concernente  l`istituzione,  le  modalita`  di
rilascio, l`aggiornamento  ed il rinnovo della tessera elettorale
personale a  carattere permanente, a norma dell`articolo 13 della
legge 30 aprile 1999, n. 120).

6. Il presidente ovvero il vicepresidente della sezione:
a) consegna,  per ciascun  tipo di  elezioni primarie,  una  sola
   scheda relativa al soggetto politico indicato dall`elettore;
b) a    seconda    dei    casi,  deposita  le  schede  restituite
   dall`elettore dopo  l`espressione  del  voto  nell`urna  delle
   schede per le elezioni primarie del Presidente della Regione o
   in quella  delle schede per le elezioni primarie dei candidati
   regionali e circoscrizionali.

7. Lo scrutatore:
a) verifica  l`iscrizione dell`elettore  nelle  liste  elettorali
   assegnate alla  sezione; nel caso in cui il soggetto promotore
   delle  primarie   abbia  trasmesso  la  comunicazione  di  cui
   all`articolo 2,  comma  3  e`  verificata  anche  l`iscrizione
   dell`elettore al relativo albo;
b) registra  l`avvenuto esercizio  del  voto  annotando  il  nome
   dell`elettore, il tipo di elezioni primarie cui ha partecipato
   e il relativo soggetto politico.

ARTICOLO 11
(Espressione del voto)

1.  Il  voto  e`  espresso  tracciando  un  segno  sul  candidato
prescelto.

2.   Per    le   elezioni    primarie   relative   ai   candidati
circoscrizionali, ai  candidati regionali  e  ai  candidati  alla
Presidenza della  Giunta regionale, ciascun elettore vota un solo
candidato.

3.  Le   cause  di   nullita`  del  voto  sono  disciplinate  dal
regolamento  regionale   secondo  il  principio  del  piu`  ampio
riconoscimento della manifestazione della volonta` dell`elettore.

ARTICOLO 12
(Scrutinio)

1. Lo  scrutinio e  le relative modalita` di verbalizzazione sono
disciplinate dal regolamento.

ARTICOLO 13
(Graduatorie dei candidati)

1. La  Regione riceve i dati dai comuni ed elabora le graduatorie
complessive dei  candidati, per ciascun tipo di elezione primaria
e ciascun  soggetto politico,  formandole in  ordine  decrescente
rispetto ai suffragi riportati.

2.  La   Regione  rende   pubbliche   le   graduatorie   mediante
pubblicazione nel Bollettino Ufficiale della Regione.

3. Avverso  le graduatorie,  entro due giorni dalla pubblicazione
nel Bollettino  Ufficiale,  e`  esperibile  ricorso  al  Collegio
regionale di  garanzia elettorale,  di cui  all`articolo  15,  di
seguito denominato  "Collegio di  garanzia", che decide entro due
giorni dalla ricezione del ricorso.

4. Le  graduatorie  definitive  sono  pubblicate  nel  Bollettino
Ufficiale; la  Regione diffonde i risultati attraverso almeno due
organi di  stampa  diffusi  nella  Regione  e  ogni  altro  mezzo
ritenuto opportuno.

CAPO IV
Modalita` diverse di selezione dei candidati

ARTICOLO 14
(Modalita` diverse di selezione dei candidati)

1. I  soggetti che  intendono svolgere  la selezione  dei  propri
candidati alle  elezioni regionali  secondo modalita`  diverse da
quelle previste  dai capi  I, II  e  III  della  presente  legge,
possono presentare  alla Regione,  entro venti giorni dal decreto
di indizione di cui all`articolo 6:

a) un    elenco  degli  elettori  aventi  diritto  al  voto,  che
   rispondano ai  requisiti previsti  dall`articolo  5  della  LR
   25/2004;
b) liste di candidati circoscrizionali o regionali o di candidati
   alla  carica  di  Presidente  della  Giunta  regionale,  anche
   congiuntamente. Le  liste  dei  candidati  circoscrizionali  e
   regionali  sono  formate  nel  rispetto  dei  criteri  di  cui
   all`articolo 5, commi 3 e 5;
c) un  regolamento  in  cui  sono  indicate  le  procedure  e  le
   modalita` di voto che intendono seguire e che comunque preveda
   l`esercizio  del   voto,  per  gli  aventi  diritto,  in  modo
   personale, libero, uguale e segreto.

2. Il  Collegio  di  garanzia  esamina  la  documentazione  e  il
regolamento presentati e ne verifica la rispondenza ai criteri di
cui al comma 1.

3. Nel  caso in cui tale verifica dia esito negativo, il Collegio
di  garanzia   comunica,  entro   quarantotto  ore,  ai  soggetti
proponenti le modifiche ritenute opportune; i soggetti proponenti
possono,  entro   le  successive   ventiquattro  ore,  presentare
eventuali modifiche  al  regolamento  proposto.  Il  Collegio  di
garanzia,  entro   le   successive   ventiquattro   ore,   decide
definitivamente e  ne da`  comunicazione ai soggetti proponenti e
alla Regione.

4. La  Regione, avuta  notizia  delle  decisioni  favorevoli  del
Collegio di  garanzia, concorda con i soggetti proponenti la data
e le  modalita` di  svolgimento  delle  operazioni  elettorali  e
provvede  alla   costituzione  di   un`unica  sezione  elettorale
speciale, su  base regionale,  o di  almeno sei,  e non  piu`  di
dieci, sezioni  elettorali speciali  su base  provinciale, a  cui
sono assegnati gli elettori di cui al comma 1, lettera a).

CAPO V
Collegio regionale di garanzia elettorale

ARTICOLO 15
(Collegio regionale di garanzia elettorale)

1. Entro  quindici giorni dal decreto di indizione delle elezioni
primarie, il  Consiglio regionale  elegge, con una maggioranza di
due  terzi   dei  votanti,  il  Collegio  regionale  di  garanzia
elettorale composto  da tre  membri di riconosciuta indipendenza,
dotati di  esperienze e competenze nel campo del diritto pubblico
o delle scienze politiche.

2. Il  Collegio di  garanzia elegge  nel suo seno un presidente e
cessa dalle  sue funzioni  con la  conclusione  delle  operazioni
previste al comma 3.

3. Il Collegio di garanzia:
a) esamina  i ricorsi presentati avverso le graduatorie regionali
   e rende note le graduatorie definitive;
b) restituisce  la cauzione  depositata ai sensi dell`articolo 7,
   comma 1,  lettera h),  entro dieci  giorni dalla presentazione
   delle candidature  alle elezioni  regionali, ai  soggetti  che
   nella presentazione di dette candidature abbiano:

   1) recepito integralmente le graduatorie definitive;
   2) modificato  le graduatorie  ai fini  esclusivi del rispetto
      delle quote  di genere  previste dalla  LR 25/2004,  e  non
      peggiorando comunque  la posizione  in graduatoria di alcun
      esponente del genere sotto-rappresentato;
   3) modificato   le   graduatorie  a  seguito  delle  eventuali
      esclusioni di  candidati conseguenti  al verificarsi  delle
      cause e  delle condizioni  di cui  all`articolo 7, comma 1,
      lettera f).
   
4. Il  Collegio di  garanzia da`  la piu`  ampia pubblicita` alle
proprie decisioni.

5. Ai membri del Collegio di garanzia e` attribuito un`indennita`
stabilita dall`Ufficio di presidenza del Consiglio regionale.

CAPO VI
Disposizioni attuative

ARTICOLO 16
(Regolamento)

1. Con regolamento sono stabilite:
a) le modalita` di formazione, gestione e trasmissione degli albi
   degli elettori;
b) le modalita` di presentazione delle liste dei candidati di cui
   all`articolo 5,  e delle  comunicazioni, delle dichiarazioni e
   della documentazione di cui agli articoli 2 e 7;
c) le  modalita` di  nomina dei membri delle sezioni elettorali e
   dei rappresentanti  di lista e delle relative comunicazioni ai
   sensi dell`articolo 9;
d) i  modelli delle schede elettorali, ai sensi dell`articolo 10,
   commi 2 e 3;
e) le modalita` di svolgimento delle procedure elettorali incluso
   lo scrutinio  nonche` le modalita` di verbalizzazione di tutte
   le operazioni;
f) le  modalita` con  le  quali  e`  resa  l`informativa  di  cui
   all`articolo 13 del decreto legislativo 30 giugno 2003, n. 196
   (Codice in  materia di  protezione dei  dati personali)  per i
   trattamenti di  dati di  competenza della  Regione, nonche`  i
   tipi di  dati e  di operazioni  eseguibili nell`ambito di tali
   trattamenti;
g) le fattispecie di nullita` del voto;
h) il  dettaglio delle  operazioni di competenza della Regione di
   cui all`articolo 7 e le relative modalita` di verbalizzazione;
i) le  modalita` di  notifica dei  ricorsi di cui all`articolo 13
   nonche` le  modalita` con  le quali  sono  rese  pubbliche  le
   decisioni del Collegio di garanzia;
l) le  modalita` di versamento della cauzione di cui all`articolo
   7;
m) le  modalita` tecniche  per l`espressione  del voto  con mezzi
   elettronici di cui all`articolo 10, comma 1.

ARTICOLO 17
(Rimborsi ai comuni)

1. Gli  oneri sostenuti dai comuni sono rimborsati dalla Regione,
a seguito  di rendiconto da presentare entro novanta giorni dallo
svolgimento delle elezioni primarie.

ARTICOLO 18
(Trattamento dei dati)

1. I  trattamenti dei  dati previsti  dalla presente  legge  sono
svolti per  finalita` di  rilevante interesse  pubblico ai  sensi
dell`articolo 65  del decreto  legislativo 30 giugno 2003, n. 196
(Codice in  materia di  protezione dei  dati  personali)  e  sono
svolti  nel  rispetto  dei  principi  e  dei  livelli  di  tutela
stabiliti dal predetto decreto legislativo.

ARTICOLO 19
(Norma transitoria)

1. In sede di prima applicazione della presente legge:
a) le  firme di cui all`articolo 2, commi 1 e 2 sono ridotte alla
   meta`;
b) il  Presidente  della  Giunta  regionale  indice  le  elezioni
   primarie non  oltre cento giorni antecedenti il compimento del
   quinquennio dalle elezioni del Consiglio regionale in carica;
c) le  elezioni primarie  si svolgono non oltre l`ottava domenica
   antecedente il  compimento del  quinquennio dalle elezioni del
   Consiglio regionale in carica;
d) i  soggetti che  intendono partecipare  alle elezioni primarie
   presentano la  dichiarazione di  cui all`articolo  7, comma  1
   entro  trenta   giorni  dalla  pubblicazione  del  decreto  di
   indizione delle elezioni primarie.

ARTICOLO 20
(Disposizione finanziaria)

1. Agli  oneri di  cui alla  presente legge,  quantificati per il
2005 in  euro 400.000,00  si fa  fronte con  le risorse stabilite
nell`ambito della Unita` Previsionale di Base (UPB) 840 "elezioni
regionali".

ARTICOLO 21
(Entrata in vigore)

1. La  presente legge  entra in  vigore il giorno successivo alla
pubblicazione sul Bollettino Ufficiale della Regione Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 17 dicembre 2004

PASSALEVA
(designato con DPGR n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del 15.12.2004.




ATTIVITA` ISTITUZIONALI

