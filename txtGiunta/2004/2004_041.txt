Regolamento  regionale   per  l`esercizio   delle   funzioni   di
competenza  regionale   in  materia   di  viabilita`,   ai  sensi
dell`articolo 22, comma 4, della legge regionale 1 dicembre 1998,
n. 88.



IL CONSIGLIO REGIONALE ha approvato
IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Vista la  legge regionale  1 dicembre  1998, n.  88 (Attribuzione
agli  enti   locali  e   disciplina   generale   delle   funzioni
amministrative  e   dei  compiti  in  materia  di  urbanistica  e
pianificazione   territoriale,    protezione   della   natura   e
dell`ambiente, tutela dell`ambiente dagli inquinamenti e gestione
dei rifiuti,  risorse idriche  e  difesa  del  suolo,  energia  e
risorse geotermiche,  opere  pubbliche,  viabilita`  e  trasporti
conferite alla  Regione dal decreto legislativo 31 marzo 1998, n.
112);

Richiamato l`articolo  22  della  suddetta  legge  che  rinvia  a
regolamento la  determinazione delle modalita` di esercizio delle
funzioni tecniche,  amministrative e  di controllo  di competenza
della Regione in materia di viabilita`;

Vista la deliberazione del Consiglio regionale del 20 luglio 2004
con la  quale e`  stato approvato il regolamento di attuazione ai
sensi dell`articolo  22, comma  4, della  LR 88/1998, concernente
"Regolamento  regionale   per  l`esercizio   delle  funzioni   di
competenza  regionale   in  materia   di  viabilita`,   ai  sensi
dell`articolo 22,  comma 4  della legge regionale 1 dicembre 1998
n. 88";

EMANA
il seguente Regolamento:

CAPO I
Disposizioni generali

ARTICOLO 1
(Ambito di applicazione)

1. Il  presente regolamento  disciplina le modalita` di esercizio
delle funzioni  tecniche, amministrative e di controllo riservate
alla Regione,  ed elencate  dall`articolo 22, comma 1 della legge
regionale 1  dicembre 1998, n. 88, (Attribuzione agli enti locali
e disciplina generale delle funzioni amministrative e dei compiti
in  materia   di  urbanistica   e  pianificazione   territoriale,
protezione della  natura e  dell`ambiente,  tutela  dell`ambiente
dagli inquinamenti  e gestione  dei rifiuti,  risorse  idriche  e
difesa del suolo, energia e risorse geotermiche, opere pubbliche,
viabilita`  e  trasporti,  conferite  alla  Regione  dal  decreto
legislativo 31  marzo 1998,  n. 112)  modificato dall`articolo 22
della legge regionale 16 gennaio 2001, n. 1.

2. Il presente regolamento si applica a tutti gli interventi, sia
pubblici che privati, previsti sulle strade regionali, esistenti,
di  nuova  classificazione,  nonche`  di  nuova  costruzione,  ad
eccezione di quanto previsto al comma 3.

3. Il  presente regolamento  non si  applica agli  interventi  di
manutenzione  ordinaria   e  straordinaria   che  non  comportano
variazioni alla  geometria planoaltimetrica  della carreggiata  o
delle intersezioni.

CAPO II
Interventi non previsti nei piani di investimento regionale

ARTICOLO 2
(Autorizzazione degli interventi)

1. Ai  fini della verifica dei progetti non previsti nei piani di
investimento regionale,  i  soggetti  interessati  trasmettono  i
progetti alle  province territorialmente  interessate, le  quali,
esaminato  il   progetto,  inoltrano   una  copia   del  progetto
all`ufficio regionale  competente con  allegato il proprio parere
di competenza.

2. Entro  trenta giorni  dal ricevimento  la Regione  esamina  il
progetto  e  trasmette  il  proprio  parere  alla  provincia  che
autorizza l`intervento.

CAPO III
Programmazione ed attuazione dei piani di investimento

ARTICOLO 3
(Programmazione degli interventi)

1. Ai  fini dell`aggiornamento del programma triennale regionale,
le  province   predispongono  apposite   proposte  relative  agli
interventi di  costruzione e  di adeguamento  dell`infrastruttura
stradale, e le trasmettono alla Regione.

2. Le proposte di cui al comma 1 contengono i seguenti elaborati:

a) relazione tecnica motivante la proposta;
b) individuazione  dell`ipotesi di  tracciato  su  carta  tecnica
   regionale (CTR) 1:10000;
c) individuazione   dei    principali    vincoli    di  carattere
   paesaggistico  ambientale   interferenti  o   limitrofi   alla
   proposta di intervento;
d) stima del costo dell`opera suddiviso fra costi di intervento e
   costi per spese tecniche.

3. La  Giunta regionale  predispone  il  programma  triennale  di
intervento,  approvato   dal   Consiglio   regionale   ai   sensi
dell`articolo 24,  comma 1,  LR 88/1998,  sentiti  la  Conferenza
Regione - Province - ANCI ed il tavolo congiunto Giunta regionale
- province  interessate per  la definizione  della programmazione
degli   interventi    relativamente   alla   strada   di   grande
comunicazione Firenze-Pisa-Livorno, di cui alla deliberazione del
Consiglio regionale  19 dicembre  2000, n. 274 (legge regionale 1
dicembre 1998,  n. 88, articolo 22, comma 2. Individuazione della
rete  stradale   regionale  e  provinciale  e  delle  risorse  da
assegnare alle  province in  attuazione del  decreto  legislativo
112/1998), sulla base delle proposte pervenute ai sensi del comma
1, degli  studi di fattibilita` eventualmente svolti, nonche` dei
risultati e delle conoscenze eventualmente acquisite mediante gli
studi e le indagini effettuati.

4. La  previsione di  un`opera od  intervento di costruzione o di
adeguamento dell`infrastruttura  stradale nel programma regionale
triennale approvato  costituisce presupposto  indispensabile  per
l`avvio delle  successive fasi  di progettazione finanziate con i
fondi di cui all`articolo 13 comma 1.

ARTICOLO 4
(Livelli di progettazione.)

1. In  relazione alle diverse successive definizioni tecniche, la
progettazione relativa  agli interventi  inseriti  nel  programma
interventi di  cui all`articolo  3 si  articola obbligatoriamente
in: preliminare,  definitiva ed  esecutiva,  in  conformita`  con
quanto previsto dalla legislazione vigente.

ARTICOLO 5
(Collaborazione della Regione alla redazione dei progetti)

1. La  Regione assicura  alle province,  relativamente a tutte le
fasi della  progettazione, l`accesso  e la  disponibilita`  degli
archivi regionali,  nonche` la  collaborazione  delle  competenti
strutture regionali; in particolare, la Regione contribuisce alla
stesura del documento preliminare alla progettazione.

2.  Le  province,  sentito  il  dirigente  regionale  competente,
approvano il  documento preliminare  alla progettazione  e  danno
avvio alla progettazione.

ARTICOLO 6
(Documento preliminare alla progettazione)

1. Il  documento preliminare  alla progettazione, fatti salvi gli
elaborati previsti dalla legislazione vigente  contiene:

a) elenco dei documenti e relativa copia su supporto informatico;
b) planimetria  dell`intervento su  base carta  tecnica regionale
   1:10000 con indicati i corridoi infrastrutturali ipotizzati;
c) estratto del piano territoriale di coordinamento (PTC);
d) conformita`  dell`intervento con  i vigenti  piani e programmi
   territoriali ed ambientali, nonche` con le norme urbanistiche,
   ambientali e paesaggistiche;
e) conformita`  urbanistica dell`intervento  anche in riferimento
   alla pericolosita` geologica dell`intervento proposto ai sensi
   della deliberazione  del Consiglio regionale 12 febbraio 1985,
   n. 94(Direttiva  indagini geologico-tecniche  di supporto alla
   pianificazione urbanistica);
f) carta dei vincoli territoriali e paesistico-ambientali;
g) carta delle previsioni urbanistiche;
h) documentazione fotografica aerea dell`area interessata;
i) indicazioni riguardanti lo stato dei luoghi ante operam, degli
   eventuali impatti  sulle  componenti  ambientali,  antropiche,
   paesistiche e del patrimonio storico - culturale.

2. A  seguito  dell`approvazione  del  documento  preliminare  le
province, anche  ai fini  del  monitoraggio  dell`attuazione  del
piano,  trasmettono  alla  regione  l`atto  di  approvazione  del
progetto.

ARTICOLO 7
(Progettazione preliminare)

1. Il  progetto preliminare,  fatti salvi  gli elaborati previsti
dalla  legislazione   vigente,  dal  documento  preliminare  alla
progettazione, contiene:

a) elenco dei documenti e relativa copia su supporto informatico;
b) relazione  tecnica evidenziante: il rispetto delle norme sulla
   costruzione delle  strade,  le  possibilita`  di  ricorrere  a
   tecniche di  ingegneria naturalistica,  indicazioni in  merito
   all`utilizzo  di   materiali  inerti,  indicazioni  in  merito
   all`ottemperanza  alla  legislazione  vigente  in  materia  di
   valutazione di impatto ambientale (VIA), indicazioni in merito
   alle competenze  degli uffici  regionali  per  la  tutela  del
   territorio  in   materia  di  opere  idrauliche,  analisi  del
   rapporto tra  i benefici  conseguenti l`opera  e  i  costi  di
   costruzione, manutenzione e gestione;
c) corografia;
d) documentazione fotografica dell`area di intervento con annessa
   planimetria riportante i punti di presa fotografici;
e) planimetria generale dell`intervento riportante almeno i raggi
   delle curve e le lunghezze dei rettifili;
f) indicazioni  di massima circa gli svincoli, le intersezioni ed
   i manufatti speciali richiesti dal progetto stradale;
g) sezioni trasversali tipo con indicate la tipologia delle opere
   d`arte principali;
h) profilo    longitudinale    con  indicate  la  pendenza  delle
   livellette i  raggi di  curvatura dei  raccordi verticali e le
   principali opere d`arte;
i) diagramma di velocita` e relativa verifica;
j) analisi    idrologiche    ed    idrauliche    preliminari  per
   l`inquadramento generale delle condizioni di rischio idraulico
   dell`area di intervento;
k) relazione   geologica    in  ottemperanza  alla  pericolosita`
   geologica di cui alla del. CR 94/1985;
l) studio    di    prefattibilita`    ambientale  dell`intervento
   evidenziante l`individuazione degli impatti nelle diverse fasi
   del  progetto   sulle  componenti   ambientali  del   contesto
   territoriale,  la   definizione   delle   conseguenti   misure
   progettuali di mitigazione e/o compensazione ambientale con la
   stima dei  relativi costi da inserire nei piani finanziari dei
   lavori;
m) planimetria  di progetto sovrapposta ad attuale uso del suolo,
   planimetria con l`indicazione delle opere di mitigazione degli
   impatti;
n) studio   della  viabilita`  di  accesso  al  cantiere  con  le
   indicazioni atte  ad  evitare  interferenze  con  il  traffico
   locale ed  assicurare condizioni  di sicurezza alla viabilita`
   interessata dal trasporto materiali.

2. Nel  caso siano presentate piu` soluzioni progettuali relative
alla scelta  di tracciato,  queste sono  documentate in tutti gli
elaborati elencati  dal presente articolo, evidenziando qualita`,
quantita` ed obiettivi delle soluzioni.

3.  A  seguito  dell`approvazione  del  progetto  preliminare  le
province, anche  ai fini  del  monitoraggio  dell`attuazione  del
piano,  trasmettono  alla  Regione  l`atto  di  approvazione  del
progetto.

ARTICOLO 8
(Progettazione definitiva)

1. Il  progetto definitivo,  fatti salvi  gli elaborati  previsti
dalla legislazione vigente e dal progetto preliminare, contiene:

a) elenco dei documenti e relativa copia su supporto informatico;
b) planimetria    generale    dell`intervento  riportante  almeno
   l`ingombro delle  scarpate, le  piazzole di sosta, i tratti in
   cui e` consentito il sorpasso;
c) planimetria  e profilo  altimetrico  degli  svincoli  e  delle
   intersezioni principali;
d) profilo altimetrico con indicate la pendenza delle livellette,
   i raggi  di curvatura  dei raccordi  verticali e le principali
   opere d`arte;
e) sezioni trasversali;
f) diagrammi  di visuale  libera  sia  del  tracciato  che  delle
   intersezioni per ogni flusso di traffico;
g) planimetria  della viabilita`  provvisoria  e  di  accesso  ai
   cantieri;
h) disegni delle opere d`arte maggiori;
i) disegni  dei tipi  di opere  d`arte minori  e delle  opere  di
   protezione del corpo stradale;
j) interferenze con altre opere e servizi (pubblici e privati);
k) analisi  economica riportante  i costi  di realizzazione  e di
   manutenzione;
l) documentazione fotografica dell`area di intervento con annessa
   planimetria riportante i punti di presa fotografici.
m) relazione   idrologica    e  idraulica  riportante  lo  studio
   dell`interazione tra  l`intervento previsto ed eventuali corsi
   d`acqua superficiali, con l`indicazione dei procedimenti usati
   nell`elaborazione per la stima delle grandezze d`interesse;
n) relazione geologica e geotecnica;
o) planimetria e profili geologici;
p) indagini  geologico-tecniche in  ottemperanza alla  classe  di
   fattibilita` di  cui alla  del. CR  94/1985 ed in linea con le
   prescrizioni ivi dettate.
q) studio   di  fattibilita`  ambientale  inerente  l`inserimento
   dell`intervento sul territorio che dovra` contenere:
   1) le  opere di  sistemazione ambientale  e a verde necessarie
      per la mitigazione degli impatti sul territorio,
   2)  indicazioni   in  merito   all`utilizzo  di   tecniche  di
      ingegneria naturalistica,
   3) le caratteristiche dei materiali prescelti,
   4) la   quantificazione    dei    materiali    necessari  alla
      realizzazione dell`opera,
   5) l`individuazione    degli    itinerari  utilizzati  per  il
      trasporto,
   6) il cronoprogramma della movimentazione,
   7) la  descrizione degli  interventi previsti  per la messa in
      sicurezza  della   viabilita`  interessata   dal  trasporto
      materiali,
   8) le    opere  finalizzate  alla  mitigazione  degli  impatti
      conseguenti la realizzazione e l`esercizio dell`opera,
   9) le  eventuali opere  di valorizzazione  architettonica  dei
      manufatti;
   
2.  A   seguito  dell`approvazione  del  progetto  definitivo  le
province, anche  ai fini  del  monitoraggio  dell`attuazione  del
piano,  trasmettono  alla  Regione  l`atto  di  approvazione  del
progetto.

ARTICOLO 9
(Progettazione esecutiva)

1. Le province redigono ed approvano il progetto esecutivo, salvo
quanto previsto al comma 2.

2. Nel  caso in cui il progetto definitivo e` stato approvato con
prescrizioni da  parte della  Regione o  il progetto esecutivo ha
subito modifiche rispetto al definitivo approvato, le province lo
trasmettono alla Regione per il parere di cui all`articolo 10.

3.  A   seguito  dell`approvazione   del  progetto  esecutivo  le
province, anche  ai fini  del  monitoraggio  dell`attuazione  del
piano,  trasmettono  alla  Regione  l`atto  di  approvazione  del
progetto.

ARTICOLO 10
(Verifica regionale della progettazione)

1. La  struttura regionale  competente in  materia di  viabilita`
regionale, ai  fini dell`espressione  del parere di competenza, e
nell`esercizio della funzione prevista dall`articolo 22, comma 1,
lettera c), della LR 88/1998, verifica sul progetto preliminare e
definitivo:

a) l`adeguatezza  delle soluzioni  tecnico-funzionali rispetto ai
   criteri tecnici adottati dalla pianificazione e programmazione
   regionale, relativamente alla rete delle infrastrutture;
b) la  coerenza e  la conformita`  del progetto  con il documento
   preliminare  alla  progettazione  nel  caso  di  progettazione
   preliminare e  nel caso  di progettazione  definitiva  con  il
   parere di competenza rilasciato sul preliminare.

2.  In  caso  di  parere  negativo,  qualora  non  sia  possibile
modificare il  progetto  accogliendo  le  specifiche  indicazioni
espresse ai  fini di un assenso, si procede alla riprogrammazione
dei finanziamenti  ed al  ritiro dei  fondi erogati  e non ancora
impiegati.

ARTICOLO 11
(Modalita` di trasmissione dei progetti alla Regione)

1. Le  province,  al  fine  di  consentire  la  verifica  di  cui
all`articolo 10,  ultimata  la  definizione  di  ciascun  livello
progettuale, trasmettono tempestivamente alla struttura regionale
competente  in   materia  di  viabilita`  regionale  la  relativa
documentazione,  sia   in  formato   cartaceo  che   su  supporto
informatico.

2. Qualora  gli interventi interessino aree individuate dai piani
per l`assetto idrogeologico dei bacini regionali o dalle relative
salvaguardie di cui alla legge regionale 11 febbraio 1998, n. 91,
(Norme per la difesa del suolo), le province trasmettono in tempo
utile  alle   segreterie  dei   bacini  regionali   la   relativa
documentazione per  l`esame da  parte  del  Comitato  tecnico  di
bacino e  l`espressione del  parere  di  competenza  e  ne  danno
comunicazione alla  struttura regionale  competente in materia di
viabilita` regionale.

3.  Qualora   gli   interventi   interessino   opere   idrauliche
classificate ai  sensi dell`articolo  12, LR  91/98, le  province
trasmettono in  tempo utile  agli uffici  regionali per la tutela
del territorio  la relativa  documentazione per l`espressione del
parere di  competenza e  ne danno  comunicazione  alla  struttura
regionale competente in materia di viabilita` regionale.

4. Qualora  gli interventi  non  siano  conformi  agli  strumenti
urbanistici    comunali     vigenti,    le     province,    prima
dell`approvazione  dei  progetti  preliminari,  trasmettono  agli
uffici regionali  per la  tutela del  territorio territorialmente
competenti, la necessaria documentazione per la definizione delle
condizioni  generali   di   ammissibilita`   sotto   il   profilo
idrogeologico delle eventuali varianti agli strumenti urbanistici
comunali  vigenti   e  ne   danno  comunicazione  alla  struttura
regionale competente in materia di viabilita` regionale.

5.  Qualora   sia  convocata,   per  l`acquisizione  dei  pareri,
conferenza di  servizi ai sensi della legge regionale 3 settembre
1996,  n.   76  (Disciplina  degli  accordi  di  programma  delle
conferenze di  servizi), le  province nella  nota di convocazione
indicano la  specifica normativa con riferimento alla quale viene
richiesto il parere alla Regione.

ARTICOLO 12
(Aggiudicazione dei lavori)

1.  Le   province,  a   seguito  dell`approvazione  del  progetto
esecutivo, ai  fini dell`espletamento  delle procedure  di  gara,
trasmettono alla Regione il quadro economico dell`intervento e la
previsione annuale  relativa alla  liquidazione degli  importi di
cui  all`articolo   13,  comma   4,  per  gli  opportuni  impegni
finanziari.

2. A  seguito dell`aggiudicazione del progetto le province, anche
ai fini  del monitoraggio  dell`attuazione del piano, trasmettono
alla Regione  l`atto di  aggiudicazione  con  allegato  il  nuovo
quadro economico dell`intervento.

3. Le  economie derivanti  dai ribassi d`asta sono trattenute dai
soggetti finanziatori  dell`intervento in  proporzione alla quota
percentuale di finanziamento.

ARTICOLO 13
(Erogazione delle risorse finanziarie)

1. La  Regione, con  decreto dirigenziale,  eroga i finanziamenti
previsti per  le spese  tecniche nel  piano  pluriennale  di  cui
all`articolo 3,  sulla base della ripartizione di spesa stabilita
con apposita deliberazione della Giunta regionale.

2. Le  erogazioni finanziarie  di cui al comma 1 sono effettuate,
su richiesta  delle province interessate, con la seguente cadenza
temporale:

a) all`avvio  della progettazione di cui all`articolo 5, comma 2,
   per  le   spese   tecniche   relative   all`esecuzione   della
   progettazione preliminare, definitiva ed esecutiva;
b) all`aggiudicazione  dei lavori  per le restanti spese tecniche
   relative  all`esecuzione  dell`intervento  (direzione  lavori,
   contabilita`, sicurezza, collaudo, ed altro).

3. La  Regione, con  decreto dirigenziale,  eroga i finanziamenti
relativi agli  oneri di  esproprio  per  gli  interventi  di  cui
all`articolo 3, comma 3, a seguito dell`approvazione del progetto
definitivo e  prima  dell`inizio  delle  relative  procedure,  su
richiesta della provincia interessata.

4. L`erogazione  dei finanziamenti  relativi  all`esecuzione  dei
lavori inseriti nel piano pluriennale di cui all`articolo 2 viene
effettuata   trimestralmente    a   partire   dall`aggiudicazione
dell`opera  previa   richiesta  da   parte  della  provincia  del
fabbisogno di  cassa per  il  trimestre  successivo  giustificato
sulla base  di apposito cronoprogramma di avanzamento percentuale
dell`importo lavori relativo all`intero intervento.

5. Alle successive erogazioni si provvede previa presentazione di
apposita dichiarazione  nella quale,  sulla  base  degli  importi
contabilizzati  e   delle  liquidazioni  effettuate,  si  attesti
l`avvenuto utilizzo,  salvo giustificato  motivo, di almeno il 75
per cento  di quanto  precedentemente erogato  e  si  indichi  il
fabbisogno di  cassa sulle obbligazioni in scadenza nel trimestre
successivo.

6. La  Regione potra` procedere, su richiesta della provincia, ad
effettuare erogazioni  finanziarie straordinarie in tempi diversi
da quelli  sopra indicati  in relazione  a  documentate  esigenze
straordinarie non prevedibili.

7. A  conclusione dei  lavori, dopo  l`effettuazione del collaudo
tecnico amministrativo,  la provincia  provvede alla restituzione
delle  eventuali  risorse  gia`  erogate  e  non  utilizzate  con
allegata la  rendicontazione dei  costi di intervento e per spese
tecniche.

8. In caso di parere negativo di cui all`articolo 10, comma 3, la
provincia trasferisce  le risorse  a saldo  e  attesta  le  spese
sostenute.

ARTICOLO 14
(Varianti ai progetti appaltati)

1. Qualora  durante i  lavori sia necessario ricorrere a varianti
di importo  superiore al 5 per cento dell`importo lavori previsto
nel quadro  economico  alla  voce  imprevisti,  o  che  prevedono
modifiche  al   progetto  approvato   rientranti  nell`ambito  di
applicazione del  presente regolamento  di cui all`articolo 1, le
province richiedono alla Regione l`autorizzazione alla variante.

2. A  seguito dell`approvazione della variante le province, anche
ai fini  del monitoraggio  dell`attuazione del piano, trasmettono
alla Regione l`atto di approvazione.

ARTICOLO 15
(Varianti al quadro economico approvato)

1. Qualora  durante i  lavori sia  necessario variare  il  quadro
economico dell`intervento le province:

a) nel  caso in  cui non  vi sia  aumento di  spesa  complessivo,
   approvano direttamente la rimodulazione;
b) nel  caso in  cui la  rimodulazione preveda  anche un  aumento
   complessivo  di   spesa,  richiedono   l`autorizzazione   alla
   Regione.

2. A  seguito dell`approvazione della variante le province, anche
ai fini  del monitoraggio  dell`attuazione del piano, trasmettono
alla Regione l`atto di approvazione.

CAPO IV
Criteri per  la fissazione  dei canoni  dovuti dai destinatari di
provvedimenti autorizzatori

ARTICOLO 16
(Criteri per la determinazione dei canoni)

1. Fatte  salve  le  norme  specificamente  dettate  dal  decreto
legislativo 30  aprile 1992,  n. 285 (Nuovo Codice della Strada),
le province  provvedono  alla  determinazione  della  misura  del
canone  da   corrispondersi   dal   soggetto   destinatario   dei
provvedimenti di autorizzazione e concessione, sulla base:

a) della  rilevanza, sotto  il profilo  economico e  sociale, del
   territorio interessato dal provvedimento;
b) dell`entita`  della  superficie  di  cui  si  chiede  l`uso  o
   l`occupazione;
c) della durata del provvedimento;
d) del sacrificio derivante alla viabilita`.

2. E` commisurato all`entita` della superficie il canone dovuto a
fronte del rilascio dei provvedimenti di seguito elencati:

a) autorizzazione    all`apertura    di    passo  carrabile,  con
   riferimento alla  quale la  superficie occupata e` determinata
   dalla larghezza del varco;
b) autorizzazione all`apertura di accessi a raso;
c) concessione   per    l`occupazione  di  spazio  del  suolo,  e
   sottostante o sovrastante il suolo;
d) concessione per l`occupazione di attraversamenti aerei.

3.  Le   province,  nella   determinazione  del  canone,  possono
applicare specifici  coefficienti correttivi  rispetto ai criteri
di cui ai commi 1 e 2 per provvedimenti relativi:

a) ad  aree destinate  a mercati,  fiere, spettacoli e attrazioni
   culturali;
b) a condutture per impianti relativi a servizi pubblici;
c) ad impianti di distribuzione carburante;
d) ad impianti pubblicitari;
e) ad accesso avente una particolare destinazione.

CAPO V
Concessione di  costruzione ed  esercizio di  autostrade e strade
regionali

ARTICOLO 17
(Disposizioni per il rilascio delle concessioni di costruzione ed
esercizio di autostrade e strade regionali)

1. La  Regione provvede,  ai sensi  dell`articolo  22,  comma  1,
lettera f)  della LR  88/1998, al  rilascio della  concessione di
costruzione  ed  esercizio  di  autostrade  e  strade  regionali,
inserite  nel   programma  di   cui  all`articolo   2,  ed   alla
determinazione delle tariffe relative.

2. La  Giunta regionale con deliberazione, ai sensi dell`articolo
3, comma  2, della legge regionale 17 marzo 2000, n. 26 (Riordino
della legislazione  regionale  in  materia  di  organizzazione  e
personale), definisce i criteri dell`affidamento, in applicazione
di quanto  disposto in materia dagli articoli 37 bis, e seguenti,
della legge  11 febbraio 1994, n. 109 (Legge quadro in materia di
lavori pubblici).

3. Per lo svolgimento dei compiti previsti dal presente articolo,
la struttura  regionale competente all`adozione del provvedimento
di concessione,  fermo  restando  il  procedimento  di  cui  agli
articoli 37  e seguenti  della l.  109/1994,  si  avvale  di  una
apposita   commissione    interdisciplinare,    costituita    dai
responsabili   delle    strutture   regionali   interessate   dal
procedimento stesso.

CAPO VI
Classificazione   amministrativa   delle   strade   regionali   e
provinciali

ARTICOLO 18
(Norme generali)

1. La  Regione provvede,  ai sensi  dell`articolo  22,  comma  1,
lettera h)  della LR  88/1998, all`esercizio  della  funzione  di
classificazione, declassificazione,  e dismissione  delle  strade
regionali e  provinciali, nel  rispetto delle  disposizioni a tal
fine dettate, oltre che dalla LR 88/1998, dal DLgs 285/1992 e dal
decreto del  Presidente della Repubblica 16 dicembre 1992, n. 495
(Regolamento di esecuzione e di attuazione del nuovo Codice della
Strada).

2. Il  decreto dirigenziale di classificazione, declassificazione
o dismissione  delle strade  regionali e provinciali, e` adottato
sentita la  provincia  interessata  che  trasmette  alla  Regione
apposita domanda corredata dai seguenti documenti:

a) il  provvedimento dell`ente locale che propone alla Regione di
   procedere all`emissione del decreto regionale;
b) la documentazione tecnica relativa alla strada;
c) la    rappresentazione  cartografica  della  strada  in  scala
   opportuna;
d) una relazione tecnica contenente le motivazioni.

3.  La   Regione   provvede   all`emanazione   del   decreto   di
classificazione, declassificazione  e dismissione  ai  sensi  del
presente articolo,  entro  tre  mesi  dall`acquisizione  completa
della documentazione di cui al comma 2.

ARTICOLO 19
(Documentazione tecnica)

1.  Nel   caso  di   classificazione  e   declassificazione,   la
documentazione tecnica  di cui  alla lettera  b) dell`articolo 18
contiene:

a) il parere del soggetto gestore della strada;
b) la  relazione sullo stato di manutenzione della infrastruttura
   stradale e delle eventuali opere d`arte;
c) una o piu` planimetrie riportanti indicazioni circa:

1) le previsioni urbanistiche nelle aree limitrofe alla strada;
2) l`indicazione  della segnaletica  orizzontale  e  verticale  e
   l`ubicazione delle opere d`arte;
3) le  indicazioni delle  concessioni  pubblicitarie  e  relativo
   elenco;
4) l`indicazione  di eventuali  fabbricati  di  pertinenza  della
   strada con il relativo elenco;
5) l`indicazione              dei sottoservizi  presenti  con  il
   relativo elenco;
6) l`indicazione degli accessi presenti con il relativo elenco;

2. La  documentazione di  cui al comma 1 e` obbligatoria nel caso
in cui si classifichi una strada regionale o si declassifichi una
strada da provinciale o comunale a regionale.

3. Nel  caso di  richiesta di dismissione di strade provinciali e
regionali, o di tratti di esse, l`ente gestore da atto nel parere
di cui  al comma  1, che  la strada  o il  tratto  oggetto  della
richiesta, non riveste piu` alcuna funzione stradale di interesse
pubblico e  che la  dismissione non  compromette la funzionalita`
della rete stradale pubblica locale.

ARTICOLO 20
(Declassificazione da  strada provinciale  o regionale  a  strada
comunale)

1. Alla  declassificazione da  strada provinciale  o regionale  a
strada comunale  provvede la  Regione con  decreto  dirigenziale,
sentiti gli  enti territoriali interessati preso atto dell`intesa
fra gli stessi. Il dirigente regionale trasmette il provvedimento
di declassificazione  alla provincia  interessata,  che  provvede
alla classificazione  ai sensi dell`articolo 23, comma 1, lettera
b) della LR 88/1998.

ARTICOLO 21
(Declassificazione da  strada comunale  a  strada  provinciale  o
regionale)

1. Alla  declassificazione di  una strada  comunale  provvede  la
provincia,  d`intesa  con  i  comuni  interessati.  La  provincia
trasmette il  provvedimento di  declassificazione alla Regione ai
fini della  classificazione  della  strada  quale  provinciale  o
regionale, secondo la procedura di cui all`articolo 18 comma 1.

ARTICOLO 22
(Disposizioni procedurali  nel caso  di  dissenso  fra  gli  enti
locali)

1. Qualora,  ai sensi dell`articolo 23, comma 1, lettera b) della
LR 88/1998,  entro sei  mesi dall`inizio del procedimento o dalla
esplicita opposizione  dell`ente che  riceve la richiesta, non si
raggiunga l`intesa  fra provincia e comune, alla classificazione,
declassificazione e dismissione delle strade comunali provvede la
Regione. I  sei mesi  decorrono dalla  data d`invio della domanda
finalizzata ai  procedimenti di  cui all`articolo  23,  comma  1,
lettera b), della LR 88/1998

2. L`ente  interessato, al  fine di  consentire l`emanazione  del
provvedimento  regionale   conclusivo,  trasmette   alla  Regione
specifica istanza contenente:

a) provvedimento   che    esprima    il    proprio  consenso  sul
   procedimento, lo  approvi per  quanto di competenza e richieda
   l`emanazione del decreto regionale;
b) relazione  inerente  le  mutate  condizioni  della  strada  in
   relazione  alle  quali  si  chiede  il  cambio  di  classifica
   amministrativa;
c) la    documentazione  tecnica  relativa  alla  strada  di  cui
   all`articolo 19;
d) copia  di ogni atto in possesso all`ente promotore relativo al
   cambio di  classifica, nonche`  le  eventuali  motivazioni  di
   opposizione di altri enti interessati.

3. La mancata trasmissione della documentazione di cui al comma 2
entro tre  mesi dal  termine di  cui al  comma 1,  fa decadere il
procedimento in capo alla Regione, fermo restando la possibilita`
di riattivarlo da parte dell`ente interessato.

ARTICOLO 23
(Passaggi di proprieta` fra gli enti proprietari delle strade)

1.  Qualora  il  provvedimento  di  classificazione  comporti  il
trasferimento   della    proprieta`   delle   strade   regionali,
provinciali o comunali, l`ente cedente provvede, entro il termine
di cui  all`articolo 25,  comma 2,  alla  consegna  della  strada
all`ente  nuovo   proprietario  mediante   apposito  verbale   di
consegna.

2. Qualora  l`ente nuovo  proprietario non intervenga nel termine
di cui  al comma  1, l`amministrazione  cedente e`  autorizzata a
redigere il verbale di consegna alla presenza di due testimoni, a
notificare all`amministrazione  inadempiente, mediante  ufficiale
giudiziario, il  verbale di  consegna e  ad apporre  agli estremi
della strada  interessata appositi  cartelli  sui  quali  vengono
riportati gli estremi del verbale richiamato.

ARTICOLO 24
(Norme in deroga alla dismissione amministrativa)

1. I  tratti di strade regionali dismessi, a seguito di varianti,
vengono  declassificati  quali  strade  provinciali  o  comunali,
qualora siano  ancora utilizzabili,  e sempre  che non alterino i
capisaldi del tracciato della strada.

2. Ove  ricorrano le  medesime circostanze  di cui  al  comma  1,
vengono declassificati  a strade  comunali  i  tratti  di  strade
provinciali soggetti a dismissione a seguito di varianti.

ARTICOLO 25
(Pubblicita`)

1.  I   provvedimenti  di  classificazione,  declassificazione  e
dismissione  adottati   dalla  Regione   e  dalle  province  sono
pubblicati nel Bollettino ufficiale della Regione Toscana.

2.  I   provvedimenti  di  classificazione,  declassificazione  e
dismissione hanno effetto dall`inizio del secondo mese successivo
a quello nel quale essi sono stati pubblicati nel BURT.

CAPO VII
Disposizioni finali

ARTICOLO 26
(Abrogazioni)

1. Il regolamento emanato con decreto del Presidente della Giunta
regionale 3  febbraio 2003,  n. 9/R  (Regolamento  regionale  per
l`esercizio delle  funzioni di competenza regionale in materia di
viabilita`, ai  sensi  dell`articolo  22,  comma  4  della  legge
regionale 1 dicembre 1998, n. 88) e` abrogato.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 2 agosto 2004

PASSALEVA
(designato con DPGR n. 132 del 22.5.2000)




VIABILITA`

