Riordino  e   trasformazione  delle   istituzioni  pubbliche   di
assistenza e beneficenza (IPAB). Norme sulle aziende pubbliche di
servizi  alla  persona.  Disposizioni  particolari  per  la  IPAB
"Istituto degli Innocenti di Firenze.

Il Consiglio Regionale ha approvato il 27.07.2004
Il Presidente  della Giunta  Regionale promulga la seguente legge
regionale:

CAPO I
Disposizioni generali

ARTICOLO 1
(Oggetto della legge)

1. La presente legge ha per oggetto il riordino delle istituzioni
pubbliche di  assistenza e  beneficenza (IPAB)  istituite con  la
legge 17  luglio 1890,  n. 6972 (Norme sulle IPAB) aventi la loro
sede legale in Toscana.

2. La presente legge disciplina i procedimenti per l`accertamento
dei requisiti  riguardanti la trasformazione in aziende pubbliche
di servizi  alla persona  ovvero in persone giuridiche di diritto
privato nonche`  i  conseguenti  procedimenti  di  trasformazione
delle IPAB  esistenti e  prevede l`estinzione  di quelle  che non
possono essere trasformate.

3. La presente legge detta altresi` norme sulle aziende pubbliche
dei servizi alla persona.

ARTICOLO 2
(Trasformazione delle IPAB)

1. Le  IPAB, con  le modalita` e i termini di cui all`articolo 4,
sono tenute  a trasformarsi  in azienda  pubblica di servizi alla
persona ovvero  in persone  giuridiche di  diritto privato  senza
scopo di  lucro, nel  rispetto delle tavole di fondazione e delle
volonta` dei fondatori.

2. La trasformazione in azienda pubblica di servizi alla persona,
fatto salvo  quanto disposto  all`articolo 4,  commi 2, 3 e 5, e`
esclusa:

a) nel  caso in  cui il  valore complessivo  del  patrimonio  sia
   inferiore a euro 500.000,00;
b) nel  caso  in  cui  l`importo  complessivo  del  bilancio  sia
   inferiore a  euro 500.000,00,  ovvero nel  caso  in  cui,  pur
   essendo l`importo  complessivo del  bilancio superiore  a euro
   500.000,00, sia  comunque insufficiente  per la  realizzazione
   delle finalita` e dei servizi previsti dallo statuto;
c) nel  caso di  inattivita` nel campo sociale da almeno due anni
   verificata ai sensi dell`articolo 4;
d) nel  caso in  cui le  finalita` statutarie  risultino ai sensi
   dell`articolo 4 esaurite o non piu` conseguibili.

3. Per  le IPAB  che, all`entrata in vigore della presente legge,
sono  amministrate   da   un   commissario   straordinario,   gli
adempimenti  connessi   alla  trasformazione   sono  assunti  dal
medesimo. A tal fine l`incarico commissariale e` prorogato per il
tempo necessario alla trasformazione.

ARTICOLO 3
(Persone giuridiche di diritto privato)

1. Su istanza delle stesse IPAB e` riconosciuta la natura privata
a quelle  IPAB che  continuano a  perseguire le proprie finalita`
nell`ambito   dell`assistenza,   in   ordine   alle   quali   sia
alternativamente accertato,  secondo quanto disposto all`articolo
4:
a) il carattere associativo;
b) il carattere di IPAB promossa ed amministrata da privati;
c) l`ispirazione religiosa.

2. Ai  fini del  riconoscimento della  personalita` giuridica  di
diritto privato  sono considerate  IPAB a  carattere  associativo
quelle per le quali ricorrono congiuntamente i seguenti elementi:

a) la nascita sia avvenuta per iniziativa volontaria di soci o di
   promotori privati;
b) l`amministrazione  e la  gestione dell`IPAB  siano attribuite,
   per disposizione statutaria, ai soci, ai quali compete anche:

   1) l`elezione  di almeno  la meta`  dei componenti dell`organo
      collegiale deliberante;
   2) l`adozione degli atti fondamentali per la vita dell`ente;
   
c) l`attivita`  dell`IPAB sia  esplicata anche  sulla base  delle
   prestazioni  volontarie   dei  soci   ivi  comprese  forme  di
   contribuzioni economiche o donazioni patrimoniali.

3. Sono  considerate IPAB  promosse ed  amministrate  da  privati
quelle per le quali ricorrono congiuntamente i seguenti elementi:

a) l`atto costitutivo o l`atto di fondazione siano stati posti in
   essere da privati;
b) almeno la meta` dei componenti l`organo collegiale deliberante
   sia designata,  ai sensi dello statuto o dell`atto costitutivo
   originario, da privati;
c) il patrimonio risulti per la parte maggiore costituito da beni
   risultanti dalla  dotazione originaria  o dagli  incrementi  e
   trasformazioni della  stessa ovvero da beni acquisiti in forza
   dello svolgimento  dell`attivita` istituzionale  e l`ente  non
   abbia beneficiato,  nei venti  anni precedenti  all`entrata in
   vigore  della   presente  legge,  di  finanziamenti  in  conto
   capitale in  misura superiore  ad una  quota del  10 per cento
   della  consistenza  patrimoniale,  ovvero  a  prescindere  dal
   termine dei venti anni non abbia beneficiato di contributi e/o
   finanziamenti pubblici  a fondo perduto in misura superiore al
   25 per  cento della consistenza patrimoniale, fatta esclusione
   in entrambi  i casi  per i  finanziamenti pubblici finalizzati
   sia alla  conservazione dei  beni artistici  e culturali,  sia
   all`acquisto, costruzione e ristrutturazione, riconversione di
   strutture adibite a servizi svolti in relazione alle finalita`
   statutarie, purche` queste ultime garantite dall`accensione di
   specifici vincoli  di destinazione per i tempi minimi previsti
   dalla vigente normativa.

4. Sono  considerate IPAB  di ispirazione religiosa quelle per le
quali ricorrono congiuntamente i seguenti elementi:

a) svolgano    come  attivita`  prevalente  il  perseguimento  di
   indirizzi  religiosi   o  comunque   inquadrino   l`opera   di
   beneficenza ed  assistenza nell`ambito  di una  piu`  generale
   finalita` religiosa;
b) abbiano  un collegamento ad una confessione religiosa mediante
   la designazione  negli organi collegiali deliberanti, in forza
   di disposizione  statutaria  o  costitutiva,  di  ministri  di
   culto, di appartenenti a istituti religiosi, di rappresentanti
   di attivita`  ed associazioni  religiose, ovvero attraverso la
   collaborazione di  personale religioso  come modo qualificante
   di gestione del servizio.

5. Anche  al di  fuori delle  condizioni di  cui al comma 1, puo`
essere riconosciuta  la natura  privata a  quelle IPAB  che,  nel
rispetto   delle   finalita`   statutarie,   ne   fanno   istanza
presentando, nei  termini di cui all`articolo 4, comma 1, un atto
d`intesa con  il comune  nel cui territorio l`IPAB ha la sua sede
legale. Qualora con decreto il Presidente della Giunta regionale,
sentita l`articolazione  zonale della  conferenza dei sindaci ove
l`IPAB ha  la sua  sede legale,  si  approvi  la  trasformazione,
l`IPAB  provvede   alla  sua  trasformazione  in  associazione  o
fondazione  di   diritto   privato,   secondo   quanto   previsto
dall`articolo 6,  presentando  istanza  entro  centoventi  giorni
dalla comunicazione del decreto.

ARTICOLO 4
(Procedimento di trasformazione della IPAB)

1. La IPAB presenta alla Regione istanza per la trasformazione in
azienda pubblica  di servizi  alla persona o in persona giuridica
di diritto  privato  entro  centottanta  giorni  dall`entrata  in
vigore della presente legge.

2. Nel  caso in  cui la IPAB ritenga di rientrare in uno dei casi
di cui  all`articolo 2,  comma 2,  lettere a), b) e c) ed intenda
mantenere la  personalita` giuridica  di diritto pubblico, allega
all`istanza di trasformazione in azienda pubblica di servizi alla
persona il piano di adeguamento di cui all`articolo 8.

3. Nel caso in cui la IPAB ritenga di rientrare nel caso previsto
all`articolo 2,  comma 2,  lettera d),  ove disponga  di  risorse
adeguate alla  gestione di  attivita` e servizi in misura tale da
giustificare il  mantenimento  della  personalita`  giuridica  di
diritto pubblico,  puo` deliberare  la modifica  delle  finalita`
statutarie  in  altre  finalita`  comunque  attinenti  all`ambito
sociale o socio-assistenziale. La deliberazione di modifica delle
finalita` statutarie  e` trasmessa  alla Regione  ed e`  allegata
all`istanza di trasformazione.

4. A  seguito dell`istanza presentata dalla IPAB e sulla base del
parere acquisito dal comune ove la IPAB ha la sua sede legale, il
dirigente   della    struttura   regionale   competente   accerta
l`esistenza dei  requisiti che ne consentono la trasformazione in
azienda pubblica  di  servizi  alla  persona  ovvero  in  persona
giuridica di diritto privato.

5. Il  comune competente  trasmette il parere, di cui al comma 4,
entro sessanta  giorni dalla richiesta del dirigente. In deroga a
quanto previsto  dall`articolo 2,  comma 2,  lettere a)  e b), il
comune puo`  dimostrare che  le  entita`  del  patrimonio  o  del
bilancio,  ancorche`   inferiori  a  quelle  previste,  non  sono
limitative della  effettiva capacita`  delle IPAB di svolgere, in
qualita` di azienda pubblica, i servizi alla persona di rilevante
interesse per la comunita` locale.

6. La  fase istruttoria diretta agli accertamenti di cui al comma
4 si  conclude entro  il  termine  di  centottanta  giorni  dalla
presentazione dell`istanza  da parte  della IPAB  interessata. Il
decreto  del  dirigente  emanato  a  chiusura  di  tale  fase  e`
comunicato alla  IPAB ed  al comune  ove la  IPAB ha  la sua sede
legale.

7. La  IPAB per  la quale  sia stata  accertata l`esistenza delle
caratteristiche per  la trasformazione  in  azienda  pubblica  di
servizi alla  persona,  nei  centoventi  giorni  successivi  alla
comunicazione del decreto di cui al comma 6, pone in essere tutti
gli atti  necessari per  la trasformazione in azienda pubblica di
servizi alla  persona e  provvede alla revisione dello statuto in
base alle disposizioni di cui al capo II della presente legge. La
proposta di nuovo statuto e` trasmessa al Presidente della Giunta
regionale per i provvedimenti di cui all`articolo 5.

8. La  IPAB per  la quale  si  riscontri  uno  dei  casi  di  cui
all`articolo  2,  comma  2,  lettere  a),  b),  c),  o  d),  puo`
presentare alla  Regione entro  centoventi  giorni  dall`avvenuta
comunicazione del  decreto di  cui al comma 6, rispettivamente il
piano  di   adeguamento  di   cui  all`articolo   8,  ovvero   la
deliberazione di modificazione statutaria. Puo` presentare, entro
il  medesimo   termine,  istanza   per  il  riconoscimento  della
personalita` giuridica di diritto privato. Sulle nuove istanze e`
acquisito il parere del comune nei termini di cui al comma 4.

9. La  IPAB per  la  quale  siano  accertate  le  caratteristiche
indicate nell`articolo  3, provvede  alla sua  trasformazione  in
associazione o  fondazione di  diritto  privato,  secondo  quanto
previsto dall`articolo 6, presentando istanza al Presidente della
Giunta regionale  entro centoventi giorni dalla comunicazione del
decreto  di   cui  al   comma  6   del  presente   articolo.   La
trasformazione si  attua tenendo conto delle originarie finalita`
statutarie.

10.  La   IPAB  per   la  quale   non  siano   accertate  ne`  le
caratteristiche per  la trasformazione  in  azienda  pubblica  di
servizi alla  persona ne` quelle per la trasformazione in persona
giuridica di  diritto privato, e` estinta secondo quanto previsto
all`articolo 9,  tenuto conto di quanto disposto dall`articolo 3,
comma 5.

ARTICOLO 5
(Trasformazione della  IPAB in  azienda pubblica di servizi  alla
persona)

1. Nell`ipotesi  in  cui  sia  accertata  la  possibilita`  della
trasformazione della  IPAB in  azienda pubblica  di servizi  alla
persona, acquisito  il parere  motivato del comune ove la IPAB ha
la sua  sede legale,  che deve pronunciarsi entro sessanta giorni
dalla  richiesta,  il  Presidente  della  Giunta  regionale,  con
decreto, approva la trasformazione della IPAB in azienda pubblica
di  servizi   alla  persona  e  lo  statuto  trasmesso  ai  sensi
dell`articolo 4,  comma 7.  Decorso il termine di sessanta giorni
entro il  quale il  comune  deve  esprimere  il  suo  parere,  il
Presidente della  Giunta regionale  puo` decidere  anche  in  sua
assenza,  per   l`esigenza  di   una   definizione   celere   del
procedimento.

2. Nel  caso in  cui il  comune  esprima  parere  contrario  alla
trasformazione, il  Presidente della Giunta regionale convoca una
conferenza interistituzionale, composta nel modo seguente:

a) il sindaco del comune presso cui la IPAB ha sede legale ovvero
   da un assessore da lui delegato;
b) il legale rappresentante della IPAB interessata;
c) un rappresentante della Giunta regionale.

3.   Sulla    base   delle    determinazioni   della   conferenza
interistituzionale,   sentita    l`articolazione   zonale   della
conferenza dei sindaci nel cui territorio regionale la IPAB ha la
sua sede  legale, il  Presidente della Giunta regionale assume il
provvedimento conclusivo di assenso alla trasformazione ovvero di
diniego.

4. Il  provvedimento di  cui al comma 1 e` assunto dal Presidente
della   Giunta   regionale   entro   centottanta   giorni   dalla
trasmissione dello  statuto, che  deve essere effettuata ai sensi
dell`articolo 4, comma 7.

5. Il termine di centottanta giorni di cui al comma 4 puo` essere
sospeso per  la richiesta  di chiarimenti od elementi integrativi
di giudizio e per l`indizione della conferenza interistituzionale
di cui  al comma  2. Tale termine riprende a decorrere non appena
effettuata  l`acquisizione   dei  documenti  necessaria  ai  fini
dell`istruttoria  e  l`acquisizione  delle  determinazioni  della
conferenza.

ARTICOLO 6
(Trasformazione  della  IPAB  in  persona  giuridica  di  diritto
privato)

1.  Ai   procedimenti  per   l`acquisizione  della   personalita`
giuridica di  diritto  privato  da  parte  della  IPAB,  dopo  la
chiusura del  procedimento di  accertamento delle caratteristiche
che ne  consentono la  trasformazione, disciplinati dall`articolo
4, si  applicano le  disposizioni di  cui alla legge regionale 24
aprile 2001, n. 19 (Delegificazione della disciplina regionale in
materia di  persone giuridiche  private e abrogazione della legge
regionale 4  agosto 1986,  n. 35  "Norme  di  organizzazione  per
l`esercizio delle  funzioni amministrative  in materia di persone
giuridiche private")  e al  decreto del  Presidente della  Giunta
regionale 17  luglio 2001,  n. 31/R  (Regolamento  di  attuazione
della legge regionale 24 aprile 2001, n. 19 in materia di persone
giuridiche private).

ARTICOLO 7
(Criteri per la trasformazione di particolari tipi di IPAB)

Gli  enti   equiparati  alle   IPAB  dall`articolo  91  della  l.
6972/1890, vale  a dire  i conservatori  che  non  abbiano  scopi
educativi della  gioventu`, gli  ospizi dei pellegrini, i ritiri,
eremi ed istituti consimili non aventi scopo civile o sociale, le
confraternite,  congreghe,   congregazioni  ed   altri  consimili
istituti,  deliberano  la  propria  trasformazione  in  enti  con
personalita` giuridica  di diritto  privato senza  sottostare  ad
alcuna  verifica   dei  requisiti.   Esse  pertanto,   presentano
direttamente istanza per la trasformazione ai sensi dell`articolo
6 nel  termine dei centoventi giorni dall`entrata in vigore della
presente legge e non sono assoggettate al preventivo accertamento
di cui all`articolo 4, comma 4.

ARTICOLO 8
(Piano di adeguamento)

1. Il piano di adeguamento persegue la finalita` di consentire il
superamento delle  condizioni di  cui all`articolo  2,  comma  2,
lettere a), b), e c), la ripresa dell`attivita` nel campo sociale
e il  conseguente mantenimento  della personalita`  giuridica  di
diritto pubblico.  Tale piano  consente la  trasformazione  della
IPAB in azienda pubblica di servizi alla persona quando sia stato
portato a definitivo compimento.

2. Il  piano presentato  dalla IPAB  e`  assoggettato  alla  fase
istruttoria di cui all`articolo 4, commi 4 e 5, e si conclude con
decreto  del   dirigente,  il  quale  accerta  che  il  piano  di
adeguamento  sia   attuabile  entro   il  termine   espressamente
previsto, non superiore a centottanta giorni qualora non indicato
nel piano stesso.

3. A  seguito della  chiusura della  fase  istruttoria,  entro  i
novanta giorni  successivi, il piano e` approvato con decreto del
Presidente della  Giunta regionale,  previo parere del comune ove
l`IPAB ha  la sua  sede legale. Il comune esprime il parere entro
sessanta giorni  dalla  richiesta  della  Regione.  Decorso  tale
termine il  Presidente della Giunta regionale puo` decidere anche
in sua  assenza, per  l`esigenza di  una definizione  celere  del
procedimento.

4. Il  decreto del Presidente della Giunta regionale autorizza la
trasformazione della  IPAB in  azienda pubblica  di servizi  alla
persona a  condizione che  il piano  di adeguamento sia portato a
definivo compimento.

5. La  trasformazione in azienda pubblica di servizi alla persona
acquista efficacia  dalla dichiarazione  di accertamento positivo
dell`avvenuto compimento  del piano  di adeguamento  da parte del
comune, su istanza dell`IPAB. La dichiarazione di accertamento e`
trasmessa dal comune alla Giunta regionale.

6. Qualora  il piano  non sia stato presentato ovvero qualora nei
termini di  cui al  comma  2  esso  non  abbia  avuto  definitivo
compimento, la  Giunta regionale  procede  ad  estinguere  l`IPAB
secondo quanto disposto dagli articoli 9, 10 e 11.

ARTICOLO 9
(Estinzione della IPAB)

1. L`IPAB  e` dichiarata  estinta con  deliberazione della Giunta
regionale nei seguenti casi:

a) qualora  ricorra uno  dei casi di cui all`articolo 2, comma 2,
   lettere a),  b) e  c) e  la IPAB  non  presenti  un  piano  di
   adeguamento di  cui all`articolo 8 o presenti l`istanza di cui
   all`articolo 3, comma 5 e la suddetta istanza sia respinta;
b) qualora  ricorra il  caso di  cui  all`articolo  2,  comma  2,
   lettera d)  e l`IPAB  non abbia  deliberato la  modifica delle
   finalita` statutarie  secondo quanto disposto dall`articolo 4,
   comma 3;
c) nel   caso    di    mancata    presentazione  dell`istanza  di
   trasformazione  da   parte  dell`IPAB   nel  termine  indicato
   nell`articolo 4,  ovvero in  caso di  accertata inattivita` da
   parte  degli   organi  dell`IPAB   rispetto  agli  adempimenti
   richiesti, sia  nella fase  di accertamento  che in  quella di
   riordino e trasformazione ai sensi della presente legge;
d) nel caso indicato nell`articolo 8, comma 6.

2. L`estinzione,qualora  ricorrano le  condizioni di cui al comma
1, e` richiesta:

a) dagli organi della IPAB;
b) dal comune ove la IPAB ha la sua sede legale.

3. Sulla proposta formulata da uno dei soggetti di cui al comma 2
e` acquisito  dalla  Giunta  regionale  il  parere  dei  soggetti
indicati nelle  lettere a) e b) ai quali e` trasmessa, a cura del
proponente, copia dell`atto di proposta.

4) I  pareri di  cui al  comma 3  devono pervenire entro sessanta
giorni dalla  comunicazione della proposta. Decorso tale termine,
la  Giunta  regionale  puo`  procedere  a  deliberare,  ritenendo
acquisito il parere dei soggetti di cui al comma 2.

5) In  presenza dei  casi di  cui al comma 1, la Giunta regionale
puo` dichiarare  d`ufficio l`estinzione  dell`IPAB,  acquisiti  i
pareri dei  soggetti di  cui al  comma 2  nei termini indicati al
comma 4.

ARTICOLO 10
(Assegnazione del patrimonio della IPAB estinta)

1. Con  la deliberazione  di estinzione di cui all`articolo 9, la
Giunta regionale  individua un`altra  azienda pubblica di servizi
alla persona avente finalita` identiche o analoghe, facente parte
della medesima zona socio - sanitaria.

2. L`individuazione  avviene su  proposta del  comune ove ha sede
legale l`azienda  pubblica di servizi alla persona e d`intesa con
l`azienda subentrante  e con  il comune ove questa ha la sua sede
legale.

3. L`azienda, individuata ai sensi dei precedenti commi, subentra
alla IPAB  estinta nella  proprieta` di  tutti i  suoi beni  e in
tutti i  rapporti giuridici  attivi e  passivi.  In  mancanza  di
un`azienda pubblica  di servizi  alla  persona  avente  finalita`
identiche o  analoghe, la  Giunta regionale  indica,  quale  ente
subentrante, il comune nel quale l`IPAB estinta aveva la sua sede
legale.

4. All`azienda  pubblica  di  servizi  alla  persona  individuata
ovvero al  comune e`  trasferita  la  proprieta`  dei  beni,  con
vincolo di destinazione ai servizi sociali, ed il personale della
IPAB estinta.

5. La  deliberazione di  estinzione  costituisce  titolo  per  la
trascrizione e  per  la  voltura  catastale  dei  beni  a  favore
dell`ente destinatario di tali beni.

6.  La   deliberazione  di   estinzione  della  Giunta  regionale
stabilisce le modalita` del subentro dell`ente ai sensi del comma
3.

ARTICOLO 11
(Personale della IPAB estinta)

1. Il  personale di  ruolo o  comunque con  rapporto di impiego a
tempo indeterminato  presso l`IPAB  estinta e`  assegnato con  la
deliberazione di  estinzione all`ente  al quale sono attribuiti i
beni dell`IPAB a norma dell`articolo 10.

2. L`ente destinatario dei beni subentra nei rapporti di lavoro a
tempo determinato  e negli  altri rapporti di prestazione d`opera
in  corso   al  momento   dell`adozione  della  deliberazione  di
estinzione di cui all`articolo 9.

3.  Al   personale  di   cui  al   comma  1,   fino  al   momento
dell`inquadramento nei  ruoli organici del personale dell`ente di
destinazione, continuano  ad applicarsi  le norme  relative  allo
stato giuridico  e al  trattamento economico vigenti nell`IPAB di
provenienza al  momento del  trasferimento. E` fatto in ogni caso
salvo il  trattamento economico  in godimento  presso la  IPAB di
provenienza al momento dell`assegnazione al nuovo ente.

CAPO II
Azienda pubblica di servizi alla persona

ARTICOLO 12
(Partecipazione al sistema integrato dei servizi sociali)

1. L`azienda  pubblica di  servizi  alla  persona  fa  parte  del
sistema  regionale  integrato  degli  interventi  e  dei  servizi
sociali e partecipa alla programmazione zonale.

2. Il  comune e  gli altri  enti  pubblici  della  zona  socio  -
sanitaria nella  quale  ha  sede  legale  l`azienda  pubblica  di
servizi alla  persona si  avvalgono direttamente,  sulla base  di
contratti  di   servizio,  delle  prestazioni  della  stessa  con
riguardo  alle   sue  finalita`   statutarie,  nell`ambito  della
programmazione e  della gestione  degli interventi  previsti  nei
piani di  zona ed  in generale  nell`ambito dei  servizi  sociali
garantiti.

3. L`azienda pubblica di servizi alla persona utilizza le proprie
risorse e  rendite patrimoniali  al fine  di fornire  ai comuni e
agli altri enti pubblici della zona in cui ha sede legale servizi
che realizzano il miglior rapporto tra qualita` e costi.

ARTICOLO 13
(Forme di autonomia e organizzazione)

1. L`azienda  pubblica di  servizi alla  persona ha  personalita`
giuridica di  diritto pubblico, e` dotata di un proprio Statuto e
propri  regolamenti  interni  che  ne  garantiscono  l`autonomia,
contabile,  tecnica   e  gestionale.  Essa  gode  di  un  proprio
patrimonio,  di   autonomia  finanziaria   basata  sulle  entrate
derivanti dalle  rendite  del  patrimonio,  da  liberalita`,  dal
corrispettivo per  i servizi  resi e  dai trasferimenti  di  enti
pubblici o privati.

2. All`azienda  pubblica di  servizi alla  persona si applicano i
principi relativi  alla distinzione  tra poteri  di  indirizzo  e
programmazione e poteri di gestione.

3. L`azienda pubblica per i servizi alla persona opera nel quadro
dei piani  regionali e della programmazione zonale, informando la
propria organizzazione  ed attivita`  ai principi  di efficienza,
efficacia, economicita`  e trasparenza,  con obbligo del pareggio
di bilancio da perseguire attraverso l`equilibrio dei costi e dei
ricavi.

ARTICOLO 14
(Funzioni della Regione e  controlli  dei  comuni  sulle  aziende
pubbliche di servizi alla persona)

1. Lo  statuto  e  le  modifiche  dello  statuto  concernenti  il
mutamento delle  finalita`, la trasformazione, la costituzione di
una azienda pubblica di servizi alla persona a seguito di fusione
ai  sensi  dell`articolo  28,  sono  approvati  con  decreto  del
Presidente della  Giunta regionale,  previo parere del comune ove
l`azienda ha  la sua  sede legale,  che deve  pronunciarsi  entro
sessanta  giorni   dalla  richiesta.  Decorso  tale  termine,  il
Presidente della  Giunta regionale  puo` decidere  anche  in  sua
assenza, per l`esigenza di una definizione del procedimento.

2. Il comune nel quale l`azienda pubblica di servizi alla persona
ha la sua sede legale:

a) esercita la vigilanza ed il controllo sull`azienda;
b) adotta   atti    di  indirizzo,  nel  rispetto  dell`autonomia
   gestionale, per il perseguimento degli scopi e degli obiettivi
   fissati dalla  programmazione zonale  nelle specifiche aree di
   intervento;
c) approva  il regolamento  di organizzazione  e di  contabilita`
   dell`azienda;
d) approva  le modifiche  statutarie non concernenti il mutamento
   delle finalita`.

3. L`azienda  pubblica di  servizi  alla  persona  trasmette  per
conoscenza alla Regione le modifiche statutarie diverse da quelle
indicate al comma 1, contestualmente alla trasmissione effettuata
al comune per l`approvazione.

4. L`azienda pubblica di servizi alla persona approva il bilancio
economico preventivo  annuale, il  bilancio economico  preventivo
pluriennale ed il bilancio di esercizio, e li trasmette al comune
nel termine  di dieci  giorni dall`avvenuta approvazione. In caso
di mancata  approvazione di  tali atti, il comune, previa diffida
ad adempiere  entro un congruo termine, nomina un commissario "ad
acta" per la loro predisposizione ed approvazione.

5. Nell`ambito  dei poteri  di vigilanza  di cui  al comma  2, il
comune nel quale l`azienda pubblica di servizi alla persona ha la
sua sede  legale puo`  sciogliere,  previa  diffida,  gli  organi
dell`azienda  e   puo`  nominare   un  commissario   qualora  gli
amministratori di  essa compiano  gravi violazioni  di legge,  di
statuto  o   di  regolamento,  o  qualora  si  riscontrino  gravi
irregolarita` nella gestione amministrativa e patrimoniale ovvero
casi di  irregolare costituzione  dell`organo di governo, nonche`
in caso  di accertata protratta inattivita` dell`azienda pubblica
di  servizi   alla  persona.   Gli   organi   dell`azienda   sono
ricostituiti entro novanta giorni dallo scioglimento.

6. L`azienda  pubblica di servizi alla persona puo` partecipare a
societa` o  a fondazioni di diritto privato, ovvero a consorzi di
enti  locali,   aventi  finalita`  affini  agli  scopi  statutari
dell`azienda stessa.

7. Gli  atti di  partecipazione di cui al comma 6, possono essere
compiuti  solo  previa  comunicazione  al  comune  ove  l`azienda
pubblica di  servizi alla  persona ha  la sua  sede legale  e non
prima di trenta giorni dalla comunicazione.

8. Parimenti,  gli atti di alienazione o trasferimento a terzi di
diritti reali  di valore  superiore ad euro 50.000,00 relativi ad
immobili dell`azienda pubblica di servizi alla persona ovvero gli
atti di  alienazione o  trasferimento a terzi di diritti reali di
valore complessivamente  superiore ad  euro 10.000,00  relativi a
titoli dell`azienda  stessa possono  essere compiuti  solo previa
comunicazione al  comune ove  essa ha  la sua  sede legale  e non
prima di trenta giorni dalla comunicazione.

9. Il  comune, nei  casi di cui ai commi 7 e 8, nei trenta giorni
successivi alla  comunicazione,  puo`  chiedere  chiarimenti.  La
richiesta di  chiarimenti interrompe  i termini.  Nelle more  dei
chiarimenti le  aziende dei  servizi pubblici alla persona devono
astenersi da assumere gli atti interessati. Le aziende di servizi
pubblici alla  persona devono  altresi` astenersi da assumere gli
atti interessati in caso di atto motivato di dissenso del comune.

ARTICOLO 15
(Statuto)

1. Lo  statuto, adottato  dall`azienda pubblica  di servizi  alla
persona, tenendo  conto  delle  originarie  finalita`  statutarie
della IPAB  da cui  proviene,  conformemente  ai  principi  della
presente legge ed approvato ai sensi dell`articolo 14, definisce:

a) le  norme fondamentali per perseguire gli scopi istituzionali,
   le attivita` e l`organizzazione dell`ente;
b) la  composizione e  le attribuzioni degli organi e i requisiti
   necessari per ricoprire le cariche di presidente e consigliere
   di  amministrazione   per  tutto  quanto  non  previsto  nella
   presente legge;
c) i  criteri e  le modalita`  di nomina  o di sostituzione degli
   organi dell`azienda e del direttore, qualora previsto, nonche`
   la durata  del loro  mandato e  le modalita`  di funzionamento
   degli stessi.

ARTICOLO 16
(Regolamento di organizzazione)

1. L`azienda  pubblica di  servizi alla persona adotta il proprio
regolamento di organizzazione che disciplina:

a) l`articolazione della struttura organizzativa;
b) i  requisiti e  le modalita`  di assunzione del personale, nel
   rispetto  di   quanto  previsto   in  materia   di   contratti
   collettivi;
c) gli emolumenti spettanti ai componenti degli organi di governo
   aziendali;
d) ogni altra funzione organizzativa.

ARTICOLO 17
(Organi dell`azienda pubblica di servizi alla persona)

1. Sono organi dell`azienda pubblica di servizi alla persona:

a) il presidente;
b) il consiglio di amministrazione;
c) l`assemblea dei soci, qualora statutariamente prevista;
d) il collegio dei revisori.

ARTICOLO 18
(Presidente)

1.  Il   presidente  e`  il  legale  rappresentante  dell`azienda
pubblica di  servizi alla  persona e  lo rappresenta in giudizio,
previa  autorizzazione   del  consiglio  di  amministrazione.  Le
funzioni del presidente sono definite nello statuto.

2.  Il   presidente  viene   eletto  in   seno  al  consiglio  di
amministrazione, fra i membri designati dal comune.

3.  Lo  statuto  disciplina  le  modalita`  di  sostituzione  del
presidente in caso di sua assenza o impedimento temporaneo.

4. Quanto  disposto dal  comma 2  non viene  applicato qualora il
comune in  cui l`azienda pubblica di servizi alla persona ha sede
legale decida di rinunciare alla nomina del presidente.

ARTICOLO 19
(Consiglio di amministrazione)

1. Il  consiglio di amministrazione e` l`organo di indirizzo e di
verifica dell`azione  amministrativa  e  gestionale  dell`azienda
pubblica di servizi alla persona.

2. Il  consiglio di  amministrazione e`  composto da  almeno  tre
amministratori cosi` individuati:

a) almeno  due nominati  dal comune  nel quale  l`azienda  ha  la
   propria sede legale;
b) almeno  uno nominato  dai fondatori  o  dai  loro  discendenti
   ovvero da  soggetti rappresentativi  degli originari interessi
   dei fondatori, o, in mancanza, da soggetti individuati secondo
   le previsioni dello statuto.

3. Qualora l`azienda pubblica di servizi alla persona abbia tra i
propri  organi   l`assemblea,   i   membri   del   consiglio   di
amministrazione sono  almeno cinque,  uno dei  quali e` designato
dall`assemblea.

4. In ogni caso, qualunque sia il numero dei membri del consiglio
di amministrazione  previsto dallo  statuto, il  comune nel quale
l`azienda pubblica  di servizi alla persona ha la sua sede legale
nomina   la    maggioranza   dei    membri   del   consiglio   di
amministrazione.

5.  Il   consiglio  di   amministrazione  esercita   le  funzioni
attribuite dallo statuto ed in particolare:

a) l`elezione del presidente;
b) la nomina del direttore;
c) la  definizione di obiettivi, priorita`, piani e programmi per
   l`azione amministrativa  e la  gestione  in  coerenza  con  la
   programmazione zonale del sistema integrato dei servizi;
d) l`individuazione e assegnazione delle risorse umane, materiali
   ed economico-finanziarie  agli  organi  di  direzione  per  il
   perseguimento dei fini istituzionali;
e) l`approvazione dei bilanci e del conto economico;
f) la dismissione e l`acquisto dei beni immobili;
g) la  verifica dell`azione amministrativa e della gestione e dei
   relativi risultati e l`adozione dei provvedimenti conseguenti;
h) l`adozione   delle  modifiche  statutarie  e  dei  regolamenti
   interni.

ARTICOLO 20
(Ineleggibilita` ed incompatibilita` degli amministratori)

1.  Non   possono  essere   nominati  membri   del  consiglio  di
amministrazione:

a) coloro  che hanno  riportato condanna, anche non definitiva, a
   pena detentiva  non inferiore  a  due  anni  per  delitto  non
   colposo ovvero  a pena  detentiva non inferiore a sei mesi per
   delitto  non  colposo  commesso  nella  qualita`  di  pubblico
   ufficiale o  con abuso  dei poteri  o  violazione  dei  doveri
   inerenti ad  una  pubblica  funzione,  salvo  quanto  disposto
   dall`articolo 166, comma 2 del codice penale;
b) coloro che sono sottoposti a misure di sicurezza detentiva o a
   liberta` vigilata;
c) coloro  che sono  stati dichiarati  inadempienti  dall`obbligo
   della   presentazione   dei   conti   o   responsabili   delle
   irregolarita` che  cagionarono il  diniego di approvazione dei
   conti resi  e  non  abbiano  riportato  quietanza  finale  del
   risultato della loro gestione;
d) chi abbia lite pendente con l`azienda pubblica di servizi alla
   persona o  abbia debiti  liquidi verso  essa e  sia in mora di
   pagamento;  nonche`   i  titolari,   i  soci   illimitatamente
   responsabili, gli  amministratori, i  dipendenti con potere di
   rappresentanza  o   di  coordinamento   di  imprese  esercenti
   attivita`  concorrenti   o  comunque   connesse   ai   servizi
   dell`azienda pubblica di servizi alla persona.

2. La disposizione di cui al comma 1 non si applica nei confronti
di chi e` stato condannato con sentenza passata in giudicato e di
chi e` stato sottoposto a misura di prevenzione con provvedimento
definitivo,  se   e`  concessa   la   riabilitazione   ai   sensi
dell`articolo 179  del codice  penale o  dell`articolo  15  della
legge 3  agosto 1988,  n. 327  (Norme in  materia  di  misure  di
prevenzione personali).

3. La  carica di  presidente o  di componente  del  consiglio  di
amministrazione e` incompatibile con la carica di:

a) presidente, assessore e consigliere della Regione;
b) presidente e assessore della provincia;
c)   sindaco,    assessore   comunale,    consigliere   comunale,
   amministratore dell`ente  gestore  istituzionale  dei  servizi
   socio-assistenziali,  nonche`   presidente  o   assessore   di
   comunita` montana,  con  riferimento  al  comune  sede  legale
   dell`azienda;
d) direttore   generale,    direttore  amministrativo,  direttore
   sanitario,  coordinatore   dei  servizi  sociali  dell`azienda
   unita` sanitaria  locale di  riferimento, dirigente del comune
   gestore  istituzionale  dei  servizi  socio-assistenziali  del
   territorio ove  l`azienda pubblica  di servizi alla persona ha
   la sua sede legale;
e) amministratore  e  dirigente  di  enti  o  organismi  con  cui
   sussistano rapporti  economici o  di consulenza  con l`azienda
   pubblica di  servizi alla  persona e di strutture che svolgono
   attivita` concorrenziale con la stessa;
f) dirigente  regionale per  l`azienda pubblica  di servizi  alla
   persona di cui all`articolo 32.

ARTICOLO 21
(Collegio dei revisori)

1. Lo  statuto prevede  e  disciplina  un  collegio  di  revisori
composto da  tre membri, di cui due nominati dal comune in cui ha
sede l`azienda  pubblica di  servizi  alla  persona  ed  uno  dal
consiglio di  amministrazione, se  il bilancio  dell`ente  supera
come importo complessivo il valore di euro 2.000.000,00.

2. Lo  statuto puo`  prevedere un  solo  revisore,  nominato  dal
comune,  se   il  bilancio   e`  inferiore   al  valore  di  euro
2.000.000,00.

3. I  revisori sono scelti tra gli iscritti al registro nazionale
dei revisori contabili.

4. Lo  statuto puo`  prevedere  che  funzioni  del  collegio  dei
revisori dell`azienda  pubblica di  servizi  alla  persona  siano
svolte  dal   collegio  dei  revisori  operante  nel  comune  ove
l`azienda ha la sua sede legale.

ARTICOLO 22
(Ineleggibilita` ed incompatibilita` dei revisori)

1. Le  ipotesi di  ineleggibilita`  e  incompatibilita`  previste
dall`articolo 2399,  comma 1,  del codice civile, si applicano ai
revisori dei conti dell`azienda pubblica di servizi alla persona,
intendendosi per  amministratori dell`azienda  il presidente ed i
componenti del consiglio di amministrazione.

2. L`incarico  di revisore  e` incompatibile  con qualsiasi altra
carica gia`  ricoperta  nell`azienda  pubblica  di  servizi  alla
persona. Non  possono ricoprire  la carica di revisore coloro che
abbiano ricoperto  la carica  di presidente  o di  componente del
consiglio d`amministrazione  dell`azienda nel  biennio precedente
alla nomina.

3. I  componenti dell`organo  di revisione  contabile non possono
assumere incarichi  o consulenze  presso  l`azienda  pubblica  di
servizi alla persona o presso organismi dipendenti.

ARTICOLO 23
(Decadenza dalla  carica degli organi  dell`azienda  pubblica  di
servizi alla persona)

1. Gli  organi dell`azienda  pubblica di servizi alla persona che
si  trovano   in  uno   dei  casi  di  incompatibilita`  previsti
dall`articolo  20   o  dall`articolo  22  decadono  dalla  carica
qualora,  previa   contestazione  ed  entro  un  congruo  termine
determinato  dallo   statuto,   non   rimuovano   la   causa   di
incompatibilita`  ovvero   non  formulino   osservazioni  che  la
facciano ritenere  insussistente. L`atto di decadenza e` adottato
dal  comune   che  opera   la  vigilanza  sull`azienda  ai  sensi
dell`articolo 14, comma 2.

ARTICOLO 24
(Gestione dell`azienda   pubblica  di   servizi  alla  persona  e
responsabilita` del direttore)

1.  In  relazione  alle  dimensioni  dell`attivita`  dell`azienda
pubblica di  servizi alla  persona, lo statuto puo` prevedere che
la gestione  della stessa e la sua attivita` amministrativa siano
affidate   ad    un   direttore   nominato   dal   consiglio   di
amministrazione in  base ai criteri definiti dallo statuto, anche
al di  fuori della  dotazione  organica,  con  atto  motivato  in
relazione alle  caratteristiche e  all`esperienza professionale e
tecnica del prescelto.

2.  Il   direttore  e`   responsabile  del  raggiungimento  degli
obiettivi programmati  dal consiglio  di amministrazione  e della
realizzazione dei  programmi e  progetti  attuativi  e  del  loro
risultato,  nonche`   della  gestione   finanziaria,  tecnica  ed
amministrativa dell`azienda  pubblica di  servizi  alla  persona,
incluse le  decisioni organizzative  e di  gestione del personale
ivi compresi i rapporti con gli organismi sindacali.

ARTICOLO 25
(Personale)

1. Il  rapporto di lavoro dei dipendenti dell`azienda pubblica di
servizi alla  persona ha  natura privatistica  ed e` disciplinato
previa istituzione  di un  autonomo  comparto  di  contrattazione
collettiva secondo le indicazioni di cui al decreto legislativo 4
maggio 2001,  n. 207  (Riordino  del  sistema  delle  istituzioni
pubbliche di  assistenza e  beneficenza, a norma dell`articolo 10
della L. 8 novembre 2000, n. 328).

2. In  attesa dell`istituzione  del comparto  di cui  al comma 1,
continuano ad applicarsi le disposizioni dei contratti collettivi
vigenti per le IPAB.

3. Per  i dipendenti  delle IPAB  cui e`  riconosciuta, ai  sensi
della legge, la natura giuridica privata continuano ad applicarsi
i contratti  collettivi nazionali  di lavoro  in essere  all`atto
della trasformazione  della IPAB  sino alla individuazione di una
specifica  disciplina  contrattuale  nazionale  del  rapporto  di
lavoro del personale.

ARTICOLO 26
(Contabilita`)

1. La  gestione economico-finanziaria e patrimoniale dell`azienda
pubblica di  servizi alla  persona si  informa al  principio  del
pareggio di bilancio.

2.  L`azienda   pubblica  di   servizi  alla  persona  adotta  un
regolamento di contabilita`, approvato ai sensi dell`articolo 14,
che stabilisce, tra l`altro:

a) l`abolizione  della contabilita`  finanziaria e l`introduzione
   della contabilita` economica;
b) la    predisposizione  di  un  bilancio  economico  preventivo
   annuale, di  un bilancio  economico preventivo pluriennale, di
   durata triennale, e di un bilancio di esercizio annuale il cui
   esercizio coincide con l`anno solare;
c) l`individuazione  di centri  di responsabilita`  cui collegare
   uno o piu` centri di costo;
d) forme  di  semplificazione  nella  tenuta  della  contabilita`
   economica ed  analitica per  le aziende  pubbliche di  servizi
   alla persona di minori dimensioni.

ARTICOLO 27
(Patrimonio)

1. I  beni mobili  e immobili  che l`azienda  pubblica di servizi
alla  persona  destina  ad  un  pubblico  servizio  costituiscono
patrimonio indisponibile,  soggetto alla disciplina dell`articolo
828, comma 2 del codice civile.

2. Il vincolo di indisponibilita` sui beni di cui al comma 1 va a
gravare:

a) in  caso  di  sostituzione  dei  beni  mobili  per  degrado  o
   adeguamento tecnologico, sui beni acquistati in sostituzione;
b) in  caso  di  trasferimento  dei  servizi  pubblici  in  altri
   immobili appositamente  acquistati o  ristrutturati, sui nuovi
   immobili.

ARTICOLO 28
(Fusione tra aziende pubbliche di servizi alla persona)

1. L`azienda  pubblica di  servizi alla persona puo` fondersi con
altra o  altre aziende  pubbliche di  servizi  alla  persona.  La
fusione puo`  avvenire mediante la creazione di una nuova azienda
o mediante incorporazione.

2. La  fusione e`  deliberata da  ciascuna delle  aziende che  vi
partecipa e  lo statuto  della nuova  azienda deve  prevedere che
siano rispettate  le originarie  finalita` statutarie degli enti.
Alla fusione  tra aziende  pubbliche di  servizi alla  persona si
applicano  le   disposizioni  concernenti   i   procedimenti   di
trasformazione delle IPAB di cui agli articoli 4 e 5.

3. La  fusione, nei  modi di cui al comma 1, puo` essere indicata
dalle IPAB nell`istanza per la trasformazione in azienda pubblica
di servizi  alla persona;  in tale  caso gli atti di approvazione
della trasformazione  dispongono contestualmente  in merito  alla
fusione.

ARTICOLO 29
(Trasformazione  dei   fini  statutari dell`azienda  pubblica  di
servizi alla persona)

1. L`azienda  pubblica di  servizi alla  persona alla  quale  sia
venuto a  mancare il  fine o  per la quale lo stesso non sia piu`
corrispondente ad  un interesse nell`ambito dei servizi sociali o
sia in  altro  modo  pienamente  e  stabilmente  perseguito  puo`
chiedere la trasformazione dei fini statutari.

2. La trasformazione deve essere fatta in modo da allontanarsi il
meno possibile  dalla intenzione dei fondatori e rispondere ad un
interesse attuale e durevole in campo sociale.

ARTICOLO 30
(Estinzione dell`azienda pubblica di servizi alla persona)

1. L`azienda  pubblica di  servizi alla  persona alla  quale  sia
venuto a  mancare il  fine, o per la quale non sussistano piu` le
condizioni economico-finanziarie  necessarie per  la prosecuzione
dell`attivita` istituzionale e` estinta.

2. Per l`estinzione dell`azienda pubblica di servizi alla persona
si applicano  l`articolo 9, commi 1, 3, 4 e 5 e gli articoli 10 e
11.

CAPO III
Disposizioni finali

ARTICOLO 31
(Disposizioni comuni)

1. L`azienda  pubblica di  servizi  alla  persona  e  la  persona
giuridica di  diritto privato  subentrano  in  tutti  i  rapporti
attivi e passivi delle IPAB dalle quali derivano.

2. L`attuazione del riordino non costituisce causa di risoluzione
dei rapporti  di lavoro con il personale dipendente che alla data
di entrata  in vigore  della presente  legge abbia  in  corso  un
rapporto di lavoro a tempo indeterminato. Il personale dipendente
conserva i diritti derivanti dall`anzianita` complessiva maturata
all`atto del  riordino. Eventuali  contratti di  lavoro a termine
sono mantenuti fino alla scadenza.

3. I  comuni e  le province  possono adottare nei confronti delle
IPAB riordinate in aziende pubbliche di servizi alla persona o in
persone  giuridiche  di  diritto  privato,  la  riduzione  ovvero
l`esenzione del pagamento di tributi di loro pertinenza.

ARTICOLO 32
(Disposizioni  particolari per la IPAB  "Istituto degli Innocenti
di Firenze")

1. L`Istituto  degli Innocenti  di Firenze, costituito quale IPAB
ai sensi  della l. 6972/1890, sulla base delle disposizioni della
presente legge,  si trasforma in azienda pubblica di servizi alla
persona alla quale si applicano le disposizioni del capo II della
presente legge, fatto salvo quanto previsto ai commi 2, 3 e 4.

2. In  considerazione dell`attivita`  svolta  avente  un  rilievo
regionale e  nazionale, le  funzioni di cui agli articoli 14 e 23
per l`Istituto  degli Innocenti di Firenze trasformato in azienda
pubblica di servizi alla persona sono esercitate direttamente dal
Presidente della Giunta regionale.

3. La  nomina della  maggioranza  dei  membri  del  consiglio  di
amministrazione  dell`Istituto   degli   Innocenti   di   Firenze
trasformato in  azienda pubblica  di servizi alla persona compete
alla Regione  ed e`  effettuata ai  sensi dello Statuto regionale
vigente all`atto  della nomina.  Il presidente  del consiglio  di
amministrazione e` eletto tra i membri nominati dalla Regione.

4. Per  l`Istituto degli  Innocenti  di  Firenze  trasformato  in
azienda pubblica di servizi alla persona, due membri del collegio
dei revisori sono nominati dal Consiglio regionale.

5. All`Istituto degli Innocenti di Firenze trasformato in azienda
pubblica di  servizi alla  persona continuano  ad  applicarsi  le
disposizioni  della   legge  regionale   20  marzo  2000,  n.  31
(Partecipazione  dell`Istituto   degli   Innocenti   di   Firenze
all`attuazione delle  politiche  regionali  di  promozione  e  di
sostegno rivolte all`infanzia e all`adolescenza).

ARTICOLO 33
(Norme transitorie)

1. Nel  termine di centoventi giorni dall`entrata in vigore della
presente legge, alle istanze di estinzione, presentate dalle IPAB
non oltre  la data  dell`entrata in  vigore della presente legge,
continuano ad applicarsi le disposizioni della legge regionale 31
dicembre 1982,  n. 96  (Procedure amministrative per l`estinzione
delle istituzioni pubbliche di assistenza e beneficenza).

2. I  consigli di  amministrazione ed  i collegi  dei revisori in
carica all`atto  della trasformazione delle IPAB decadono decorsi
centoventi giorni dalla data in cui e` approvata dalla Regione la
trasformazione in  aziende pubbliche di servizi alla persona o in
persone giuridiche di diritto privato.

ARTICOLO 34
(Clausola valutativa)

1. Entro  un anno  dall`entrata in vigore della presente legge la
Giunta  regionale   presenta  al   Consiglio  regionale  ed  alle
commissioni consiliari  competenti  una  relazione  che  evidenzi
l`entita` dei  procedimenti attivati di cui all`articolo 2, commi
1 e 2 e l`eventuale contenzioso fra le IPAB ed i comuni.

2. Entro  tre anni dall`entrata in vigore della presente legge la
Giunta  regionale   presenta  al   Consiglio  regionale  ed  alle
commissioni consiliari  competenti una  relazione che evidenzi le
trasformazioni e le estinzioni avvenute.

ARTICOLO 35
(Abrogazioni)

1. Alla  data di  entrata  in  vigore  della  presente  legge  e`
abrogato l`articolo  21 della  legge regionale 3 ottobre 1997, n.
72 (Organizzazione e programmazione di un sistema di cittadinanza
e di  pari opportunita`: riordino dei servizi socio-assistenziali
e socio-sanitari integrati).

2. Alla  data di  entrata  in  vigore  della  presente  legge  e`
abrogata la  legge regionale  31 dicembre  1982, n. 96 (Procedure
amministrative per  l`estinzione delle  istituzioni pubbliche  di
assistenza e beneficenza).


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 3 agosto 2004

PASSALEVA
(designato con DPGR n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del .




ASSISTENZA SOCIALE
ORGANIZZAZIONI PUBBLICHE

