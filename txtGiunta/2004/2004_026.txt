Interventi a  favore degli allevatori in relazione alla rimozione
e alla distruzione degli animali morti in azienda.

Il Consiglio Regionale ha approvato il 18-02-2004
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. La  presente legge  prevede interventi  a favore delle aziende
agricole con  allevamento zootecnico  bovino, bufalino,  ovino  e
caprino al  fine di  ridurre i  costi connessi con lo smaltimento
definitivo  degli   animali  deceduti  in  azienda,  nonche`  per
tutelare la salute umana e l`ambiente.

ARTICOLO 2
(Tipologie di intervento)

1. Gli  interventi disposti  dalla presente  legge consistono nel
riconoscimento agli  allevatori  di  bovini,  bufalini,  ovini  e
caprini di una indennita` per la copertura dei seguenti costi:

a) costi  per la raccolta e il trasporto sostenuti nell`avviare i
   capi morti  in azienda  a  impianti  di  pretrattamento  e  di
   incenerimento autorizzati;
b) costi per la distruzione delle carcasse presso gli impianti di
   cui alla lettera a).

ARTICOLO 3
(Indennizzi)

1. Per  la copertura  dei costi di raccolta e trasporto verso gli
impianti di  pretrattamento e  di incenerimento  dei capi bovini,
bufalini, ovini  e caprini  morti in  azienda dal 1 novembre 2002
sino al  31 dicembre 2004 e` stabilito un indennizzo nella misura
massima di  euro 300,00 a capo bovino e bufalino, e di euro 65,00
a capo ovino e caprino.

2. L`indennizzo  di cui  al comma  1 non puo` essere superiore al
100 per  cento delle spese effettivamente sostenute e documentate
dall`allevatore. Anche  nel caso di cumulo con altri indennizzi o
contributi eventualmente  percepiti dall`allevatore  allo  stesso
titolo e  per  gli  stessi  capi  l`indennizzo  non  puo`  essere
superiore al 100 per cento delle spese effettivamente sostenute e
documentate.

3. Per  la copertura  dei costi  di distruzione  dei  capi  delle
specie indicate  al comma  1 e`  stabilito  un  indennizzo  nella
misura massima  di euro  50,00 a capo bovino e bufalino e di euro
7,00 a  capo ovino e caprino per gli animali morti in azienda dal
1 novembre 2002 sino al 31 dicembre 2004.

4. L`indennizzo  di cui  al comma  3 non puo` essere superiore al
100 per  cento delle spese effettivamente sostenute e documentate
dall`allevatore per  gli animali  morti in azienda dal 1 novembre
2002 al  31 dicembre  2003 e al 75 per cento delle suddette spese
dal 1  gennaio 2004  sino al  31 dicembre 2004. Anche nel caso di
cumulo con  altri indennizzi o contributi eventualmente percepiti
dall`allevatore  allo   stesso  titolo  e  per  gli  stessi  capi
l`indennizzo non  puo` essere  superiore al  100 per  cento delle
spese effettivamente  sostenute e  documentate  per  gli  animali
morti in  azienda dal 1 novembre 2002 al 31 dicembre 2003 e al 75
per cento  delle suddette  spese dal  1 gennaio  2004 sino  al 31
dicembre 2004.

ARTICOLO 4
(Erogazione degli indennizzi)

1. L`erogazione  degli indennizzi  previsti  dall`articolo  3  e`
affidata all`Agenzia  regionale  toscana  per  le  erogazioni  in
agricoltura (ARTEA)  ai sensi dell`articolo 2 comma 2 della legge
regionale 19  novembre 1999, n. 60 (Agenzia regionale toscana per
le erogazioni in agricoltura - ARTEA).

2. L`ARTEA  provvede a  disciplinare le  procedure e le modalita`
per l`erogazione.

ARTICOLO 5
(Abrogazioni)

1. Sono abrogate le seguenti leggi:

a) legge  regionale 22  febbraio 2002,  n. 7 (Interventi a favore
   degli allevatori in relazione allo smaltimento dei materiali a
   rischio  specifico  derivante  dall`encefalopatia  spongiforme
   bovina);
b) legge  regionale 3  febbraio 2003,  n. 8 (Modifiche alla legge
   regionale 22 febbraio 2002, n. 7).

ARTICOLO 6
(Norma finanziaria)

1. Agli  oneri di  spesa derivanti dall`attuazione della presente
legge, quantificati  in euro  810.000,00, si  fa  fronte  con  le
risorse dell`unita` previsionale di base (UPB) n. 521 "Interventi
per lo  sviluppo rurale,  aiuti al  reddito, agli  investimenti e
allo sviluppo  delle imprese  agricole, zootecniche e forestali -
Spese correnti" del bilancio di previsione 2004.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 27 maggio 2004

PASSALEVA
(designato con DPGR n. 132 del 22.5.2000)

La presente legge, approvata dal Consiglio Regionale nella seduta
del 18.02.2004,  e` promulgata  a seguito  di decisione  positiva
della Commissione Europea pervenuta in data 27.05.2004.




ZOOTECNIA

