Bilancio di  previsione per  l'anno 2004  e bilancio  pluriennale
2004-2006. Seconda variazione.

Il Consiglio Regionale ha approvato il 12-07-2004
Il Presidente  della Giunta  Regionale promulga la seguente legge
regionale:

ARTICOLO 1
(Variazioni delle  previsioni di  entrata e di spesa del bilancio
di previsione 2004)

1. Agli stati di previsione della competenza e della cassa, delle
entrate e  delle spese,  del bilancio  di  previsione  2004  sono
apportate le variazioni indicate negli allegati A e B.

2. Per  effetto delle variazioni di cui al comma 1 il bilancio di
previsione  2004  è  modificato  nella  misura  complessivamente
indicata dalle seguenti risultanze:

                                                        Euro

             In aumento       In diminuzione            Totale
Residui

Entrata
Spesa
Totale

Competenza

Entrata   491.401.044,39      245.625.109,85      245.775.934,54
Spesa     347.367.699,30      101.591.764,76      245.775.934,54
Totale    144.033.345,09      144.033.345,09

Cassa

Entrata   491.401.044,39      245.625.109,85      245.775.934,54
Spesa     347.367.699,30      101.591.764,76      245.775.934,54
Totale    144.033.345,09      144.033.345,09

ARTICOLO 2
(Autorizzazioni di spesa per l'anno 2004)

1. Le  quote di spesa delle leggi regionali che fanno rinvio alla
legge di  bilancio sono  modificate  dalla  presente  legge,  per
competenza e per cassa, nell'importo indicato all'allegato B.

ARTICOLO 3
(Variazioni  alle   previsioni   del   bilancio   pluriennale   a
legislazione vigente 2004-2006)

1. Agli  stati di  previsione delle  entrate e  delle  spese  del
bilancio  pluriennale   a  legislazione  vigente  2004-2006  sono
apportate le variazioni indicate negli allegati C e D.

2. Per  effetto delle  variazioni di  cui al  comma 1 il bilancio
pluriennale a  legislazione vigente  è modificato  nella  misura
complessivamente indicata nelle seguenti risultanze:

                                                            Euro

              In aumento      In diminuzione              Totale

ESERCIZIO 2005

Entrata    11.446.556,21        7.319.723,00        4.126.833,21
Spesa      27.662.190,32       23.535.357,11        4.126.833,21
Totale    -16.215.634,11      -16.215.634,11                   0

ESERCIZIO 2006

Entrata    52.944.491,84        1.722.201,00       51.222.290,84
Spesa      70.602.647,95       19.380.357,11       51.222.290,84
Totale    -17.658.156,11      -17.658.156,11                   0

ARTICOLO 4
(Variazioni di bilancio)

1. L'allegato  A.10 della legge regionale 19 dicembre 2003, n. 59
(Bilancio  di   previsione  per   l'esercizio  2004   e  bilancio
pluriennale 2004-2006), contenente le unità previsionali di base
(UPB)  fra  le  quali  la  Giunta  regionale  è  autorizzata  ad
apportare variazioni  compensative  ai  sensi  dell'articolo  23,
comma 3,  della legge regionale 6 agosto 2001, n. 36 (Ordinamento
contabile della  Regione Toscana),  è integrato  dall'allegato E
della presente legge.

ARTICOLO 5
(Allegato di bilancio. Indebitamento)

1. Le  operazioni di  indebitamento  già  autorizzate  dalla  LR
59/2003 ed  indicate nell'allegato  A.4 al bilancio di previsione
2004, sono modificate secondo le risultanze dell'allegato F.

ARTICOLO 6
(Farmacie disagiate)

1. La  Regione Toscana,  al fine  di  garantire  la  capillarità
dell'assistenza farmaceutica  sull'intero territorio,  interviene
finanziariamente  in  favore  delle  farmacie  disagiate  con  un
contributo annuale.

2. Il  contributo è  concesso, fino  ad esaurimento  della somma
stanziata nell'annualità,  in favore  delle farmacie  che  hanno
realizzato  nell'anno  di  riferimento  un  volume  d'affari  non
superiore a  euro  300.000,00,  indipendentemente  dal  comune  o
centro  abitato   in  cui   sono   situate.   Tale   importo   è
periodicamente aggiornato  sulla base  degli indici dell'Istituto
nazionale di statistica (ISTAT).

3. L'ammontare  del contributo  è determinato  in  relazione  al
periodo  ed   all'orario  di  effettiva  apertura  dell'esercizio
nell'anno di riferimento, tenuto conto dei seguenti elementi:

a) effettuazione di turni in orario notturno e festivo;
b) fruizione di periodo di ferie.

4. Per  le farmacie  che hanno  iniziato  l'attività  nel  corso
dell'anno di  riferimento del  contributo, il parametro di cui al
comma 2  e l'ammontare  del contributo  sono  calcolati  su  base
mensile.

5.  La   Giunta  regionale  definisce  annualmente  con  apposita
deliberazione le  modalità e  i termini  di presentazione  delle
richieste di  contributo, nonché  l'importo  massimo  erogabile,
tenuto conto delle risorse disponibili in bilancio.

6. Il  contributo previsto dal presente articolo non può in ogni
caso superare,  per ogni  singolo beneficiario,  la misura del de
minimis definito dall'Unione europea.

7. Per  le finalità  di cui  al  comma  1  sono  stanziati  euro
250.000,00 nell'ambito  della UPB  265  "Servizi  territoriali  -
spese correnti" del bilancio di previsione 2004.

ARTICOLO 7
(Fondo  di   rotazione  per   il  sostegno   delle  attività  di
progettazione delle comunità montane)

1. È  istituito un  fondo di  rotazione, fino  alla  concorrenza
complessiva di euro 1.000.000,00, per il sostegno delle attività
di  progettazione  delle  Comunità  montane  della  Toscana  che
anticipa le spese necessarie per l'elaborazione e la redazione di
progetti e studi finalizzati allo sviluppo dei territori montani.

2. Possono  beneficiare degli  interventi del  fondo le Comunità
montane istituite ai sensi della LR 82/2000.

3. I soggetti di cui al comma 2, beneficiari degli interventi del
fondo, sono  tenuti alla  restituzione delle  somme  concesse  in
anticipazione, senza  alcun onere  d'interesse, entro  il termine
massimo di 24 mesi dalla data di erogazione.

4. In caso di mancata restituzione delle somme ai sensi del comma
precedente, la  Regione si  riserva il  diritto di trattenere gli
stessi importi  da erogazioni  dovute  ai  soggetti  beneficiari,
relative anche  a contributi  concessi a  qualunque titolo  dallo
Stato, dalla Unione europea o da altri enti.

5. La  Giunta regionale con propria deliberazione, entro sessanta
giorni dall'entrata  in vigore  della presente  legge, provvede a
determinare:

a) l'oggetto   e    la  tipologia  dei  progetti  ammissibili  al
   finanziamento;
b) i    criteri,  i  termini  e  le  modalità  di  attribuzione,
   erogazione e rimborso delle anticipazioni;
c) i  casi, i  termini e le modalità per la revoca e il recupero
   delle anticipazioni concesse.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.
Firenze, 12 luglio 2004

MARTINI

La presente  legge è  stata approvata  dal  Consiglio  Regionale
nella seduta del 07.07.2004

ALLEGATO - Tabelle di Bilancio

(Si omette la pubblicazione delle tabelle di bilancio)


ENTE REGIONE
BILANCIO


