Regolamento regionale  di attuazione  degli articoli  22 bis e 22
ter della  legge regionale  26 luglio  2002, n.  32 (Testo  Unico
della normativa  della Regione  Toscana in materia di educazione,
istruzione, orientamento,  formazione professionale  e lavoro) in
materia di incontro fra domanda e offerta di lavoro ed avviamento
a selezione nella pubblica amministrazione.



IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Visti gli  articoli 22  bis e  22 ter  della legge  regionale  26
luglio 2002,  n. 32 e successive modificazioni (Testo Unico della
normativa  della   Regione  Toscana  in  materia  di  educazione,
istruzione, orientamento, formazione professionale e lavoro), che
prevedono l`adozione di apposito regolamento regionale in materia
di incontro  fra domanda  e offerta  di lavoro  e di avviamento a
selezione nella pubblica amministrazione;

Vista la  deliberazione del  Consiglio regionale  del 21  gennaio
2004 con la quale e` stato approvato il regolamento di attuazione
dei citati articoli 22 bis e 22 ter;

EMANA
il seguente Regolamento:

TITOLO I
DISPOSIZIONI GENERALI

CAPO I
Disposizioni generali

ARTICOLO 1
Oggetto del regolamento

1. Con  il presente  regolamento la  Regione, in attuazione degli
articoli 22 bis e 22 ter della legge regionale 26 luglio 2002, n.
32 (Testo  Unico della normativa della Regione Toscana in materia
di educazione, istruzione, orientamento, formazione professionale
e  lavoro),   disciplina  le   modalita`  di   attuazione   delle
disposizioni previste  dal decreto legislativo 21 aprile 2000, n.
181 (Disposizione  per agevolare l`incontro tra domanda e offerta
di lavoro,  in attuazione  dell`articolo 45,  comma 1, lettera a)
della legge  17 maggio  1999, n.  144), da  ultimo modificato dal
decreto legislativo  19 dicembre  2002, n.  297 e dal regolamento
emanato con  decreto del  Presidente della  Repubblica  7  luglio
2000, n.  442 (Regolamento  recante norme  per la semplificazione
del procedimento  per il collocamento ordinario dei lavoratori ai
sensi dell`articolo 20, comma 8 della legge 15 marzo 1997, n. 59)
al fine  di assicurarne  l`applicazione uniforme  nel  territorio
regionale, e  fornisce gli  indirizzi operativi  e gestionali per
l`attivazione dell`elenco anagrafico dei lavoratori, della scheda
anagrafica, della  scheda professionale e dei servizi di sostegno
alla ricerca di una nuova occupazione per i cittadini in possesso
dello stato di disoccupazione.

2. Il presente regolamento disciplina in particolare:
a) i  criteri per  l`adozione da  parte dei servizi competenti di
   procedure uniformi  in materia  di accertamento dello stato di
   disoccupazione;
b) gli  indirizzi operativi  per verificare  la conservazione, la
   perdita e  la sospensione  dello stato  di  disoccupazione  da
   parte dei servizi competenti;
c) gli  indirizzi operativi delle azioni che i servizi competenti
   effettuano al fine di favorire l`incontro domanda e offerta di
   lavoro e allo scopo di contrastare la disoccupazione;
d) i criteri di reclutamento per gli avviamenti a selezione nelle
   pubbliche amministrazioni.
e) la  gestione delle  liste speciali  non espressamente abrogate
   dal d.lgs 181/2000.

ARTICOLO 2
Definizioni

1. Nel  rispetto  di  quanto  disposto  dalla  normativa  statale
vigente, ai fini del presente regolamento si intendono per:

a) servizi per l`impiego, i servizi pubblici di cui agli articoli
   118, 119  e  120  del  regolamento  emanato  con  decreto  del
   Presidente della  Giunta regionale  8  agosto  2003,  n.  47/R
   (Regolamento di  esecuzione della  legge regionale  26  luglio
   2002, n. 32);
b) elenco    anagrafico,  l`elenco  di  cui  all`articolo  4  del
   regolamento emanato con d.p.r 442/2000;
c) scheda  anagrafica, il  modello di cui al decreto del Ministro
   del  lavoro   e  della   previdenza  sociale  30  maggio  2001
   (Approvazione del modello di scheda anagrafica del lavoratore,
   della codifica  delle professioni  e delle classificazioni dei
   lavoratori ex articolo 4, comma 3 del DPR 442/2000);
d) scheda  professionale,  il  modello  di  cui  al  decreto  del
   Ministro del  lavoro e della previdenza sociale 30 maggio 2001
   (Approvazione  del   modello  di   scheda  professionale   del
   lavoratore, ex articolo 5, comma 1 del DPR 442/2000);
e) stato  di disoccupazione, la condizione di cui all`articolo 1,
   comma 2, lettera c) del DLgs 181/2000, ossia la condizione del
   soggetto privo  di lavoro,  che sia immediatamente disponibile
   allo svolgimento  ed alla  ricerca di una attivita` lavorativa
   secondo modalita` definite con i servizi competenti;
f) giovani, i soggetti di cui all`articolo 1, comma 2, lettera b)
   del d.lgs 181/2000;
g) autocertificazione,   la    dichiarazione    sostitutiva    di
   certificazione o  dell`atto di notorieta` di cui agli articoli
   46 e  47 del  regolamento emanato  con decreto  del Presidente
   della Repubblica  28 dicembre  2000, n. 445 (Testo unico delle
   disposizioni  legislative   e  regolamentari   in  materia  di
   documentazione amministrativa).

ARTICOLO 3
Trattamento dati personali

1. La  Regione e`  titolare del  trattamento dei  dati  personali
contenuti nel sistema regionale del lavoro.

2. Le  province sono  titolari del trattamento dei dati personali
dei  soggetti   presenti  nelle   banche  dati  dei  servizi  per
l`impiego.

3. I  servizi per l`impiego sono responsabili del trattamento dei
dati personali  dei soggetti  presenti nelle  banche dati in loro
possesso.

TITOLO II
DISPOSIZIONI IN  MATERIA DI  INCONTRO FRA  DOMANDA E  OFFERTA  DI
LAVORO

CAPO I
Attribuzioni del servizio per l`impiego

ARTICOLO 4
Compiti e funzioni del servizio per l`impiego

1. Il servizio per l`impiego nel cui ambito territoriale si trova
il domicilio del lavoratore e` competente a:

a) compiere    le    operazioni  di  inserimento,  aggiornamento,
   conservazione,  cancellazione,   diffusione,  comunicazione  e
   trasferimento  dei  dati  dell`elenco  anagrafico  relativi  a
   ciascun lavoratore;
b) gestire  la scheda  anagrafica e  la scheda  professionale del
   lavoratore;
c) attribuire la qualifica professionale al lavoratore secondo le
   modalita` previste dalle normative nazionali e regionali;
d) assegnare   al    lavoratore  la  classe  e  la  specifica  di
   appartenenza, secondo  le indicazioni  dell`allegato D  del DM
   lavoro e  previdenza sociale  30 maggio  2001 e  le qualifiche
   individuate con deliberazioni della Giunta regionale;
e) ricevere  le dichiarazioni che comprovano la sussistenza dello
   stato di  disoccupazione da parte dei lavoratori che intendono
   avvalersi dei servizi all`impiego;
f) svolgere  tutti gli  altri compiti  e funzioni  attribuiti  da
   norme nazionali e regionali.

2. Il  servizio per  l`impiego adotta nell`ambito della normativa
nazionale e regionale, ogni tipo di azione di politica attiva, al
fine di prevenire la disoccupazione.

CAPO II
Gestione dell`elenco anagrafico e della scheda professionale

ARTICOLO 5
Elenco anagrafico

1. Sono  inseriti nell`elenco  anagrafico i  cittadini  italiani,
comunitari e  stranieri regolarmente  soggiornanti nel territorio
nazionale, aventi l`eta` stabilita dalla legge per essere ammessi
al lavoro,  che, essendo  in cerca  di lavoro poiche` inoccupati,
disoccupati, nonche` occupati in cerca di altro lavoro, intendono
avvalersi dei servizi all`impiego.

2.  Ciascun   cittadino  puo`   richiedere  di   essere  inserito
nell`elenco  anagrafico   di  un   solo  servizio  per  l`impiego
indipendentemente dalla propria residenza.

3. Le  informazioni riferite  a ciascun lavoratore sono riportate
nella scheda anagrafica.

4. Le caratteristiche e il contenuto della scheda anagrafica sono
integrate con deliberazione della Giunta regionale.

ARTICOLO 6
Inserimento e aggiornamento dei dati dell`elenco anagrafico

1. L`elenco anagrafico e` integrato e aggiornato sulla base delle
informazioni fornite dal lavoratore.

2. L`elenco  anagrafico e`  altresi` integrato e aggiornato sulla
base delle  seguenti  comunicazioni  ricevute  dal  servizio  per
l`impiego:

a) comunicazioni  obbligatorie provenienti dai datori di lavoro e
   dai   soggetti    autorizzati   a    svolgere   attivita`   di
   somministrazione  di   lavoro,  intermediazione,   ricerca   e
   selezione del personale e ricollocamento del personale;
b) comunicazioni   relative    all`assolvimento      dell`obbligo
   formativo,  effettuate  dagli  istituti  scolastici  ai  sensi
   dell`articolo 3,  comma 4  del regolamento emanato con decreto
   del  Presidente  della  Repubblica  12  luglio  2000,  n.  257
   (Regolamento di  attuazione dell`articolo  68 della  legge  17
   maggio 1999,  n. 144,  concernente l`obbligo  di frequenza  di
   attivita` formative fino al diciottesimo anno di eta`);
c) comunicazioni  fornite dagli  istituti previdenziali  e  dagli
   organi ispettivi in materia di lavoro;
d) comunicazioni  provenienti dagli  uffici  che  gestiscono  una
   lista speciale.

3.  Qualora   le  comunicazioni,   in  osservanza   di  specifica
disposizione normativa,  siano indirizzate  ad  un  servizio  per
l`impiego diverso  da quello nel cui ambito territoriale si trova
il domicilio  del lavoratore,  questi provvede  all`inserimento o
all`aggiornamento dei  dati dandone comunicazione al servizio per
l`impiego competente  che provvede alla loro validazione. In caso
di inserimento  il  lavoratore  sara`  registrato  quale  "utente
esterno".

4. Nel  caso di  inserimento o  aggiornamento d`ufficio la scheda
anagrafica e` compilata sulla base delle risultanze documentali.

ARTICOLO 7
Cancellazione dall`elenco anagrafico

1. I  lavoratori rimangono  inseriti nell`elenco  anagrafico  per
tutta la  durata della  vita lavorativa,  salvo il verificarsi di
una delle seguenti condizioni che ne determina la cancellazione:

a) richiesta di cancellazione da parte del lavoratore;
b) raggiungimento  del limite  massimo  di  eta`  lavorativa,  ad
   esclusione dei  lavoratori  che  presentano  al  servizio  per
   l`impiego specifica  richiesta di continuare a fruire dei suoi
   servizi;
c) decesso del lavoratore;
d) per i lavoratori stranieri, scadenza del permesso di soggiorno
   o, in  caso  di  perdita  del  lavoro  anche  per  dimissioni,
   decorrenza di  un periodo  pari  alla  residua  validita`  del
   permesso di  soggiorno, salvo  che si  tratti di  permesso  di
   soggiorno per  lavoro stagionale,  e comunque  non inferiore a
   sei mesi.

ARTICOLO 8
Domicilio del lavoratore

1. I  lavoratori che  richiedano di  essere inseriti  nell`elenco
anagrafico, qualora abbiano un domicilio diverso dalla residenza,
rendono al  servizio per  l`impiego competente  una dichiarazione
contenente l`elezione di domicilio.

2. Qualsiasi  variazione di  domicilio e`  comunicata al servizio
per l`impiego  a  cura  del  lavoratore  interessato  secondo  le
modalita` definite nel comma 3.

3. Nel caso di variazione di domicilio, il lavoratore e` tenuto a
presentarsi al servizio per l`impiego nel cui ambito territoriale
e` ubicato il luogo del nuovo domicilio; quest`ultimo richiede al
servizio per  l`impiego di  provenienza il trasferimento dei dati
relativi alla  scheda anagrafica  e alla scheda professionale del
lavoratore ed una presa d`atto dell`avvenuto trasferimento.

4. L`effettivo  passaggio di  competenza in ordine al trattamento
dei dati si compie con la presa d`atto di cui al comma 3.

5. Ogni  comunicazione del  servizio  per  l`impiego  diretta  al
lavoratore  e`  effettuata  presso  il  domicilio  risultante  al
servizio stesso  sulla base delle disposizioni di cui al presente
articolo.

ARTICOLO 9
Scheda professionale

1. Il  servizio per  l`impiego competente  redige e  aggiorna  la
scheda professionale  nella quale  sono trascritte, oltre ai dati
contenuti nella  scheda anagrafica, le informazioni relative alle
esperienze formative  e professionali  del  lavoratore  e  quelle
relative alle disponibilita` del medesimo.

2. Le  caratteristiche ed il contenuto della scheda professionale
sono integrate con deliberazione della Giunta regionale.

3. Il  lavoratore,  al  momento  della  richiesta  di  iscrizione
nell`elenco anagrafico,  e` tenuto  a fornire  una  dichiarazione
contenente gli  elementi  necessari  per  la  compilazione  della
scheda professionale.

4. Nel  caso d`inserimento  o aggiornamento d`ufficio nell`elenco
anagrafico la  scheda professionale e` compilata sulla base delle
risultanze documentali.

5. Il  servizio per  l`impiego  territorialmente  competente,  su
richiesta   del   lavoratore,   rilascia   copia   della   scheda
professionale e  della scheda anagrafica senza alcun onere per il
lavoratore medesimo.

ARTICOLO 10
Classificazione dei lavoratori

1. Al momento dell`iscrizione nell`elenco anagrafico, il servizio
per l`impiego attribuisce al lavoratore la qualifica e il profilo
professionale  che   egli   stesso   dichiara,   utilizzando   la
definizione e  la codifica di cui all`allegato C del d. m. lavoro
e previdenza  sociale 30 maggio 2001, nonche` le definizioni e le
codifiche   del    repertorio    regionale    delle    qualifiche
professionali. In caso di inserimento d`ufficio la qualifica e il
profilo professionale  sono  quelli  riconosciuti  al  lavoratore
nell`ultimo rapporto di lavoro.

2. Il  servizio per  l`impiego procede  alla classificazione  dei
lavoratori secondo  le classi e le specifiche di cui all`allegato
D del d. m. lavoro e previdenza sociale 30 maggio 2001.

ARTICOLO 11
Acquisizione delle informazioni

1.  Il   servizio  per   l`impiego   competente   acquisisce   le
informazioni da  inserire nella  scheda professionale individuale
attraverso:

a) i dati disponibili nei propri archivi;
b) le informazioni fornite dal lavoratore;
c) le comunicazioni previste dal presente regolamento;
d) ogni  altra comunicazione  che attesti lo svolgimento da parte
   del lavoratore di esperienze formative e professionali;
e) le informazioni assunte di propria iniziativa.

CAPO III
Stato di disoccupazione

ARTICOLO 12
Dichiarazione della sussistenza dello stato di disoccupazione

1. Per  comprovare lo  stato di  disoccupazione il  lavoratore si
presenta presso  il servizio per l`impiego competente, e rilascia
una autocertificazione da cui risulti:

a) di  non  essere  attualmente  impegnato  in  alcuna  attivita`
   lavorativa o  di svolgere  una attivita` lavorativa qualora il
   reddito che  ne deriva  non sia  superiore al  reddito  minimo
   personale escluso da imposizione sulla base delle disposizioni
   vigenti in materia, per l`anno fiscale in corso;
b) l`eventuale attivita` precedentemente svolta;
c) l`immediata   disponibilita`  allo  svolgimento  di  attivita`
   lavorativa.

2.  Il  lavoratore  si  impegna  a  comunicare  al  servizio  per
l`impiego competente  il superamento del limite di reddito di cui
al comma 1, lettera a) per l`anno in corso o per gli anni futuri.

3. La  soglia di  reddito di  cui al  comma 1,  lettera a) non si
applica ai lavoratori impegnati in lavori socialmente utili.

4. Nel  caso di  stato di disoccupazione conseguente a cessazione
di attivita` diversa da quella di lavoro subordinato, il servizio
per  l`impiego   verifica  la   veridicita`  della  dichiarazione
dell`interessato circa  l`effettivo svolgimento dell`attivita` in
questione e la sua cessazione.

5. Il  servizio per l`impiego dispone indagini, anche a campione,
sulla  veridicita`   delle  dichiarazioni  rese  dai  lavoratori,
richiedendo,  se   necessario,  l`intervento   di  altri   uffici
competenti.

6. Il servizio per l`impiego informa esplicitamente il lavoratore
sugli  eventi   che  comportano   la  perdita   dello  stato   di
disoccupazione.

ARTICOLO 13
Disponibilita` ad una occupazione

1. La  dichiarazione di  disponibilita` allo  svolgimento di  una
attivita` lavorativa  non puo`  essere limitata ne` condizionata,
fatto salvo,  ai fini  del riconoscimento  e della  conservazione
dello stato  di disoccupazione,  quanto disposto  dal comma  3 in
merito alla congruita` dell`offerta di lavoro.

2. L`immediata  disponibilita` ad  un`occupazione consiste  nella
disponibilita` ad accettare una congrua offerta di lavoro.

3. L`offerta  di lavoro  di cui  al comma 2 si ritiene congrua in
presenza dei seguenti requisiti:

a) corrispondenza  ad  un  profilo  professionale  equivalente  a
   quello per il quale il lavoratore ha concordato e sottoscritto
   la propria  disponibilita` al momento della sottoscrizione del
   patto di servizio integrato di cui all`articolo 14, comma 3;
b) sede  di lavoro ubicata nel raggio di cinquanta chilometri dal
   domicilio del  lavoratore e comunque raggiungibile con i mezzi
   pubblici in sessanta minuti.

ARTICOLO 14
Colloquio di orientamento

1. Il  primo colloquio di orientamento e` svolto dal servizio per
l`impiego entro tre mesi dalla dichiarazione di sussistenza dello
stato di disoccupazione.

2. Nel  corso del primo colloquio di orientamento il servizio per
l`impiego:

a) accerta e registra le effettive disponibilita` del lavoratore;
b) illustra  le opportunita`  offerte dal mercato del lavoro e le
   concrete possibilita`  di  avvalersi  di  servizi  pubblici  e
   privati per la ricerca attiva di un lavoro;
c) prescrive obblighi di ripresentazione.

3. Al  fine di  rendere maggiormente  efficienti i  meccanismi di
incontro tra  domanda ed  offerta  di  lavoro,  il  lavoratore  e
l`operatore del servizio per l`impiego sottoscrivono, entro e non
oltre sessanta  giorni dal  primo colloquio, un patto di servizio
integrato in  cui sono  riportate  le  risultanze  del  colloquio
stesso. Mediante  il patto di servizio integrato il lavoratore si
impegna a  svolgere le  azioni concordate  nel  piano  di  azione
individuale che  possono consistere in attivita` di orientamento,
formazione, riqualificazione  professionale, tirocinio  e in ogni
altra iniziativa  proposta dal  servizio per  l`impiego  volta  a
favorire  l`integrazione   professionale  o   a   migliorare   le
possibilita` di inserimento lavorativo.

ARTICOLO 15
Conservazione dello stato di disoccupazione

1. Conserva  lo stato  di disoccupazione chi svolge una attivita`
di lavoro  da cui  derivi un  reddito annuale  non  superiore  al
reddito minimo  personale escluso da imposizione sulla base delle
disposizioni in materia per l`anno fiscale in corso.

2. In  caso di  risoluzione anticipata  del  rapporto,  entro  il
termine di  trenta giorni  dalla  stessa,  spetta  al  lavoratore
dichiarare  e  documentare  al  servizio  competente  il  mancato
superamento del reddito minimo di cui al comma 1.

3. In caso di concorso di piu` tipologie di rapporti di lavoro si
applica la  soglia di reddito fissata per i lavoratori dipendenti
o assimilati.

4. Il  limite di reddito di cui al comma 1 non trova applicazione
per i lavoratori impegnati in lavori socialmente utili.

ARTICOLO 16
Perdita dello stato di disoccupazione

1. La  provincia con atto motivato dispone la perdita dello stato
di disoccupazione in presenza di una delle seguenti condizioni:

a) rifiuto  senza giustificato  motivo di  una offerta  di lavoro
   congrua,  ai   sensi  dell`articolo   13,  comma  3,  a  tempo
   indeterminato o  determinato,  o  di  lavoro  temporaneo,  con
   durata del  contratto a  termine, o  della missione, superiore
   almeno a otto mesi o quattro mesi se si tratta di giovani;
b) mancata  presentazione, senza giustificato motivo, ai colloqui
   previsti;
c) mancata  sottoscrizione del  patto  di  servizio  integrato  e
   mancata esecuzione delle azioni concordate nel piano di azione
   individuale sottoscritto con il patto di servizio integrato di
   cui all`articolo 14, comma 3;
d) assenza ingiustificata alla prova selettiva o mancata presa di
   servizio presso un`amministrazione pubblica.

2. Si considerano equivalenti al rifiuto ingiustificato di cui al
comma 1,  lettera a), le dimissioni senza giusta causa rassegnate
per piu` di due volte nel corso dell`anno solare.

3. Nel  caso di violazione degli obblighi di presentazione di cui
al comma  1, lettera  b), e`  ammesso un  ritardo non superiore a
quindici giorni per impedimenti oggettivi adeguatamente motivati.
E` ammesso  un ritardo  piu` lungo  dovuto a  ragioni  di  salute
certificate dalla struttura sanitaria pubblica competente.

4. Il  lavoratore che ha accettato una proposta di lavoro che non
superi il  periodo di prova, non perde lo stato di disoccupazione
e conserva l`anzianita` precedentemente maturata.

5. Nel  termine  di  dieci  giorni  dalla  notifica,  avverso  il
provvedimento provinciale  e` ammessa  istanza  di  riesame  alla
provincia. L`istanza  si intende  respinta se la provincia non si
pronuncia entro  dieci giorni.  L`efficacia del  provvedimento di
perdita dello stato di disoccupazione e` sospesa dalla data della
notifica a  quella della  pronuncia della  provincia  nel  merito
dell`istanza.

6. Il  lavoratore che  ha perso  lo stato  di disoccupazione, per
effetto di  un provvedimento  definitivo della  provincia  rimane
iscritto nell`elenco  anagrafico  nella  classe  "altro"  con  la
specifica "decaduto dallo stato di disoccupazione" per un periodo
di dodici  mesi, durante il quale non beneficia delle prestazioni
fornite dal servizio per l`impiego.

7. Il  lavoratore che  ha perso  lo stato  di disoccupazione, per
effetto di  un provvedimento  definitivo  della  provincia,  puo`
essere iscritto  come disoccupato  negli elenchi  anagrafici  dei
servizi per  l`impiego della  Toscana dopo dodici mesi dalla data
di adozione del provvedimento stesso.

8.   La   perdita   dello   stato   di   disoccupazione   avviene
automaticamente nei seguenti casi:

a) stipula    di    un  rapporto  di  lavoro  a  tempo  pieno  ed
   indeterminato;
b) tipula  di un rapporto di lavoro a tempo determinato di durata
   superiore a  otto  mesi,  o  quattro  se  "giovani",  tale  da
   assicurare un reddito complessivo annuale superiore al reddito
   minimo personale  escluso  da  imposizione  sulla  base  delle
   disposizioni in materia per l`anno fiscale.

ARTICOLO 17
Sospensione dello stato di disoccupazione

1. L`accettazione  di un`offerta  di lavoro a tempo determinato o
temporaneo di durata inferiore a otto mesi, ovvero a quattro mesi
se si  tratta di giovani, comporta una sospensione dello stato di
disoccupazione  nel   caso  in   cui  il  reddito  percepito  dal
lavoratore superi quello di cui all`articolo 15, comma 1.

2. Il riferimento temporale e` relativo alla effettiva durata del
rapporto di lavoro, comprensiva delle eventuali proroghe pattuite
ai sensi della normativa vigente.

3. Una volta cessato il contratto di lavoro di cui al comma 1, la
relativa anzianita` riprende a decorrere d`ufficio.

ARTICOLO 18
Durata dello stato di disoccupazione

1.  Lo   stato  di   disoccupazione  decorre   dalla  data  della
dichiarazione di cui all`articolo 13, comma 1.

2. La  durata dello  stato di  disoccupazione si  calcola in mesi
commerciali. I  periodi fino a giorni quindici, all`interno di un
unico mese,  non si  computano;  i  periodi  superiori  a  giorni
quindici si computano come un mese intero.

ARTICOLO 19
Certificazione e verifica dello stato di disoccupazione

1.  Nei   rapporti  con  la  pubblica  amministrazione  e  con  i
concessionari e  i gestori  di  pubblici  servizi,  lo  stato  di
disoccupazione e`  comprovato  con  dichiarazioni  rese  mediante
autocertificazione sottoscritte dall`interessato.

2. Fermo  restando quanto  previsto al  comma 1,  i  servizi  per
l`impiego  che   procedano,  su   richiesta  dell`amministrazione
interessata, ad  un controllo,  anche a  campione, sul  contenuto
della  dichiarazione  sostituiva,  rispondono  sulla  base  delle
risultanze d`ufficio.

3. Nei casi in cui la verifica riguardi l`attuazione di norme che
facciano riferimento  all`anzianita` di iscrizione nelle liste di
collocamento, la  corrispondenza va  accertata con  riguardo alla
durata  dello  stato  di  disoccupazione,  calcolata  secondo  le
modalita` di cui al presente regolamento.

CAPO IV
Assunzione dei lavoratori

ARTICOLO 20
Disposizioni generali

1. I  lavoratori regolarmente  presenti sul territorio nazionale,
indipendentemente dal  loro inserimento  nell`elenco  anagrafico,
possono essere  assunti mediante assunzione diretta, per tutte le
tipologie di  rapporto di  lavoro, dai datori di lavoro privati e
dagli  enti   pubblici  economici,   salvo,  per  questi  ultimi,
l`obbligo di  assunzione mediante  concorso, ove  prescritto  dai
rispettivi statuti.

2.  Sono   fatte  salve   le  discipline   speciali  relative  al
collocamento  dei  lavoratori  disabili,  al  reclutamento  nelle
pubbliche amministrazioni,  all`impiego  di  lavoratori  italiani
all`estero, nonche`  all`assunzione dei cittadini extracomunitari
residenti all`estero.

ARTICOLO 21
Obblighi di comunicazione contestuale per i datori di lavoro

1.  I   datori  di  lavoro  pubblici  e  privati  contestualmente
all`assunzione comunicano  al  servizio  per  l`impiego  nel  cui
ambito territoriale  e` ubicata  la sede  di lavoro,  i  seguenti
dati:

a) dati anagrafici del lavoratore;
b) data    di  inizio  del  rapporto  per  i  contratti  a  tempo
   indeterminato;
c) data  di inizio  e di cessazione qualora il rapporto non sia a
   tempo indeterminato,  per il  settore agricolo  le giornate di
   lavoro previste;
d) tipologia contrattuale;
e) qualifica professionale;
f) trattamento economico e normativo.

2. L`obbligo  di cui  al  comma  1  sussiste  anche  in  caso  di
instaurazione di  rapporti di lavoro autonomo in forma coordinata
e continuativa, di assunzione di socio lavoratore di cooperativa,
di associati  in partecipazione  con conferimento  di prestazione
lavorativa, di  instaurazione di  tirocini  di  formazione  e  di
orientamento e di ogni altro tipo di esperienza formativa ad essi
assimilata.

3. Le  comunicazioni di  cui al  presente articolo possono essere
autocertificate.

4. I  datori di  lavoro privati  e gli  enti  pubblici  economici
possono adempiere  agli  obblighi  di  comunicazione  di  cui  al
presente articolo  nonche` agli  articoli 22  e 23 per il tramite
dei  soggetti   abilitati  all`esercizio   della  professione  di
consulente di  lavoro  e  degli  altri  soggetti  abilitati  alla
gestione e  alla amministrazione  del  personale  dipendente  del
settore agricolo  ovvero dell`associazione  dei datori  di lavoro
alla quale aderiscono o conferiscono mandato.

5. Le  comunicazioni di  cui al  presente articolo sono valide ai
fini  dell`assolvimento   degli  obblighi  di  comunicazione  nei
confronti delle  direzioni regionali  e provinciali  del  lavoro,
dell`Istituto  nazionale   della  previdenza   sociale  (INPS)  e
dell`Istituto nazionale  per l`assicurazione contro gli infortuni
sul lavoro  (INAIL), o  di altre forme previdenziali sostitutive,
esclusive o esonerative.

6. Nel caso in cui l`instaurazione del rapporto avvenga in giorno
festivo,  nelle   ore  serali  o  notturne,  ovvero  in  caso  di
emergenza, le  comunicazioni di  cui al presente articolo nonche`
quelle di  cui all`articolo  21 sono  effettuate entro  il  primo
giorno utile successivo.

ARTICOLO 22
Altre comunicazioni

1. I  datori di lavoro pubblici e privati comunicano entro cinque
giorni al  servizio per  l`impiego nel cui ambito territoriale e`
ubicata la sede di lavoro le seguenti circostanze:

a) proroga del termine inizialmente fissato;
b) trasformazione da tempo determinato a tempo indeterminato;
c) trasformazione da orario a tempo parziale a tempo pieno;
d) trasformazione da orario a tempo pieno a tempo parziale;
e) trasformazione  del contratto  di apprendistato in contratto a
   tempo indeterminato;
f) trasformazione  del contratto  di formazione  e  lavoro  e  di
   inserimento in contratto a tempo indeterminato;
g) trasformazione del rapporto di tirocinio o di altra esperienza
   professionale in rapporto di lavoro subordinato;
h) cessazione  del rapporto  di  lavoro  a  tempo  indeterminato,
   ovvero a tempo determinato, qualora la cessazione sia avvenuta
   in data  diversa da quella comunicata all`atto dell`assunzione
   o in occasione della comunicazione di eventuali proroghe;
i) ogni altra ipotesi di trasformazione di un contratto di lavoro
   in rapporto a tempo indeterminato.

ARTICOLO 23
Disposizioni per particolari soggetti

1. Al  lavoro domestico  e al  lavoro agricolo  si  applicano  le
disposizioni di cui all`articolo 21.

2. Le  societa` di  somministrazione  di  lavoro  assolvono  agli
obblighi di  comunicazione concernenti l`assunzione, la proroga e
la cessazione  dei lavoratori, mediante comunicazione da inviarsi
entro il giorno venti del mese successivo alla data di assunzione
al servizio  per l`impiego competente, identificato in quello nel
cui ambito territoriale e` ubicata la loro sede operativa.

ARTICOLO 24
Decorrenza degli obblighi di comunicazione

1. Gli  obblighi di  comunicazione di  cui agli articoli 21, 22 e
23, sono  applicabili a  partire dalla data stabilita nel decreto
del Ministro  del  lavoro  e  della  previdenza  sociale  di  cui
all`articolo 4 bis, comma 7 del DLgs 181/2000.

2. Fino  all`emanazione del decreto di cui al comma 1 continua ad
operare la disciplina previgente, salvo quanto disposto dal comma
3.

3. Fino  alla data  di  cui  al  comma  1,  la  comunicazione  di
assunzione dei  lavoratori domestici  e  agricoli  va  effettuata
entro cinque giorni dall`assunzione.

4. La  comunicazione relativa  ai lavoratori  agricoli di  cui al
comma 3  puo` essere  effettuata mediante  documenti  tratti  dal
registro d`impresa.

CAPO V
Lavoratori disabili

ARTICOLO 25
Disposizioni generali

1. I lavoratori disabili iscritti nell`elenco di cui all`articolo
8 della  legge 12  marzo 1999,  n. 68  (Norme per  il diritto  al
lavoro dei  disabili) sono  soggetti alle  disposizioni  previste
dalla medesima  legge nonche`  alle norme  seguenti in materia di
verifica e accertamento dello stato di disoccupazione.

2. I lavoratori disabili iscritti nell`elenco di cui all`articolo
8 della  l. 68/1999  alla data del 28 febbraio 2003 mantengono il
diritto  a   godere  del  sistema  protettivo  individuato  dalla
medesima legge  senza necessita`  di rendere  la dichiarazione di
disponibilita` allo svolgimento di attivita` lavorativa.

ARTICOLO 26
Dichiarazione di sussistenza dello stato di disoccupazione

1. I  lavoratori che,  trovandosi in  una delle condizioni di cui
all`articolo 1,  comma 1  della l.  68/1999, intendano iscriversi
nell`elenco previsto  dall`articolo 8  della stessa legge, devono
rendere  la   dichiarazione  di   sussistenza  dello   stato   di
disoccupazione.

2. La  dichiarazione di sussistenza dello stato di disoccupazione
puo`  essere  rilasciata  anche  contestualmente  all`istanza  di
iscrizione nell`elenco di cui al comma 1.

3. Con la dichiarazione di cui al comma 1, il lavoratore disabile
attesta:

a) di  non  essere  attualmente  impegnato  in  alcuna  attivita`
   lavorativa o  di svolgere  un`attivita` lavorativa  qualora il
   reddito che  ne deriva  non sia  superiore al  reddito  minimo
   personale escluso da imposizione sulla base delle disposizioni
   vigenti in materia per l`anno fiscale in corso;
b) di  essere immediatamente  disponibile allo svolgimento di una
   attivita`  lavorativa   conforme  alle  proprie  capacita`  di
   lavoro.

4. Le  province possono  individuare peculiari  modalita` di resa
della dichiarazione  di sussistenza dello stato di disoccupazione
da parte  dei lavoratori  disabili. Le  province possono altresi`
individuare peculiari  modalita` per la successiva verifica della
permanenza dello stato di disoccupazione dei suddetti lavoratori.

5.  In   seguito  alla   presentazione  della   dichiarazione  di
sussistenza dello  stato di disoccupazione il lavoratore disabile
e` inserito  nell`elenco anagrafico.  I lavoratori  disabili gia`
iscritti nell`elenco di cui all`articolo 8 della l. 68/1999, sono
inseriti d`ufficio nell`elenco anagrafico.

6. Il  lavoratore disabile  in stato  di  disoccupazione  che  lo
richieda, puo` usufruire dei medesimi servizi offerti dai servizi
per  l`impiego   a  tutti   gli  altri  lavoratori  in  stato  di
disoccupazione.

ARTICOLO 27
Accertamento dello stato di disoccupazione

1. Conserva lo stato di disoccupazione il lavoratore disabile che
svolge un`attivita`  di lavoro  da  cui  derivi  un  reddito  non
superiore a quello di cui all`articolo 26, comma 3, lettera a).

2. Lo  stato di  disoccupazione e` sospeso nelle ipotesi previste
dall`articolo 17.

3.  Per   i  lavoratori   disabili  che,  sulla  base  di  idonea
certificazione  sanitaria,   risultino  non   idonei  a  svolgere
un`attivita` lavorativa per ragioni dovute alla loro disabilita`,
conservano lo  stato di  disoccupazione ma  e` sospesa  nei  loro
confronti l`erogazione  dei servizi.  La sospensione perdura fino
al momento  in cui interventi curativi o riabilitativi consentano
al lavoratore  di essere  nuovamente in  grado  di  svolgere  una
attivita` lavorativa conforme alle proprie capacita` di lavoro.

4. I  disabili gia`  iscritti all`elenco  di cui  all`articolo 8,
comma 1  della l. 68/1999, che siano giudicati privi di capacita`
residue dagli  organismi sanitari  competenti  e  che  presentino
domanda di  pensione di  invalidita`, vengono sospesi dallo stato
di disoccupazione  fino alla  data di accoglimento della medesima
domanda.

5. La  perdita dello  stato di  disoccupazione e` disposta per le
ragioni e secondo le modalita` previste dall`articolo 10, comma 6
della l. 68/1999.

CAPO VI
Lavoratori in mobilita`, stranieri, detenuti ed internati

ARTICOLO 28
Disposizioni particolari per i lavoratori iscritti nelle liste di
mobilita`

1. La  richiesta di iscrizione nelle liste di mobilita` vale come
dichiarazione di sussistenza dello stato di disoccupazione.

2. I lavoratori iscritti nelle liste di mobilita`, anche nel caso
in cui  non percepiscano  l`indennita` di  mobilita`, non  devono
rendere  la   dichiarazione  di   sussistenza  dello   stato   di
disoccupazione.

3. Per i lavoratori di cui al comma 1, lo stato di disoccupazione
e` accertato  secondo le  specifiche disposizioni contenute nella
legge  23  luglio  1991,  n.  223  (Norme  in  materia  di  cassa
integrazione,   mobilita`,    trattamenti   di    disoccupazione,
attuazione di  direttive della  Comunita` europea,  avviamento al
lavoro ed altre disposizioni in materia di mercato del lavoro).

ARTICOLO 29
Disposizioni particolari per i lavoratori stranieri

1. I  lavoratori stranieri  in possesso del permesso di soggiorno
per lavoro  subordinato che  perdono il posto di lavoro anche per
dimissioni, possono  rilasciare  la  dichiarazione  di  immediata
disponibilita` presso il servizio per l`impiego per il periodo di
residua validita` del permesso di soggiorno e comunque, salvo che
si tratti  di lavoro  stagionale, per  un periodo non inferiore a
sei mesi.

2. I servizi per l`impiego:
a) concorrono  alla  rilevazione  dei  fabbisogni  di  lavoratori
   stranieri per  singoli comparti  produttivi, differenziati tra
   lavoratori subordinati e lavoratori stagionali;
b) favoriscono  tutte le  azioni positive  relative  all`incontro
   domanda e  offerta di  lavoro  per  gli  stranieri  che  hanno
   rilasciato la dichiarazione di immediata disponibilita`.

ARTICOLO 30
Disposizioni particolari per i detenuti e gli internati

1.  La   dichiarazione   della   sussistenza   dello   stato   di
disoccupazione per  i detenuti  e gli  internati viene  accertata
mediante la  dichiarazione di  disponibilita` acquisita  da parte
della  direzione  dell`istituto  penitenziario,  che  provvede  a
trasmetterla  al   servizio  per   l`impiego   nel   cui   ambito
territoriale l`istituto  e`  ubicato,  unitamente  al  curriculum
scolastico e professionale degli interessati.

2. I  servizi per  l`impiego, che  ricevono la  dichiarazione  di
disponibilita` di  cui al  comma 1,  procedono alla registrazione
nell`elenco   anagrafico   ed   alla   redazione   della   scheda
professionale, attivandosi,  in collaborazione  con la  direzione
degli istituti,  a promuovere  l`offerta di adeguate occasioni di
lavoro  secondo   le  norme   vigenti  in   materia   di   lavoro
extrapenitenziario.

3.  Si   applicano  le   disposizioni  generali   in  materia  di
conservazione,   sospensione    e   perdita    dello   stato   di
disoccupazione di cui al presente regolamento.

4. I  detenuti e  gli internati  che entro  quindici giorni dalla
scarcerazione presentano  al servizio  per  l`impiego  ove  hanno
domicilio  la   dichiarazione   di   disponibilita`,   conservano
l`anzianita`  di   disoccupazione   maturata   nel   periodo   di
carcerazione.

TITOLO III
AVVIAMENTO A SELEZIONE NELLA PUBBLICA AMMINISTRAZIONE

CAPO I
Avviamento a selezione effettuato dalla pubblica amministrazione

ARTICOLO 31
Ambito di applicazione

1. Le  pubbliche amministrazioni,  come individuate dall`articolo
22ter della  legge regionale  26 luglio  2002, n. 32 (Testo unico
della normativa  della regione  Toscana in materia di educazione,
istruzione, orientamento,  formazione  professionale  e  lavoro),
introdotto  dall`articolo   2  della   LR   42/2003,   effettuano
direttamente le  assunzioni per  le qualifiche  e i profili per i
quali e`  richiesto il  solo requisito della scuola dell`obbligo,
fatti salvi  gli eventuali  ulteriori  requisiti  per  specifiche
professionalita`, mediante  selezione dei soggetti inseriti negli
elenchi anagrafici dei servizi per l`impiego della Toscana.

ARTICOLO 32
Pubblicita` delle offerte di lavoro

1.  La   pubblica  amministrazione   per  le  assunzioni  di  cui
all`articolo 31,  predispone apposito  avviso pubblico di offerta
di lavoro,  di seguito  denominato  avviso,  dandone  adeguata  e
diffusa  informazione  mediante  affissione  nei  propri  albi  e
rimettendone  copia   al  servizio   per  l`impiego   competente,
corrispondente a  quello  nel  cui  territorio  viene  effettuata
l`assunzione. Il  servizio per l`impiego provvede alla diffusione
dell`avviso tra  i servizi  per l`impiego  della regione mediante
idonei mezzi di comunicazione anche telematici.

2. L`avviso deve indicare:
a) numero delle assunzioni che si intendono effettuare;
b) tipologia e durata del contratto di lavoro;
c) qualifica  e profilo  professionale e  relativo  inquadramento
   contrattuale;
d) mansioni alle quali verranno adibiti i lavoratori;
e) requisiti di cui all`articolo 33, comma 1;
f) eventuali requisiti professionali richiesti;
g) requisiti per la formazione della graduatoria;
h) modalita`   di    svolgimento    della  prova  selettiva,  con
   l`indicazione della  data, dell`ora, del luogo e dei contenuti
   di svolgimento della stessa;
i) data  di pubblicazione  dell`avviso e  di scadenza dei termini
   per la presentazione delle domande;
j) modalita` di pubblicazione della graduatoria;
k) dichiarazione  di rispetto delle quote di riserva previste per
   specifiche   categorie    di   lavoratori,   con   particolare
   riferimento alle previsioni di cui alla l. 68/1999;
l) durata di validita` della graduatoria;
m) motivi che giustificano l`assunzione nel caso di posti a tempo
   determinato;
n) rispetto    delle    pari  opportunita`  tra  uomini  e  donne
   nell`accesso al lavoro;
o) l`organo al quale presentare ricorso ed i relativi termini.

3. I termini per la presentazione delle domande di partecipazione
non possono  essere inferiori  a quindici giorni decorrenti dalla
data di  pubblicazione  dell`avviso.  Tale  termine  puo`  essere
ridotto  ad   otto  giorni   nel  caso   di  assunzioni  a  tempo
determinato.

ARTICOLO 33
Presentazione delle domande

1.  I   soggetti  inseriti   negli  elenchi   anagrafici  di  cui
all`articolo  31  alla  data  di  pubblicazione  dell`avviso,  in
possesso del  diploma di  scuola  dell`obbligo  e  dei  requisiti
previsti per l`accesso al pubblico impiego, presentano la domanda
di partecipazione  alla selezione  alla pubblica  amministrazione
attraverso la compilazione del modello allegato all`avviso.

2. Nella domanda di partecipazione i candidati attestano mediante
autocertificazione   il    possesso   dei    requisiti   indicati
nell`avviso.

3. La  pubblica amministrazione, provvede anche in collaborazione
con il  servizio per  l`impiego  competente  per  territorio,  ad
accertare  la  veridicita`  delle  dichiarazioni  rilasciate  con
autocertificazione anche dopo l`assunzione in servizio.

ARTICOLO 34
Formazione della graduatoria

1. La  pubblica amministrazione entro trenta giorni dalla data di
scadenza dell`avviso  della presentazione  delle domande  procede
alla formulazione  della graduatoria secondo i criteri del carico
di famiglia,  del reddito  e dello stato di disoccupazione, sulla
base dei  parametri indicati  nella Tabella  allegata al presente
regolamento.

2. In  caso di  parita` di punteggio la precedenza spetta al piu`
anziano di eta` anagrafica.

3. La  graduatoria e`  resa pubblica  con le  modalita`  previste
nell`avviso.

4. Entro  dieci giorni  dalla pubblicazione  i candidati  possono
proporre opposizione  alla pubblica  amministrazione  avverso  la
posizione nella  graduatoria se derivata da errori di calcolo del
punteggio. L`eventuale  rettifica e`  effettuata nei dieci giorni
successivi.

ARTICOLO 35
Validita` della graduatoria

1. Per  le assunzioni  a tempo  indeterminato la  graduatoria  ha
validita`  fino   alla  totale   copertura  dei   posti  previsti
nell`avviso, comunque  per un  termine non  superiore a  sei mesi
dalla pubblicazione della graduatoria.

2. Per  le assunzioni  a  tempo  determinato  la  graduatoria  ha
validita` fino  a dodici mesi successivi alla pubblicazione della
stessa anche  per assunzioni,  della stessa  qualifica e  profilo
professionale, ulteriori rispetto ai posti offerti nell`avviso.

ARTICOLO 36
Casi di decadenza dalla graduatoria

1. I candidati decadono dalla graduatoria nei seguenti casi:

a) mancata   presentazione    alle    prove  di  idoneita`  senza
   giustificato motivo;
b) dichiarazione di inidoneita` al posto offerto;
c) assenza   dei    requisiti  richiesti,  anche  se  intervenuta
   successivamente alla pubblicazione dell`avviso;
d) rinuncia all`assunzione in servizio senza giustificato motivo.

ARTICOLO 37
Convocazione alle prove selettive

1. La pubblica amministrazione convoca i candidati aventi diritto
secondo l`ordine  della graduatoria  entro  trenta  giorni  dalla
pubblicazione della graduatoria per sottoporli a prova selettiva.

2. I  candidati sono  convocati in  numero doppio  dei  posti  da
coprire.

3. La  pubblica  amministrazione,  nei  casi  di  assunzione  con
rapporto  a  tempo  determinato,  laddove  ricorrano  motivi  che
giustificano l`urgenza  a coprire  il posto  derivante  anche  da
esigenze organizzative,  ha facolta`  di convocare  un numero  di
lavoratori triplo dei posti da coprire.

4. La  pubblica amministrazione  provvede alla  sostituzione  dei
candidati che  non  abbiano  risposto  alla  convocazione  o  non
abbiano superato  le prove  selettive  o  non  abbiano  accettato
l`assunzione ovvero  non siano  piu` in  possesso  dei  requisiti
richiesti, procedendo  alla convocazione  di ulteriori  candidati
secondo l`ordine della graduatoria.

5. La  pubblica amministrazione  comunica altresi` ai servizi per
l`impiego i  nominativi dei candidati che non hanno risposto alla
convocazione,   allegando    copia   degli    eventuali    motivi
giustificativi addotti dall`interessato.

ARTICOLO 38
Selezione

1. La  selezione consiste  nello svolgimento  di  prove  pratiche
attitudinali ovvero in sperimentazioni lavorative i cui contenuti
devono essere determinati con riferimento a quelli previsti nelle
declaratorie e  nei mansionari  di qualifica, categoria e profilo
professionale.

2. La  selezione accerta esclusivamente l`idoneita` del candidato
a  svolgere   le  mansioni  proprie  della  qualifica  o  profilo
professionale del posto offerto e non comporta alcuna valutazione
comparativa.

3.  Le   operazioni  di  selezione,  a  pena  di  nullita`,  sono
pubbliche.

4. Alle operazioni di selezione provvede una commissione nominata
dalla pubblica  amministrazione fino  alla completa copertura dei
posti complessivamente indicati nell`avviso.

ARTICOLO 39
Assunzione ed obblighi di comunicazione

1. La  pubblica amministrazione  assume in  servizio i  candidati
utilmente selezionati nel rispetto dell`ordine della graduatoria.

2.  La   pubblica  amministrazione   comunica  i  nominativi  dei
lavoratori assunti  al  servizio  per  l`impiego  competente  che
corrisponde a quello nel cui territorio si verifica l`assunzione.

3. La  pubblica amministrazione comunica ai servizi per l`impiego
i nominativi  dei candidati che non hanno accettato l`assunzione,
allegando copia  degli eventuali  motivi  giustificativi  addotti
dall`interessato.

ARTICOLO 40
Assunzioni per motivi d`urgenza

1.  Al   fine  di   evitare  gravi   danni  alle   persone,  alla
collettivita` o  ai beni  pubblici o  di  pubblica  utilita`,  la
pubblica amministrazione  puo` procedere ad assumere direttamente
senza la  procedura di avviamento a selezione, per i profili e le
qualifiche per  i quali e` richiesto la scuola dell`obbligo e per
prestazioni inferiori  a  quindici  giorni  lavorativi,  soggetti
iscritti  nell`elenco   anagrafico  del  servizio  per  l`impiego
competente per territorio.

CAPO II
Avviamento a selezione effettuato dal servizio per l`impiego

ARTICOLO 41
Richiesta di selezione al servizio per l`impiego

1. Le  pubbliche amministrazioni  di cui all`articolo 31 possono,
ove non  procedano autonomamente,  fare richiesta di avviamento a
selezione  al   servizio  per  l`impiego  competente  nell`ambito
territoriale in cui e` situata la sede di lavoro.

ARTICOLO 42
Procedura per la formazione della graduatoria

1.  La  pubblica  amministrazione  predispone  l`avviso,  secondo
quanto previsto dall`articolo 32.

2. Le  domande dei  candidati alla  selezione sono  presentate al
servizio per  l`impiego di  cui all`articolo  41 con le modalita`
previste dall`articolo 33.

3. Il  servizio per  l`impiego procede  alla  formulazione  della
graduatoria con le modalita` ed i criteri di cui all`articolo 34,
commi 1  e  2,  e  la  trasmette  alla  pubblica  amministrazione
richiedente.

4. La  pubblica amministrazione  pubblica la  graduatoria con  le
modalita` previste nell`avviso.

ARTICOLO 43
Norma di rinvio

Per tutto  quanto non  previsto nel presente capo si applicano le
disposizioni di cui al titolo III, capo I.

TITOLO IV
DISPOSIZIONI TRANSITORIE

CAPO I
Disposizioni transitorie

ARTICOLO 44
Trasferimento d`ufficio  nell`elenco  anagrafico  dei  lavoratori
iscritti nelle liste di collocamento

1. I  lavoratori risultanti  iscritti nelle  soppresse  liste  di
collocamento ordinario, o comunque presenti nelle banche dati dei
servizi  per   l`impiego,  sono  inseriti  d`ufficio  nell`elenco
anagrafico,   facendo   espressa   menzione   della   particolare
provenienza.

ARTICOLO 45
Anzianita` per gli effetti della disposizione di cui all`articolo
8, comma 9, della legge 29 dicembre 1990, n. 407

1. Fino  all`entrata in  vigore  della  riforma  degli  incentivi
all`occupazione possono  essere assunti ai sensi dell`articolo 8,
comma 9  della legge  29  dicembre  1990,  n.  407  (Disposizioni
diverse per  l`attuazione della manovra di finanza pubblica 1991-
1993), i lavoratori in possesso dello stato di disoccupazione che
hanno una  anzianita` di  disoccupazione da  almeno  ventiquattro
mesi.

ARTICOLO 46
Dipendenti sospesi temporaneamente dalle imprese

1. Per  i lavoratori  dipendenti,  anche  da  imprese  artigiane,
sospesi  temporaneamente  dal  lavoro  per  situazioni  di  crisi
aziendale, tramite  accordi ai sensi degli articoli 410 e 411 del
codice di  procedura civile,  rimangono in  vigore, ai fini della
corresponsione dell`indennita`  di disoccupazione,  le  procedure
attualmente in  atto e  previste dalle circolari del Ministro del
lavoro e  della previdenza  sociale e  dell`INPS, in attesa della
riforma degli ammortizzatori sociali.

ARTICOLO 47
Avviamento numerico nella pubblica amministrazione

1. Dalla  data di  entrata in vigore del presente regolamento non
si fa  piu` luogo  alla approvazione delle graduatorie annuali di
cui all`articolo  16 della  legge 28  febbraio 1987, n. 56 (Norme
sull`organizzazione del mercato del lavoro).


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 4 febbraio 2004

MARTINI

ALLEGATO
ALLEGATO A  -  TABELLA  AVVIAMENTO  A  SELEZIONE  NELLA  PUBBLICA
AMMINISTRAZIONE

     Criteri e parametri per la formazione delle graduatorie

A) Gli  elementi che concorrono alla formazione della graduatoria
sono:

1) carico di famiglia;
2) reddito   personale    imponibile  lordo  riferito    all`anno
   precedente;
3) stato di disoccupazione.

B) Computo  degli elementi che concorrono alla formulazione della
graduatoria:

1) a  tutti gli iscritti e` attribuito un punteggio base uguale a
   1000 punti
2) dai  1000 punti  di partenza  sono tolti i punti relativi allo
   stato di  famiglia,si aggiungono i punti relativi al reddito e
   si tolgono  infine i  punti relativi al punteggio definito per
   lo stato di disoccupazione;
3) il  candidato con  punteggio minore  in graduatoria precede il
   candidato  con   punteggio  maggiore;in   caso  di  parita`  i
   candidati piu`  anziani di  eta` anagrafica  precedono i  piu`
   giovani.

                      1) CARICO DI FAMIGLIA

A) Per  carico di  famiglia deve intendersi quello ricavato dallo
stato  di  famiglia  del  lavoratore  interessato   per   persone
conviventi  prive  di   reddito  proprio   o  con  redditi    non
assoggettabili ad IRPEF.

B) Le persone a carico sono da considerare:

1) figlio minorenne disoccupato o studente;
2) coniuge o convivente more uxorio disoccupato;
3) figlio maggiorenne fino a 26 anni se disoccupato o studente;
4) figlio di qualsiasi eta` con invalidita` oltre il 66%;
5) fratello  o sorella  minorenne solo  nei casi  di mancanza dei
   genitori o con genitori entrambi disoccupati;
6) fratello  o sorella  di qualsiasi  eta` se  invalido oltre  il
   66olo in  mancanza dei  genitori o  con i  genitori entrambi
   disoccupati;
7) genitore  o ascendente  ultrasessantacinquenne a  carico,o  di
eta` inferiore se invalido con percentuale superiore al 66%.

C) Il punteggio sullo stato di famiglia si attribuisce sulla base
dei seguenti parametri:

1) il  punteggio  del  candidato  o  della  candidata  per  figli
   minorenni e  per persone  invalide a  carico  con  percentuale
   superiore ai 66enza limiti di eta`,e` diminuito di 12 punti;
2) il  punteggio del  candidato per  i figli  maggiorenni  e  per
   persone a carico non invalide e` diminuito di 6 punti;
3) il punteggio del candidato disoccupato,appartenente a famiglia
   monoparentale e`  diminuito di  un numero  doppio di punti per
   ogni figlio  minorenne a  carico ovvero  per  ogni  persona  a
   carico a  prescindere dal vincolo di parentela se invalido con
   percentuale superiore al 66%;
4) il  punteggio del candidato disoccupato con fratello o sorella
   a carico,di  qualsiasi eta`  se invalido  con  percentuale  di
   invalidita` superiore  al 660.000000e+00`  diminuito di un numero doppio
   di punteggio  per ogni  persona invalida a carico,solo in caso
   di  mancanza   di  genitori,o   con  genitori   in  stato   di
   disoccupazione;
5) il  punteggio del candidato disoccupato con fratello o sorella
   minorenni a  carico,solo in caso di mancanza di genitori,o con
   genitori in  stato di disoccupazione,e` diminuito di un numero
   doppio di punteggio per ogni persona a carico;
6) i  punti per  i figli  a carico  sono attribuiti ad entrambi i
   genitori disoccupati.

                      2) REDDITO PERSONALE

A) Per  reddito personale  si intende  la  situazione  reddituale
imponibile lorda  dell `interessato riferita all `anno precedente
la pubblicazione dell `avviso dell `offerta di lavoro.

B) Il punteggio relativo al reddito personale e` il seguente:

FASCE DI REDDITO                      PUNTEGGIO

Da 0,00 a Euro 7.500,00               PUNT.0
Da Euro 7.501,00 a Euro 8.000,00      PUNT.+1
Da Euro 8.001,00 a Euro 8.500,00      PUNT.+2
Da Euro 8.501,00 a Euro 9.000,00      PUNT.+3
Da Euro 9.001,00 a Euro 9.501,00      PUNT.+6

Per ogni  ulteriore fascia di Euro 500,00 di reddito +3 punti per
ogni fascia

                   3) STATO DI DISOCCUPAZIONE

A) Ai  lavoratori che  abbiano  rilasciato  la  dichiarazione  di
immediata disponibilita`  al lavoro  ai sensi del d.lgs. 181/2000
e` computata una diminuzione di punteggio di 30 punti.

B) Ai  lavoratori iscritti  ai  sensi  dell  `articolo  16  della
l.56/1987 alla  data del  31 dicembre 2002,che abbiano rilasciato
la dichiarazione  di immediata  disponibilita` al lavoro ai sensi
del d.lgs  181/2000 entro  il 27  agosto 2003, sono riconosciuti,
per il  periodo pregresso  di iscrizione nelle soppresse liste di
collocamento ordinario,  fino ad  un massimo  di 10 anni (con una
diminuzione di punteggio massima di 74 punti) .

Il  punteggio  e`  attribuito  secondo  i  parametri  di  seguito
indicati:

1) diminuzione  di 1  punto per  ogni mese  di anzianita`  per un
   massimo di cinque anni (diminuzione massima di 60 punti) ;
2) diminuzione  di 1  punto ogni  3 mesi  (il punteggio si matura
   alla fine  dei  3  mesi)  per  il  sesto  e  il  settimo  anno
   (diminuzione massima 68 punti) ;
3) diminuzione  di 1  punto ogni  6 mesi  (il punteggio si matura
   alla fine  dei 6  mesi)  dall  `ottavo  fino  al  decimo  anno
   (diminuzione massima 74 punti) ;

C) I  predetti punteggi  sono riconosciuti fino all `accettazione
di  un  `offerta  di  lavoro  a  tempo  indeterminato,o  a  tempo
determinato di durata superiore a otto mesi ovvero a quattro mesi
se "giovani  " tale  da assicurare un reddito complessivo annuale
superiore al  reddito minimo  personale  escluso  da  imposizione
sulla base  delle disposizioni  in materia per l `anno fiscale in
corso.


FORMAZIONE PROFESSIONALE
LAVORO

