Modifiche all'articolo  15 della legge regionale 3 novembre 1998,
n. 78  (Testo  unico  in  materia  di  cave,  torbiere,  miniere,
recupero di aree escavate e riutilizzo di residui recuperabili).

Il Consiglio Regionale ha approvato il 21-01-2004
Il Presidente  della Giunta  Regionale promulga la seguente legge
regionale:

ARTICOLO 1
Modifiche all'articolo 15 della LR 78/1998

Dopo il  comma 5 dell'articolo 15 della LR 78/1998 è inserito il
seguente comma 5bis:

   " 5bis.  I contributi  di cui  ai commi 3 e 4 non si applicano
   nel caso in cui il comune applichi tributi locali connessi con
   l'escavazione di  materiali di  cava. Ove  il  comune  intenda
   applicare  i   contributi  di   cui  ai   commi  3   e  4   e,
   dall'applicazione  degli   stessi,  per   l'anno   precedente,
   risultino proventi  inferiori rispetto  a quelli derivanti dai
   predetti tributi  locali relativamente allo stesso periodo, la
   Giunta  regionale,   con  propria   deliberazione,  stabilisce
   specifici importi  unitari del  contributo di  cui al comma 3.
   Tali  importi   unitari  sono   determinati,  per  gli  ambiti
   territoriali interessati  ed in  relazione ai  materiali  già
   soggetti all'applicazione  dei tributi,  anche oltre il limite
   del dieci  per cento  del valore  di mercato  e  comunque  nel
   limite massimo  di euro 4,00 a tonnellata. Gli importi unitari
   sono determinati  sulla base  di una  proposta  formulata  dal
   comune contenente:
   
   a) la  quantificazione delle  spese,  comunque  connesse  alle
      attività  estrattive,  che  il  comune  intende  sostenere
      annualmente con i contributi di cui al comma 3;
   b) l'individuazione   delle    categorie    dei  materiali  da
      estrarre;
   c) l'indicazione  dell'importo  unitario  del  contributo  per
      ciascuna categoria di materiali;
   d) la   previsione  delle  quantità  complessive  annuali  di
      commercializzazione ripartite  per  ciascuna  categoria  di
      materiali."


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 27 gennaio 2004

PASSALEVA
(designato con DPGR n. 132 del 22.5.2000)

La presente  legge è  stata approvata  dal  Consiglio  Regionale
nella seduta del 21-01-2004.




ATTIVITÀ ESTRATTIVE

