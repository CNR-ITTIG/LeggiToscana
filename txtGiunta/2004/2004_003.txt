Modifiche alla  legge regionale  5 maggio  1994, n.  34 (Norme in
materia di bonifica).

Il Consiglio Regionale ha approvato il  21-01-2004
Il Presidente  della Giunta  Regionale promulga la seguente legge
regionale:

ARTICOLO 1
Modifiche all`articolo 16 della LR 34/1994

1. Al  comma 5  dell`articolo 16  della legge  regionale 5 maggio
1994, n.  34 (Norme  in  materia  di  bonifica)  dopo  la  parola
"provvedono"  sono   soppresse  le   seguenti  "entro   tre  mesi
dall`entrata in vigore della presente legge".

2. Al  comma 7  dell`articolo 16 della LR 34/1994, dopo le parole
"A  tal   fine"  sono  soppresse  le  seguenti  "entro  tre  mesi
dall`entrata in vigore della presente legge".

3. Il comma 8 dell`articolo 16 della LR 34/1994 e` sostituito dal
seguente:

   "8. I  Consorzi di bonifica o gli altri soggetti competenti ai
   sensi della  presente legge  stipulano una  convenzione con la
   competente Autorita` di ambito ottimale."
   
4. Dopo  il comma 8 dell`articolo 16 della LR 34/1994 e` inserito
il seguente:

   "8bis. Nelle  more dell`affidamento al gestore unico di ambito
   ai sensi  dell`articolo 1,  comma 2,  della legge regionale 21
   luglio 1995,  n. 81 (Norme di attuazione della legge 5 gennaio
   1994, n.  36 "Disposizioni  in materia  di risorse  idriche"),
   alla stipulazione provvedono i soggetti gestori esistenti alla
   data della  stipula  medesima,  ivi  compresi  quelli  di  cui
   all`articolo 10,  comma 3,  della legge  5 gennaio  1994, n.36
   (Disposizioni in materia di risorse idriche)."
   
5. Dopo il comma 12 dell`articolo 16 della LR 34/1994 e` inserito
il seguente:

   "12bis. Qualora  entro e  non oltre sei mesi dall`approvazione
   del  piano  di  classifica  di  cui  al  comma  3  o  del  suo
   adeguamento non venga stipulata la convenzione di cui al comma
   8 la Regione provvede alla nomina di un commissario incaricato
   della stipula della convenzione."
   
6. Al  comma 13  dell`articolo 16  della LR  34/1994 alle  parole
iniziali "Il  contributo" sono  premesse le  parole: "A decorrere
dal 1 gennaio 2004".

ARTICOLO 2
Modifiche all`articolo 21 della LR 34/1994

Il comma  4 dell`articolo  21 della  LR 34/1994 e` sostituito dal
seguente:

   "4. Ad  ogni sezione  elettorale compete un numero di delegati
   non inferiore a tre e non superiore a sei."
   
ARTICOLO 3
Norme di raccordo, transitorie e finali

1. In  prima attuazione l`esenzione di cui all`articolo 16, comma
6, decorre dal 1 gennaio 2004.

2. In  prima attuazione  il censimento  degli  scarichi,  di  cui
all`articolo  16,   comma  5,   e  l`adeguamento   dei  piani  di
classifica, di  cui all`articolo  16, comma 7, vengono effettuati
entro e  non oltre tre mesi dall`entrata in vigore della presente
legge.

3. In  prima attuazione  i soggetti  competenti  provvedono  alla
stipula della  convenzione di  cui all`articolo 16, comma 8, come
modificato dalla  presente legge,  entro e non oltre il 30 aprile
2004. I  criteri definiti  dalla convenzione  ai sensi  e per gli
effetti di  cui al  comma 10  si applicano,  in  ogni  caso,  con
riferimento all`intero ammontare dei contributi dovuti per l`anno
2004. Trascorsi  trenta giorni  dal 30  aprile 2004  senza che la
convenzione sia  stata stipulata, la Regione provvede alla nomina
di un commissario incaricato della stipula della convenzione.

4.   I   termini   relativi   al   censimento   degli   scarichi,
all`approvazione del  nuovo piano  di classifica  e alla  stipula
della convenzione,  stabiliti dalla  presente legge,  non possono
essere prorogati dalla provincia nell`esercizio delle funzioni di
cui all`articolo 29 della LR 34/1994 e successive modificazioni.

5. Al fine di consentire l`aggiornamento della lista degli aventi
diritto al  voto secondo le risultanze dell`adeguamento dei piani
di classifica  di cui  all`articolo 16,  comma 7,  gli organi dei
consorzi di  bonifica in  scadenza nel  primo semestre  2004 sono
prorogati al 31 dicembre 2004.

ARTICOLO 4
Entrata in vigore

1. La  presente legge  entra in  vigore il giorno successivo alla
data di  pubblicazione sul  Bollettino  Ufficiale  della  Regione
Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 27 gennaio 2004

PASSALEVA
(designato con DPGR n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del 21-01-2004.




ASSETTO IDROGEOLOGICO
TUTELA AMBIENTALE
AGRICOLTURA

