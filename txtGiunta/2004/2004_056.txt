Modifiche alla  legge regionale  8 marzo  2000, n.  22  (Riordino
delle  norme   per  l'organizzazione   del   servizio   sanitario
regionale) in  materia di svolgimento delle funzioni di direzione
delle strutture organizzative.

Il Consiglio Regionale ha approvato il 19-10-2004
Il Presidente  della Giunta  Regionale promulga la seguente legge
regionale:

ARTICOLO 1
(Inserimento dell'articolo 50 bis nella LR 22/2000)

1. Dopo  l'articolo 50  della legge regionale 8 marzo 2000, n. 22
(Riordino delle norme per l'organizzazione del servizio sanitario
regionale) è inserito il seguente:

   "Art. 50 bis
   Incarichi di direzione di struttura
   
   1.  Gli  incarichi  di  direzione  di  struttura,  semplice  o
   complessa, del  servizio sanitario regionale sono conferiti ai
   dirigenti sanitari,  di cui all'articolo 15 quater, commi 1, 2
   e 3 del decreto legislativo 30 dicembre 1992, n. 502 (Riordino
   della disciplina in materia sanitaria, a norma dell'articolo 1
   della L.  23 ottobre  1992, n.  421), in regime di rapporto di
   lavoro  esclusivo   da   mantenere   per   tutta   la   durata
   dell'incarico.
   
   2.  Gli  incarichi  di  direzione  di  struttura,  semplice  o
   complessa,  del  servizio  sanitario  regionale,  nonché  dei
   programmi  di   cui  all'articolo   5,  comma  4  del  decreto
   legislativo 21  dicembre 1999, n. 517 (Disciplina dei rapporti
   fra Servizio  sanitario  nazionale  ed  università,  a  norma
   dell'articolo 6  della L.  30  novembre  1998,  n.  419)  sono
   conferiti ai  professori e ai ricercatori universitari, di cui
   allo   stesso    articolo   5,   che   svolgano   un'attività
   assistenziale esclusiva per tutta la durata dell'incarico."


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 22 ottobre 2004

MARTINI

La presente  legge è  stata approvata  dal  Consiglio  Regionale
nella seduta del 19.10.2004.




ASSISTENZA SANITARIA

