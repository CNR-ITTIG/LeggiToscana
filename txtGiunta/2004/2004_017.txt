Regolamento di  attuazione della  legge regionale 17 maggio 1999,
n. 28  (Norme per  la disciplina  del commercio  in sede fissa in
attuazione del decreto legislativo 31 marzo 1998, n. 114).



IL CONSIGLIO REGIONALE ha approvato

IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Vista la  legge regionale  17 maggio  1999, n.  28 (Norme  per la
disciplina del  commercio in sede fissa in attuazione del decreto
legislativo 31 marzo 1998, n. 114);

Visto il  regolamento regionale 26 luglio 1999, n. 4 (Regolamento
di attuazione  della legge regionale 17 maggio 1999, n. 28 "Norme
per la  disciplina del  commercio in sede fissa in attuazione del
decreto legislativo  31 marzo  1998,  n.  114"),  modificato  dal
regolamento regionale  3 maggio  2000, n. 5 e dal proprio decreto
11 luglio 2002, n. 26/R;

Preso atto  delle sentenze della Corte Costituzionale n. 313 e n.
324 del  2003 nelle  quali si  afferma che  la decisione relativa
alla  titolarita`   della  potesta`  regolamentare  debba  essere
interamente rimessa  ai nuovi  statuti regionali e che, in attesa
dell`approvazione  di   questi  ultimi,  perduri  la  riserva  di
competenza a  favore  del  Consiglio  regionale  contenuta  negli
statuti vigenti;

Vista la  deliberazione del  Consiglio regionale del 2 marzo 2004
con la  quale e`  stata  approvata  la  proposta  di  regolamento
"Regolamento di  attuazione della legge regionale 17 maggio 1999,
n. 28  (Norme per  la disciplina  del commercio  in sede fissa in
attuazione del  decreto  legislativo  31  marzo  1998,  n.  114)"
redatta come  testo coordinato del regol. reg. 4/1999, del regol.
reg. 5/2000 e del DPGR 26/R/2002;

EMANA
il seguente Regolamento:

CAPO I
Disposizioni generali

Art. 1
Finalita`

1. In attuazione delle disposizioni di cui al decreto legislativo
31 marzo  1998, n.  114 (Riforma  della  disciplina  relativa  al
settore del  commercio, a  norma dell`articolo  4, comma 4, della
legge 15  marzo 1997,  n.  59)  e  dell`articolo  3  della  legge
regionale 17  maggio 1999,  n. 28  (Norme per  la disciplina  del
commercio in  sede fissa in attuazione del decreto legislativo 31
marzo 1998,  n. 114),  il  presente  regolamento  stabilisce  gli
indirizzi di programmazione commerciale della rete distributiva e
le norme  concernenti le  autorizzazioni per le grandi e le medie
strutture di vendita.

Art. 2
Definizioni

1.  Ai   sensi  del   presente  regolamento,  ferme  restando  le
definizioni e le relative disposizioni del decreto legislativo 31
marzo 1998, n. 114, si intendono:

a) per  decreto, il  citato decreto legislativo 31 marzo 1998, n.
   114;
b) per  direttive, le direttive per la programmazione urbanistica
   commerciale di cui all`articolo 4 della LR 28/1999;
c) per  medie strutture di vendita, le strutture commerciali come
   definite dall`articolo  4, comma  1, lettera  e) del  decreto,
   fatta eccezione per i bacini omogenei di utenza:

   n. 1 Lunigiana
   n. 2 Massa Carrara
   n. 3 Valle del Serchio:
   n. 3.1 Garfagnana
   n. 3.2 Media Valle
   n. 4 Versilia
   n. 5 Area lucchese
   n. 6 Val di Nievole
   n. 7 Area pistoiese:
   n. 7.1 Quadrante montano
   
   n. 9   Area fiorentina:
   n. 9.1 Quadrante Mugello
   n. 9.2 Quadrante Val di Sieve
   n. 9.4 Quadrante Chianti
   n. 9.5 Quadrante Valdarno Superiore Nord
   
   n. 10 Circondario di Empoli:
   n. 10.1 Quadrante Empolese
   n. 10.2 Quadrante Valdesano
   
   n. 11 Valdarno Inferiore
   n. 12 Val d`Era
   n. 15 Val di Cecina:
   n. 15.1 Quadrante costiero
   n. 15.2 Quadrante interno
   
   n. 16 Val di Cornia
   n. 17 Arcipelago
   n. 18 Colline metallifere
   n. 19 Alta Val d`Elsa
   n. 20 Area urbana senese
   n. 21 Crete senesi - Val d`Arbia
   n. 22 Val di Merse
   n. 23 Chianti
   n. 24 Valdarno Superiore sud
   n. 25 Casentino
   n. 26 Alta Val Tiberina
   n. 27 Area Aretina
   n. 28 Val di Chiana aretina
   n. 29 Val di Chiana senese
   n. 30 Amiata - Val d`Orcia
   n. 31 Amiata Grossetano
   n. 32 Area Grossetana
   n. 33 Albegna-Fiora:
   n. 33.1 Quadrante Costa d`Argento
   n. 33.2 Quadrante Colline Interne
   
   come individuati  all`articolo 3  e definiti  nell`allegato A,
   dove, ai  sensi dell`articolo  10, comma  4  del  decreto,  le
   superfici di  vendita sono  le seguenti: superiore a 150 metri
   quadrati  fino   a  1.500   metri  quadrati   nei  comuni  con
   popolazione residente  inferiore a 10.000 abitanti e superiore
   a 250  metri quadrati  fino a  1.500 metri quadrati nei comuni
   con popolazione superiore a 10.000 abitanti;
   
d) per grandi strutture di vendita di tipologia "A", gli esercizi
   commerciali con superficie di vendita superiore a 10.000 metri
   quadrati  e   compatibili  con   le  indicazioni  dimensionali
   previste dalle  direttive  di  cui  all`articolo  4  della  LR
   28/1999. Tali  strutture, se  realizzate in  forma  di  centro
   commerciale, riservano  una quota  di almeno  il 20  per cento
   della  superficie  del  centro  ad  attivita`  commerciali  di
   vicinato, di  servizio e  artigianali. Il comune puo` definire
   criteri e  modalita`  per  consentire  l`inserimento  in  tali
   strutture di  vendita di  almeno un  pubblico esercizio per la
   somministrazione di alimenti e bevande;

e) per grandi strutture di vendita di tipologia "B", gli esercizi
   commerciali con superficie di vendita compresa tra 5.000 metri
   quadrati  e   10.000  metri   quadrati.  Tali   strutture,  se
   realizzate in forma di centro commerciale, riservano una quota
   di almeno  il 10  per cento  della superficie  del  centro  ad
   attivita` commerciali  di vicinato, di servizio e artigianali.
   Il comune  puo` definire  criteri e  modalita` per  consentire
   l`inserimento in  tali  strutture  di  vendita  di  almeno  un
   pubblico esercizio  per  la  somministrazione  di  alimenti  e
   bevande;

f) per grandi strutture di vendita di tipologia "C", gli esercizi
   commerciali con  una superficie  di vendita compresa tra 1.500
   metri  quadrati   e  5.000   metri  quadrati  nei  comuni  con
   popolazione  residente  inferiore  a  10.000  abitanti  e  con
   superficie di  vendita compresa  tra 2.500  metri  quadrati  e
   5.000 metri  quadrati nei  comuni  con  popolazione  residente
   superiore a  10.000 abitanti;  nei bacini  omogenei di  utenza
   gia` richiamati  alla lettera c), gli esercizi commerciali con
   superficie di  vendita compresa  tra 1.500  metri  quadrati  e
   5.000 metri quadrati;

g) per  centro commerciale,  una media  o una grande struttura di
   vendita  nella  quale  piu`  esercizi  sono  inseriti  in  una
   struttura  a   destinazione  specifica   e   usufruiscono   di
   infrastrutture   comuni    e   spazi   di   servizio   gestiti
   unitariamente.  Per   superficie  di   vendita  di  un  centro
   commerciale si  intende quella  risultante dalla  somma  delle
   superfici di  vendita degli  esercizi  al  dettaglio  in  esso
   presenti;

h) per  aree commerciali  integrate, le  aree  per  le  quali  lo
   strumento  urbanistico   comunale  prevede   espressamente  la
   compatibilita`  per  l`insediamento  di  grandi  strutture  di
   vendita e  che possono comprendere la localizzazione di grandi
   e medie  strutture di  vendita integrate  funzionalmente sulla
   base delle  disposizioni di  specifico  strumento  urbanistico
   attuativo. A  tali aree,  ai fini del presente regolamento, si
   applicano la classificazione e le disposizioni previste per le
   grandi strutture  di vendita definite dal presente articolo in
   rapporto alla superficie di vendita complessiva delle grandi e
   medie strutture di vendita ivi localizzate;

i) per  reimpiego del personale, ai sensi dell`articolo 10, commi
   2 e  3 del  decreto,  il  reimpiego  degli  occupati  a  tempo
   indeterminato e determinato, gia` operanti presso gli esercizi
   commerciali    interessati,    nell`anno    precedente    alla
   presentazione della domanda;

l) per  domande concorrenti,  le domande,  trasmesse  dal  comune
   complete di  documentazione, che  siano  state  registrate  al
   protocollo della  Regione nei  medesimi intervalli  di  trenta
   giorni, che  vengono calcolati a decorrere dalla registrazione
   della prima  domanda pervenuta  successivamente  al  6  agosto
   2002;

m) per   centro  storico,  l`area  classificata  dallo  strumento
   urbanistico comunale  come zona  "A" ai  sensi della normativa
   urbanistica nazionale e regionale vigente.

Art. 3
Individuazione  dei  bacini  omogenei  di  utenza  e  delle  aree
commerciali metropolitane

1. Ai  fini  del  presente  regolamento,  le  aree  sovracomunali
configurabili come  bacini omogenei  di utenza  sono  individuate
nell`allegato A.

2. Per aree commerciali metropolitane si intendono le seguenti:

a) area   commerciale    metropolitana  di  Firenze-Prato-Pistoia
   comprendente i  comuni, di  cui all`allegato  A, inseriti  nel
   sistema urbano fiorentino - sottosistema centrale, nel sistema
   urbano pratese,  nel sistema  urbano  metropolitano  dell`area
   pistoiese;
b) area commerciale metropolitana di Livorno-Pisa, comprendente i
   comuni, di  cui all`allegato  A,  inseriti  nel  sistema  area
   livornese e nel sistema area pisana.

3.  Ai  fini  di  una  programmazione  commerciale  orientata  al
raggiungimento delle finalita` del presente regolamento, i comuni
della Toscana sono suddivisi nelle seguenti classi:

a) comuni  di classe  "A", sono i comuni capoluogo di provincia e
   quelli con popolazione superiore ai 50.000 abitanti;
b) comuni  di classe  "B", sono i comuni con popolazione compresa
   fra i 10.000 e i 50.000 abitanti;
c) comuni  di classe  "C", sono i comuni con popolazione compresa
   fra i 3.000 e i 10.000 abitanti;
d) comuni  di classe "D", sono i comuni con popolazione inferiore
   ai 3.000 abitanti.

Art. 4
Adempimenti dei comuni

1. I  comuni provvedono,  qualora ne sia ravvisata l`esigenza, al
fine di  perseguire le  finalita` del  presente regolamento, alla
definizione  e   attuazione  di   programmi  integrati   per   la
rivitalizzazione della  rete distributiva  di cui all`articolo 8,
nonche`  alla   individuazione  ed  alla  regolamentazione  delle
attivita` commerciali  localizzate  nei  centri  storici,  oppure
nelle  aree  o  edifici  di  interesse  storico,  archeologico  e
ambientale, al  fine di  tutelare e  valorizzare tale patrimonio,
nell`ambito dei programmi di cui all`articolo 7.

2.  I  comuni,  prima  dell`adozione  degli  atti  relativi  agli
adempimenti previsti  dal presente  articolo,  sono  tenuti  alla
consultazione  delle   organizzazioni  dei   consumatori,   delle
associazioni di  categoria delle  imprese  del  commercio  e  del
turismo,  delle   organizzazioni  sindacali  dei  lavoratori  del
settore e delle camere di commercio.

Art. 5
Cooperazione intercomunale e tavoli di concertazione

1. Allo  scopo  di  favorire  una  equilibrata  evoluzione  delle
attivita` commerciali  nelle aree  metropolitane e  nei bacini di
utenza di cui all`allegato A, i comuni, in cooperazione tra loro,
svolgono ricognizioni ed analisi sull`assetto e sulle prospettive
del sistema distributivo con particolare riferimento ad eventuali
fenomeni di saturazione degli insediamenti di grandi strutture di
vendita. Tali  ricognizioni ed  analisi vengono effettuate, sulla
base di  modalita`  definite  dalla  competente  struttura  della
Giunta regionale,  in preparazione  delle fasi  pianificatorie  e
programmatorie urbanistico-commerciali  d`area anche  ai fini del
piano strutturale di cui all`articolo 24 della legge regionale 16
gennaio 1995,  n. 5  (Norme per  il governo  del territorio),  da
ultimo modificato dall`articolo 2 della legge regionale 30 luglio
1997, n.  57, e  del piano  territoriale di coordinamento, di cui
all`articolo 16 della LR 5/1995, modificato dall`articolo 4 della
legge regionale  3 novembre  1995,  n.  96.  Svolte  le  suddette
attivita`, i  comuni consultano  le Parti  economiche  e  sociali
interessate, si  raccordano con le province ed elaborano rapporti
sullo stato  attuale e  sulle  dinamiche  evolutive  del  sistema
distributivo  dell`ambito   interessato.  Tali  rapporti  vengono
raccolti  presso   l`osservatorio  regionale   sul  commercio  ed
esaminati dalla  commissione di cui all`articolo 8, comma 3 della
LR 28/1999,  modificato dall`articolo  13 della legge regionale 4
febbraio 2003,  n. 10.  I rapporti  possono  ricomprendere  anche
intese ed accordi, definiti tra i comuni, per realizzare azioni e
programmi intercomunali prioritariamente finalizzati ad obiettivi
di equilibrio  tra le diverse tipologie di strutture distributive
e forme  di vendita  nonche` di  qualificazione  delle  attivita`
commerciali, con  particolare riguardo  alla  tutela  attiva  dei
centri storici ed al recupero del patrimonio edilizio esistente.

2. A  fronte di domanda di apertura di una nuova grande struttura
di vendita,  allo scopo  di favorire  processi di  qualificazione
della stessa  e per  il migliore  inserimento nei  contesti socio
economici interessati,  il comune  attiva tavoli di concertazione
istituzionale e  sociale a  livello territoriale. Tali iniziative
di concertazione  vengono promosse  e coordinate  dal sindaco del
comune che riceve la domanda di insediamento e sono finalizzate a
individuare obiettivi  e contenuti  essenziali  inerenti  sia  al
modello organizzativo della struttura di vendita, con particolare
riguardo agli  aspetti indicati all`articolo 12, comma 3, lettera
e),  sia   alla  valutazione   degli   impatti   d`ambito   anche
sovracomunale,   sia    alla   realizzazione   degli   interventi
conseguenti nonche`  alla tutela  attiva  delle  piccole  imprese
commerciali. Ai  tavoli prendono  parte  il  sindaco  del  comune
procedente, il  presidente della  provincia  e  i  rappresentanti
delle associazioni  di categoria  delle  imprese  del  commercio,
delle organizzazioni  sindacali  dei  lavoratori  dipendenti  del
settore, delle  organizzazioni dei  consumatori e delle camere di
commercio. Quando  la nuova  grande struttura  di vendita produce
impatti sovracomunali,  alla concertazione  partecipano  anche  i
sindaci dei  comuni contermini  e  i  presidenti  delle  province
competenti per  territorio. La  concertazione si  conclude con la
redazione  di   conseguenti  decisioni  e  verbali,  che  vengono
allegati alla documentazione di cui all`articolo 12, comma 6.

CAPO II
Disposizioni per  la qualificazione  della rete degli esercizi di
vicinato

Art. 6
Protocollo Vetrina Toscana

1. Per le finalita` di cui all`articolo 1 e per attivare processi
di  rivitalizzazione   del  sistema   distributivo  e   ricettivo
prioritariamente nei  contesti urbani,  rurali e  montani  e  nei
comprensori turistici  interessati da  fenomeni di  stagnazione o
recessione, la  Regione promuove  l`integrazione delle  politiche
dei  soggetti  pubblici  e  delle  imprese  al  fine  di  rendere
maggiormente competitiva  l`offerta di  servizi  in  aree-sistema
identificabili anche come aree turistiche-prodotto.

2. La  Regione, d`intesa  con  gli  enti  locali,  le  camere  di
commercio e  le associazioni  di categoria  del commercio  e  del
turismo  nonche`   con  le   associazioni  dei   produttori,  dei
consumatori   e    le   organizzazioni   sindacali   maggiormente
rappresentative a  livello regionale,  definisce i contenuti e le
modalita`  organizzative   del  protocollo   denominato  "Vetrina
Toscana".

3. Tale  protocollo individua gli impegni dei soggetti pubblici e
privati aderenti  per la  creazione di  una rete  di esercizi  di
vicinato in grado di qualificare l`offerta di servizi commerciali
e turistici,  ivi compresa  sia l`applicazione  nei confronti dei
lavoratori dipendenti  dei contratti  collettivi di lavoro sia il
rispetto delle  norme previdenziali.  In tale contesto la Regione
garantisce la necessaria unitarieta` di immagine e, nel contempo,
un sistema  integrato  di  interventi  mirati  a  valorizzare  le
particolarita` e peculiarita` dell`offerta di produzioni locali o
tipiche toscane, sia nel settore agro-alimentare che artigianale,
puntando ad  offrire alle  imprese agricole,  artigianali e  alla
piccola e  media industria  una rete  di distribuzione fortemente
connotata da caratteri locali e di tipicita` regionale.

4. La  Regione, attraverso  gli  strumenti  di  incentivazione  a
favore  delle   imprese  commerciali   previsti   dalla   vigente
normativa, sostiene  gli investimenti  delle piccole  imprese del
commercio che  si impegnino  al rispetto  del protocollo  Vetrina
Toscana e realizza interventi promo-pubblicitari.

5. La  Regione affida ai centri di assistenza tecnica autorizzati
ai  sensi  dell`articolo  24,  l`attivita`  di  informazione  del
protocollo Vetrina  Toscana e  il controllo  del  rispetto  delle
condizioni previste dal protocollo stesso.

Art. 7
Programmi per la tutela e la valorizzazione dei centri storici

1.  I   comuni  hanno  la  facolta`  di  approvare  programmi  di
intervento per  la tutela  e la valorizzazione dei centri storici
al fine di tutelare il patrimonio edilizio esistente di interesse
storico e  nel contempo garantire alla popolazione residente e ai
turisti i  migliori servizi  commerciali coordinati con quelli di
interesse pubblico.

2. I  programmi di cui al comma 1 interessano in tutto o in parte
l`area del  centro storico,  nonche` aree  di interesse  storico,
archeologico o  ambientale. I  programmi prevedono  interventi di
razionalizzazione dei  sistemi di fruizione dell`area interessata
in termini  di traffico  veicolare, pedonale e della mobilita` in
genere, nonche`  di parcheggi,  servizi, illuminazione  e  arredo
urbano.

3. I programmi possono contenere disposizioni in merito:

a) a    specifiche    prescrizioni  per  rendere  compatibile  la
   localizzazione e  l`apertura degli  esercizi di vendita con le
   caratteristiche   particolari    dell`area,    ivi    comprese
   disposizioni in ordine alla vendita di prodotti oggettivamente
   incompatibili rispetto alla caratterizzazione dell`area e alla
   sua funzione;
b) alle  procedure per  la valutazione  dell`impatto  urbanistico
   ambientale ai  fini della localizzazione e dell`apertura degli
   esercizi di  vendita, rispetto  agli interventi  previsti  dai
   programmi stessi  rendendo comunque  possibile  l`insediamento
   anche di  medie strutture di vendita in aree integrate con gli
   esercizi  di   vicinato  e   con  gli  esercizi  di  attivita`
   commerciale su aree pubbliche.

Art. 8
Programmi  integrati   per   la   rivitalizzazione   della   rete
distributiva

1. Al  fine di  promuovere la  modernizzazione  e  valorizzazione
della rete  distributiva, di armonizzare le attivita` commerciali
con l`erogazione dei servizi pubblici, di migliorare la capacita`
d`attrazione dell`area  interessata e  la sua  accessibilita`, di
consentire un  livello qualificato  di animazione, in particolare
nei  centri   urbani,  i   comuni  possono  realizzare  programmi
integrati per la rivitalizzazione della rete distributiva nel cui
ambito possono  essere ricondotti i programmi di cui all`articolo
7.

2. I  programmi individuano  gli interventi  di razionalizzazione
delle infrastrutture,  delle attrezzature  e dei servizi pubblici
complementari alla  rete distributiva  dell`area. In  particolare
prevedono  la  realizzazione  di  parcheggi,  di  arredo  urbano,
l`attivazione o  modifica  di  servizi  urbani,  l`attuazione  di
azioni  di   promozione,  il   riuso  di  edifici  esistenti  per
l`insediamento di nuove attivita`.

3.  I   programmi  possono   altresi`  disporre   la  graduazione
dell`inserimento delle  medie strutture  di vendita in specifiche
aree interessate da condizioni di vulnerabilita` della rete degli
esercizi di vicinato.

4. Per  sostenere l`attuazione  dei suddetti programmi la Regione
prevede interventi finanziari a favore degli enti locali.

5.  Nelle   zone  montane   e  insulari   nonche`  negli   ambiti
territoriali, urbani  ed extraurbani, con popolazione inferiore a
3.000 abitanti  individuati dal comune ed interessati da fenomeni
di rarefazione  del  sistema  distributivo  e  dei  servizi,  gli
esercizi di  vicinato e  le medie  strutture di  vendita  possono
svolgere congiuntamente,  oltre alle attivita` commerciali, altri
servizi di  interesse per  la collettivita`, anche in convenzione
con soggetti  pubblici o  privati,  secondo  le  modalita`  e  le
condizioni stabilite  dal comune,  il quale  puo` prevedere anche
forme di sostegno a favore di tali esercizi.
CAPO III
Disposizioni per le medie e grandi strutture di vendita

Art. 9
Condizioni per  il  rilascio  dell`autorizzazione  per  le  medie
strutture di vendita

1. L`apertura,  il trasferimento  di  sede,  l`ampliamento  della
superficie di vendita fino ai limiti di cui all`articolo 2, comma
1,  lettera   c),  l`estensione   o  il  cambiamento  di  settore
merceologico di  una media  struttura di vendita sono soggetti ad
autorizzazione rilasciata  dal comune  competente per territorio,
nel rispetto dell`articolo 8 del decreto e secondo i criteri e le
procedure adottati  dal  comune,  anche  in  relazione  a  quanto
previsto all`articolo 8, comma 3.

2. L`autorizzazione  all`apertura  o  all`ampliamento  e`  dovuta
purche`  l`intervento  avvenga  a  seguito  di  concentrazione  o
accorpamento di  esercizi autorizzati  ai sensi  dell`articolo 24
della legge 11 giugno 1971, n. 426 (Disciplina del commercio) per
la vendita  di generi  di largo  e generale consumo e localizzati
sul territorio  comunale, fatto  salvo il  rispetto dei criteri e
dei   parametri    previsti   dalle    direttive.   Il   rilascio
dell`autorizzazione comporta  la revoca  dei titoli autorizzativi
relativi ai  preesistenti esercizi  e  il  totale  reimpiego  del
personale degli esercizi concentrati o accorpati.

3. In  aggiunta a  quelle previste  dall`articolo 10, comma 2 del
decreto, tra  piu` domande  di autorizzazione per medie strutture
di vendita, concorrenti nelle aree di cui all`articolo 8, comma 3
in base  ai criteri  dettati dal  comune, viene  tenuto conto, in
ordine di  priorita` decrescente,  delle seguenti caratteristiche
degli interventi:

a) quantita`    volumetriche  di  patrimonio  edilizio  esistente
   oggetto di recupero;
b) numero  di posti  auto ulteriori  rispetto a  quelli  previsti
   dagli standard e non riservati alla clientela;
c) numero di occupati;
d) impegno  al rispetto  del contratto  collettivo  nazionale  di
   lavoro;
e) impegno  al  rispetto  degli  accordi  sindacali  territoriali
   eventualmente siglati.

4. All`interno  di ciascuna delle caratteristiche di cui al comma
3 e` data priorita` ai sensi dell`articolo 4, comma 6 della legge
regionale 18 maggio 1998 n. 25 (Norme per la gestione dei rifiuti
e la  bonifica dei  siti inquinati),  modificato dall`articolo  3
della legge  regionale  26  luglio  2002,  n.  29,  alle  domande
corredate dal migliore bilancio rifiuti.

5. Il  comune  rilascia  contestualmente  l`autorizzazione  e  la
concessione edilizia per le medie strutture di vendita.

Art. 10
Condizioni   e    fattori   di    priorita`   per   il   rilascio
dell`autorizzazione alle grandi strutture di vendita

1. Ai fini del rilascio dell`autorizzazione alle grandi strutture
di vendita, sono verificate le seguenti condizioni:

a) rispetto dei criteri e dei parametri previsti dalle direttive;
b) compatibilita`    con  gli  strumenti  urbanistico-commerciali
   comunali;
c) compatibilita`  con la superficie di vendita autorizzabile per
   grandi strutture (SVAG), di cui all`allegato B;
d) relativamente  alle grandi  strutture di  vendita di tipologia
   "A" e  "B", rispondenza  al sistema  dei servizi  di trasporto
   pubblico per  il collegamento  dell`area dove  e`  localizzato
   l`intervento, con  particolare riferimento  alla frequenza del
   servizio in  relazione agli orari di attivita` dell`esercizio;
   i servizi  di trasporto  possono essere assicurati, in tutto o
   in parte,  da soggetti  privati purche` risultino coerenti con
   il sistema  dei servizi e delle tariffe di trasporto pubblico.
   Il  comune   puo`  altresi`   verificare  tali  condizioni  in
   relazione al  vigente piano  di indirizzo  e regolazione degli
   orari adottato  ai sensi dell`articolo 3 della legge regionale
   22 luglio 1998, n. 38 (Governo del tempo e dello spazio urbano
   e  pianificazione  degli  orari  della  citta`)  nonche`  agli
   indirizzi di  programmazione  delle  province  in  materia  di
   trasporto pubblico locale;
e) avvenuto  svolgimento delle  attivita` di concertazione di cui
   all`articolo 5, comma 2.

2. Nel  caso in  cui l`area dove viene proposta la localizzazione
della struttura  non disponga  gia` delle infrastrutture comunque
previste dallo  strumento urbanistico,  deve  essere  oggetto  di
valutazione lo  schema di convenzione tra comune e titolare della
struttura per  la realizzazione delle infrastrutture stesse; tale
convenzione deve  prevedere l`accettazione  da parte del titolare
della  condizione  dell`apertura  dell`esercizio  contestualmente
alla piena funzionalita` delle infrastrutture.

3. In  aggiunta a  quelli stabiliti dall`articolo 10, comma 2 del
decreto, tra  piu` domande di autorizzazione per grandi strutture
di  vendita   concorrenti  all`interno   della  stessa   area  di
programma, costituiscono fattori di priorita`, nell`ordine:

a) l`inserimento della struttura commerciale nell`ambito di piani
   di riqualificazione urbana e/o di riutilizzo di aree dismesse;
b) la  quantita` volumetrica  di  patrimonio  edilizio  esistente
   oggetto di recupero;
c) il  numero di  posti auto ulteriori rispetto a quelli previsti
   dagli standard e non riservati alla clientela;
d) il numero di esercizi di vicinato trasferiti all`interno della
   struttura;
e) gli  elementi di qualita` e di prestazione di cui all`articolo
   12, comma 3, lettera e);
f) il  numero di occupati riassorbiti, intesi sia come dipendenti
   del  settore   del  commercio  gia`  inquadrati,  residenti  e
   occupati  nei   comuni  del   bacino  omogeneo  di  utenza  di
   riferimento,  nonche`   titolari   di   esercizi   commerciali
   (localizzati  nello   stesso   bacino   omogeneo)   e/o   loro
   coadiuvanti, sia come dipendenti di altre attivita` economiche
   interessate da crisi aziendali;
g) il  numero totale  di occupati  in rapporto alla superficie di
   vendita richiesta;
h) l`impegno  al rispetto  del contratto  collettivo nazionale di
   lavoro;
i) l`impegno  al rispetto  degli accordi  sindacali  territoriali
   siglati e  alla  realizzazione  di  un  accordo  sindacale  di
   secondo  livello   finalizzato  ad   evitare   situazioni   di
   concorrenza anomale.

4. All`interno  di ciascuno dei fattori di cui al comma 3 e` data
priorita` ai sensi dell`articolo 4, comma 6 della LR 25/1998 alle
domande corredate dal miglior bilancio rifiuti.

Art. 11
Superficie di vendita autorizzabile per grandi strutture

1. Ai  fini dell`articolazione  della SVAG si fa riferimento alle
tre aree  vaste della  Toscana, considerate  come aree  programma
d`ambito territoriale cosi` articolate:

a) la  Toscana centrale,  comprendente  i  territori  dei  comuni
   appartenenti alle Province di Firenze, Prato e Pistoia;
b) la  Toscana della  costa, comprendente  i territori dei comuni
   appartenenti alle  Province di  Massa-Carrara, Lucca,  Pisa  e
   Livorno;
c) la Toscana interna e meridionale, comprendente i territori dei
   comuni appartenenti alle Province di Arezzo, Siena e Grosseto.

2. Nell`ambito della SVAG di cui all`allegato B, e` stabilita una
riserva del  40 per  cento da destinarsi ad ampliamenti di grandi
strutture gia` autorizzate, fino al limite del 30 per cento della
superficie di vendita autorizzata.

3. Nel  caso di  apertura di  una grande struttura di vendita per
ampliamento, anche  con contestuale  trasferimento, di  un  unico
esercizio esistente  ed operante, gia` autorizzato ai sensi degli
articoli 26 e 27 della l. 426/1971, oppure ai sensi di previgenti
normative se  con superficie  di vendita  non inferiore  a  1.000
metri quadrati,  la verifica  della SVAG  di cui all`articolo 10,
comma 1,  lettera c),  viene effettuata  solo  per  la  quota  di
superficie  di   vendita  ulteriore   rispetto  a   quella   gia`
autorizzata, fermo  restando il  rispetto dei criteri e parametri
previsti dalle direttive in relazione all`intera grande struttura
di vendita cosi` realizzata.

4. Nel caso di trasferimento e ampliamento di grandi strutture di
vendita, anche  per concentrazione  o  accorpamento,  nell`ambito
dello  stesso  bacino  omogeneo  di  utenza  o  area  commerciale
metropolitana, la  verifica della  SVAG, di  cui all`articolo 10,
comma 1,  lettera c),  viene effettuata  per  la  sola  quota  di
superficie ulteriore  rispetto a quella delle grandi strutture di
vendita gia` autorizzate.

5. Nel  caso di  grandi strutture di vendita organizzate in forma
di centro  commerciale e  gia`  autorizzate  ai  sensi  della  LR
28/1999,da ultimo  modificata dalla  legge regionale 29 settembre
2003, n.  52, per  la vendita  di generi  appartenenti ai settori
alimentare  e  non  alimentare,  per  la  variazione  di  settore
merceologico nell`ambito  del 30  per cento  della superficie  di
vendita complessiva gia` autorizzata, si prescinde dalla verifica
della SVAG,  di cui  all`articolo 10,  comma  1,  lettera  c),  a
condizione che  la struttura  di vendita interessata non richieda
altri ampliamenti  di  superficie  di  vendita  o  variazioni  di
settore merceologico fino al 31 dicembre 2004.

6. Nell`ambito  dello stesso  comune, e`  dovuta l`autorizzazione
all`ampliamento  di  grandi  strutture  di  vendita  in  caso  di
concentrazione o  accorpamento di esercizi esistenti ed operanti,
gia` autorizzati  ai sensi dell`articolo 24 della l. 426/1971 per
la vendita  di generi  di largo  e generale consumo, a condizione
che la  superficie ampliata  non superi  la somma delle superfici
accorpate, per  la parte  di superficie di vendita effettivamente
autorizzata per le ex tabelle merceologiche I, Ia, II, VI, VIII e
IX. Si  prescinde dalla verifica di cui all`articolo 10, comma 1,
lettera c)  se non  per l`eventuale quota di superficie ulteriore
rispetto a  quella gia`  autorizzata per  le tabelle suddette. Le
superfici vengono ripartite tra settori merceologici alimentare e
non alimentare  in base  al contenuto delle tabelle e, in caso di
esercizi misti,  per i  quali non  sia possibile identificare con
precisione il dimensionamento di ciascun settore merceologico, il
riparto fra  settore alimentare  e non alimentare viene stabilito
nella misura del 50 per cento ciascuno. Il rispetto dei criteri e
parametri previsti  dalle direttive  e` verificato  in  relazione
all`ampliamento di superficie di vendita realizzato.

7. La  condizione di cui al comma 6 comporta la revoca dei titoli
autorizzativi relativi  ai preesistenti  esercizi e  il reimpiego
del personale degli esercizi commerciali concentrati o accorpati.

8. Qualora  una grande struttura di vendita, autorizzata ai sensi
della LR  28/1999, cessi  l`attivita` o  riduca la  superficie di
vendita, totale  o relativa  ad un settore merceologico, la quota
di superficie  di vendita ridotta o cessata va ad incrementare la
disponibilita` di  SVAG di  cui all`allegato  B,  per  l`area  di
programma cui appartiene la struttura commerciale.

9. La  Giunta regionale  promuove monitoraggi  sull`andamento dei
dati  relativi  alla  consistenza  della  rete  distributiva,  ai
consumi e  su altri  elementi conoscitivi,  anche scaturenti  dai
rapporti elaborati  dai comuni ai sensi dell`articolo 5, comma 1.
In considerazione  della dinamica economica e delle problematiche
emerse da  tali  monitoraggi,  previa  consultazione  del  tavolo
settoriale di  concertazione,  delibera  eventuali  rimodulazioni
delle  superfici  autorizzabili  per  grandi  strutture,  di  cui
all`allegato B, entro il 6 agosto 2004.

10. Per  gli anni successivi al 2004, i criteri e le modalita` di
definizione della  SVAG sono  stabiliti con  deliberazione  della
Giunta   regionale,    previa   consultazione   del   tavolo   di
concertazione settoriale.

Art. 12
Procedure per  il  rilascio  dell`autorizzazione  per  le  grandi
strutture di vendita

1.  Il   soggetto  interessato   all`apertura,  trasferimento   o
ampliamento di  una grande struttura di vendita, presenta domanda
al comune  competente per territorio contestualmente alla domanda
di concessione edilizia. Il competente ufficio comunale trasmette
per conoscenza  copia della  domanda senza gli allegati di cui al
comma 3 alla Regione e alla Provincia.

2. Qualora  la  domanda  abbia  per  oggetto  l`estensione  o  la
variazione di  settore merceologico  che non  comporti variazione
della superficie  di vendita,  la stessa, priva degli allegati di
cui al  comma 3,  lettere a)  e c), e` sottoposta al procedimento
disciplinato nel  presente articolo,  nel rispetto  dei criteri e
parametri previsti  dalle direttive,  calcolati  sulla  quota  di
superficie di  vendita per  la quale si richiede la variazione di
settore merceologico.

3. La  domanda contiene  le indicazioni  di cui  all`articolo  9,
comma 2 del decreto e ad essa deve essere allegata:

a) planimetria,  in scala  adeguata, ove  gia` non  allegata alla
   domanda di  concessione edilizia,  dell`esercizio esistente  o
   progetto  costruttivo   dell`edificio   da   realizzare,   con
   evidenziate la  superficie di  vendita e  quella  destinata  a
   magazzini, servizi,  uffici.  In  caso  di  ampliamento,  deve
   essere indicata  la superficie  preesistente e  quella che  si
   intende realizzare;
b) planimetria,  in scala adeguata, indicante gli spazi destinati
   a parcheggio e le reti viarie;
c) planimetria    generale    a  scala  1/10.000  o  1/5.000  con
   l`ubicazione della struttura commerciale;
d) bilancio  dei rifiuti  prodotti e  autosmaltiti da parte della
   struttura, ai sensi dell`articolo 4 della LR25/1998;
e) relazione  concernente elementi  di qualita` e di prestazione,
   con particolare riguardo ai seguenti aspetti:

   1) flussi veicolari, infrastrutture viarie e parcheggi;
   2) caratteri  architettonici  e  funzionali  della  struttura,
      compatibilita`  ambientali   e  idrogeologiche,   risparmio
      energetico, emissioni inquinanti;
   3) servizi  per i  consumatori,  caratteri  qualitativi  della
      tipologia distributiva,  rapporti tra struttura commerciale
      e  operatori   locali,  con   riferimento  a   profili   di
      specializzazione,  vendita  di  prodotti  toscani,  sistemi
      informativi per la promozione delle fruizioni delle risorse
      ambientali e turistiche del territorio;
   4) spazi  per la  distribuzione di prodotti etnici, iniziative
      di commercio  equo e  solidale,  criteri  e  certificazioni
      inerenti alla  responsabilita`  etico-sociale  relativa  ai
      processi produttivi delle merci distribuite;
   5) effetti  occupazionali, certificazione  di  responsabilita`
      sociale delle  imprese secondo  lo standard  internazionale
      S.A.  8000   nonche`  rispetto   dei  contratti  collettivi
      nazionali di  lavoro e  degli accordi  sindacali siglati  a
      livello territoriale.
   
4. Nel caso di realizzazione, anche per ampliamento, di strutture
di tipologia  A e  B, oltre  agli allegati  di cui al comma 3, il
richiedente  presenta  al  comune  una  proposta  di  interventi,
definiti sulla  base di  apposito studio  di impatto  economico e
commerciale,  finalizzati  ad  armonizzare  l`insediamento  della
grande struttura  di vendita  nel contesto  socio-economico e  ad
individuare obiettivi  e contenuti essenziali inerenti al modello
organizzativo della  struttura,  con  particolare  riguardo  agli
aspetti  di  cui  al  comma  3,  lettera  e)  ed  a  proposte  di
collaborazione col  comune per  la tutela  attiva  delle  piccole
imprese commerciali.

5. La completezza della domanda e dei suoi allegati e` verificata
dal responsabile  del  procedimento  comunale  entro  il  termine
perentorio di quindici giorni dalla sua presentazione. Qualora la
domanda risulti incompleta, entro lo stesso termine ne viene data
comunicazione al soggetto interessato invitandolo a presentare le
necessarie integrazioni  entro un  termine fissato e comunque non
superiore  a  trenta  giorni.  Contestualmente  l`interessato  e`
informato  che   il  decorso   del  termine   per   il   rilascio
dell`autorizzazione resta  sospeso  fino  all`integrazione  della
documentazione e  che la  mancata  integrazione  ed  accettazione
della medesima  entro i  termini stabiliti  comporta  il  rigetto
della domanda da parte del comune.

6. Il comune, entro novanta giorni dal ricevimento della domanda,
provvede al  completamento dell`istruttoria,  anche  mediante  la
compilazione di  appositi moduli predisposti dall`amministrazione
regionale e  trasmette alla  Regione e  alla provincia competente
per territorio  la documentazione  di cui al comma 3, le proposte
di intervento di cui al comma 4, nonche` le decisioni e i verbali
di cui  all`articolo 5,  comma 2.  Al ricevimento  della  domanda
trasmessa, completa  della documentazione,  il competente ufficio
regionale  provvede   ad  inserirla   in   un   apposito   elenco
cronologico, ripartito  per area  di  programma,  ai  fini  della
definizione  dell`ordine   cronologico   di   svolgimento   delle
conferenze di  servizi e  per quanto  previsto dall`articolo  10,
comma 3.  Successivamente, la  Regione stabilisce, in accordo col
comune, la data di svolgimento della conferenza di servizi di cui
all`articolo 9  del decreto,  da tenersi  nei successivi sessanta
giorni. La  conferenza di  servizi e`  indetta dal  comune, viene
convocata presso la sede della Regione Toscana e deve concludersi
entro novanta giorni dalla data della prima riunione.

7. La conferenza di servizi di cui al comma 6 e` preceduta da una
conferenza di  servizi interna  degli uffici  regionali ai  sensi
dell`articolo 13  della legge  regionale 3  settembre 1996, n. 76
(Disciplina degli  accordi di  programma e  delle conferenze  dei
servizi), mediante la quale si provvede all`esame congiunto della
documentazione di  cui al  comma 3,  ai fini dell`espressione del
parere regionale.

8. Alla  conferenza di  cui al  comma 6  partecipano tre  membri,
rappresentanti rispettivamente  la Regione,  la  provincia  e  il
comune,  legittimati  ad  esprimere  definitivamente  e  in  modo
vincolante la  volonta` dell`ente rappresentato. Le deliberazioni
della conferenza  sono adottate  a maggioranza dei componenti. Il
rilascio dell`autorizzazione  e` subordinato al parere favorevole
del  rappresentante   della  Regione.   Si  considera   acquisito
l`assenso dell`amministrazione  la quale, regolarmente convocata,
non abbia  partecipato alla  conferenza, a meno che la stessa non
faccia  pervenire   all`amministrazione  convocante   il  proprio
motivato dissenso  entro venti  giorni dalla  data di svolgimento
della conferenza.

9.   La   convocazione,   sottoscritta   dal   responsabile   del
procedimento competente  ad emanare  l`atto autorizzativo,  viene
effettuata con  lettera raccomandata  con avviso  di ricevimento,
spedita almeno quindici giorni prima della data della riunione.

10. Della  data di convocazione della conferenza e` data notizia,
a mezzo  lettera raccomandata  spedita almeno dieci giorni prima,
al richiedente,  ai comuni  contermini, alle  organizzazioni  dei
consumatori,  dei  lavoratori  dipendenti  e  delle  imprese  del
commercio piu` rappresentative in relazione al bacino omogeneo di
utenza  o  area  commerciale  metropolitana  in  cui  si  intende
realizzare l`insediamento,  per l`esercizio delle facolta` di cui
all`articolo 9,  comma  4  del  decreto;  la  comunicazione  reca
l`indicazione del  responsabile del procedimento, della sede dove
e` possibile  prendere visione degli atti e delle modalita` e dei
tempi per l`eventuale consultazione degli stessi.

11. Le  domande si  intendono accolte  qualora  entro  centoventi
giorni dalla  data  della  prima  riunione  della  conferenza  di
servizi non  sia stato comunicato al richiedente il provvedimento
di diniego.

12. Delle  riunioni della  conferenza  vengono  redatti  appositi
verbali,  sottoscritti   dai  partecipanti,   che  devono  essere
menzionati nell`atto  con cui  viene rilasciata l`autorizzazione,
dando atto degli esiti della conferenza stessa.

13. La  concessione  o  l`autorizzazione  edilizia  eventualmente
necessaria viene  rilasciata  contestualmente  all`autorizzazione
commerciale, fatta  salva l`ipotesi  di cui  al comma  11; in tal
caso il  comune rilascia la concessione od autorizzazione secondo
le norme vigenti in materia.

14. Alle  situazioni non espressamente disciplinate si applica la
LR 76/1996, in quanto compatibile.

Art. 13
Grandi strutture  di vendita  in  ubicazioni  gia`  destinate  ad
attivita` di grande distribuzione

1. Allo  scopo di  favorire il  recupero  e  la  ristrutturazione
funzionale del  patrimonio edilizio  esistente e  di limitare  il
consumo di  territorio, nel  caso di apertura di grandi strutture
di vendita  in ubicazioni  gia` sedi  di grandi  strutture,  come
definite all`articolo  2, dismesse  per effetto  di  decadenza  o
revoca dell`autorizzazione  (escluso il  caso di cui all`articolo
22, comma 4, lettera c) del decreto) o cessazione dell`attivita`,
la verifica  di cui  all`articolo 10,  comma 1,  lettera c) viene
effettuata solo  per la  quota di superficie di vendita ulteriore
rispetto a quella a suo tempo operante. A tale fine si provvede a
verificare che  la cessazione dell`attivita`, la dichiarazione di
decadenza, la  revoca dell`autorizzazione  o la  restituzione del
titolo autorizzativo  sia intervenuta  nei cinque anni precedenti
il 6  agosto 2002. Il comune territorialmente competente rilascia
le  certificazioni   finalizzate  all`applicazione  del  presente
articolo.

Art. 14
Norme per i centri commerciali

1. Le medie o le grandi strutture di vendita organizzate in forma
di centro  commerciale sono  soggette ad autorizzazione comunale,
da rilasciarsi secondo le norme del presente regolamento, qualora
il comune  non abbia  disciplinato diversamente. L`autorizzazione
rilasciata al  centro commerciale  nel suo  insieme ha  valore di
consenso complessivo  alla sua  realizzazione e di determinazione
della superficie  di vendita, suddivisa tra settori merceologici.
Con autonomi  atti, contestuali o successivi, sono autorizzate le
medie o  grandi strutture presenti all`interno del centro, mentre
agli esercizi  di vicinato  si applica  il  procedimento  di  cui
all`articolo 7 del decreto.

2. Il  comune  puo`  coordinare  eventuali  istanze  di  soggetti
economici  e   sociali   interessati,   al   fine   di   favorire
l`inserimento di operatori locali nel centro commerciale.

3. Le  modifiche alla  ripartizione della  superficie di  vendita
degli esercizi  posti all`interno  del  centro  sono  soggette  a
comunicazione al  comune, purche` rimanga invariata la superficie
di vendita  complessiva del  centro e  le dimensioni attribuite a
ciascun settore merceologico.

4. La  domanda di  autorizzazione puo`  essere presentata  da  un
unico promotore o da singoli esercenti. In tale ultima ipotesi la
domanda e`  presentata tramite  un  rappresentante  degli  stessi
nominato per i rapporti giuridici con i terzi.

5. Ai  soli fini  della presentazione della domanda, il promotore
del centro  commerciale puo` non essere in possesso dei requisiti
professionali di  cui all`articolo  5  del  decreto,  che  devono
comunque essere posseduti, prima del rilascio dell`autorizzazione
relativa al  centro, dal  promotore stesso  o da  altro  soggetto
richiedente che ne assuma la titolarita`. L`intestazione ad altro
soggetto, diverso  dal promotore  originario, che  deve essere in
possesso anche degli altri requisiti previsti dall`articolo 5 del
decreto, non costituisce ipotesi di subingresso.

Art. 15
Esercizio congiunto di vendita all`ingrosso e al dettaglio

1.  E`   vietato  l`esercizio   congiunto  nello   stesso  locale
dell`attivita` di vendita all`ingrosso e al dettaglio.

2. Il divieto di cui al comma 1 non si applica per la vendita dei
seguenti prodotti:

a) macchine,  attrezzature e  articoli tecnici per l`agricoltura,
l`industria, il commercio e l`artigianato;
b) materiale elettrico;
c) colori e vernici, carte da parati;
d) ferramenta ed utensileria;
e) articoli per impianti idraulici, a gas ed igienici;
f) articoli per riscaldamento;
g) strumenti scientifici e di misura;
h) macchine per ufficio;
i) auto-moto-cicli e relativi accessori e parti di ricambio;
j) combustibili;
k) materiali per l`edilizia;
l) legnami.

CAPO IV
Individuazione dei comuni ad economia prevalentemente turistica e
citta` d`arte

Art. 16
Procedure

1. I  comuni interessati  presentano  alla  Giunta  regionale  la
richiesta di  inserimento nell`elenco  regionale  dei  comuni  ad
economia prevalentemente  turistica, delle  citta` d`arte o delle
zone del  territorio dei  medesimi sulla  base dei presupposti di
cui al presente articolo.

2. Condizione per la presentazione della richiesta di inserimento
nell`elenco regionale  di cui al comma 1, relativamente ai comuni
ad economia  prevalentemente  turistica,  e`  la  sussistenza  di
almeno tre  tra i  parametri elencati  nell`allegato  C,  di  cui
almeno uno relativo all`area dell`offerta e uno relativo all`area
della  domanda  ovvero,  relativamente  alle  citta`  d`arte,  la
sussistenza di  almeno un parametro appartenente a qualsiasi area
e la  presenza nel  territorio comunale  di  almeno  un  sito  di
interesse artistico  individuato con decreto dirigenziale n. 5709
del 14 agosto 1995 e successive modifiche e integrazioni. Ai fini
della verifica  della sussistenza dei parametri e` necessario che
il dato  relativo al  comune sia  superiore o  uguale  al  valore
soglia riportato  nell`allegato  C.  Relativamente  ai  parametri
riferiti alla  domanda turistica,  e` ammessa  una tolleranza per
difetto non  superiore al  10 per cento rispetto al valore soglia
riportato nell`allegato C.

3. Possono  presentare la richiesta di inserimento nell`elenco di
cui  al   comma  1   anche  i   comuni  capoluogo  di  provincia,
limitatamente al  loro centro  storico e  i comuni in possesso di
almeno uno tra i parametri di cui all`allegato C qualora:

a) siano posti lungo la costa toscana limitatamente alle frazioni
   costiere;
b) siano  classificati come  montani o  parzialmente  montani  ai
   sensi della  legge regionale 28 dicembre 2000, n. 82 (Norme in
   materia  di   comunita`  montane),   modificata  dalla   legge
   regionale 14 ottobre 2002, n. 37;

4. Qualora  non ricorrano  le condizioni di cui ai commi 2 e 3, i
comuni  potranno   comunque  avanzare  richiesta  di  inserimento
nell`elenco dei  comuni ad  economia  prevalentemente  turistica,
inoltrando  alla   Giunta   regionale   adeguata   documentazione
attestante:

a) l`esistenza  del piano  di indirizzo  e di  regolazione  degli
   orari di cui all`articolo 3 della LR 38/1998;
b) l`esistenza  di un  accordo sottoscritto  tra  amministrazione
   comunale,  associazioni   di  categoria   delle  imprese   del
   commercio e  del turismo,  delle organizzazioni  sindacali dei
   lavoratori dipendenti  del settore  e delle organizzazioni dei
   consumatori, finalizzato  anche a  definire i contenuti di cui
   al comma 6;
c) l`esistenza  di un programma di sviluppo turistico finalizzato
   al  potenziamento   dell`offerta  turistico-ricettiva   e  dei
   servizi connessi.

5. La  richiesta di  inserimento puo` essere altresi` avanzata da
piu`  comuni  contigui  o  vicini,  anche  non  in  possesso  dei
requisiti di  cui ai  commi  2  e  3  ma  interessati  da  flussi
turistici diretti  ai comuni  in possesso  di tali  requisiti,  i
quali sottoscrivono  accordi con  le  associazioni  di  categoria
delle imprese  del commercio  e del  turismo,  le  organizzazioni
sindacali  dei   lavoratori   dipendenti   del   settore   e   le
organizzazioni dei  consumatori. Tali  accordi vengono definiti e
formalizzati tra  i partecipanti  ad uno  specifico  incontro  di
concertazione convocato congiuntamente dai comuni interessati. Si
intende  acquisito   l`assenso  degli   aventi  diritto  qualora,
regolarmente convocati  all`incontro di concertazione con lettera
raccomandata spedita  almeno dieci  giorni prima della data della
riunione, non  abbiano partecipato  alla stessa. Tale effetto non
si  produce   qualora  gli   assenti  facciano   pervenire   alle
amministrazioni convocanti  il proprio  motivato  dissenso  entro
venti giorni  dalla data dell`avvenuto incontro. Gli accordi sono
finalizzati  a   disciplinare,  in  relazione  alle  esigenze  di
sviluppo turistico,  le deroghe  di cui  all`articolo 12, comma 1
del  decreto  nei  rispettivi  territori  per  periodi  temporali
determinati  o   indeterminati.  Gli  accordi  contengono  intese
riguardanti gli  orari commerciali  e il  mercato del  lavoro.  I
comuni sottoscrittori  degli accordi  per il periodo di validita`
degli stessi  sono inseriti nell`elenco di cui al comma 1 e hanno
priorita`  per   l`attribuzione   delle   agevolazioni   di   cui
all`articolo 8.

6. Il  comune, nella  richiesta di cui al comma 1, individua zone
del proprio  territorio  e  periodi  dell`anno  per  i  quali  si
richiede il  riconoscimento della prevalente economia turistica o
della qualifica di citta` d`arte, verificando la presenza in tali
aree  di  adeguate  densita`  di  strutture  ricettive,  pubblici
esercizi e  strutture commerciali, funzionali alle esigenze della
domanda turistica.

7. Per  le  citta`  d`arte  le  zone  nelle  quali  e`  possibile
esercitare le  facolta` di  cui  all`articolo  12,  comma  1  del
decreto coincidono  con  le  aree  classificate  dallo  strumento
urbanistico comunale come centro storico.

8. I  comuni di  cui ai  commi 2  e 3,  prima dell`inoltro  della
richiesta di  inserimento nell`elenco  regionale, promuovono  gli
accordi di  cui all`articolo 17 e definiscono con le associazioni
di categoria  delle imprese  del commercio  e  del  turismo,  dei
lavoratori dipendenti  del settore  e  delle  organizzazioni  dei
consumatori, i  periodi e  le zone  di cui al comma 6. Dell`esito
degli accordi  eventualmente sottoscritti  i comuni  danno  conto
nella richiesta di inserimento nell`elenco. Qualora non sia stata
oggetto di  valutazione in sede di prima richiesta di inserimento
nell`elenco, la  definizione dei  periodi e  delle zone di cui al
comma 6  viene effettuata  anche successivamente e viene recepita
in sede di aggiornamento dell`elenco.

9.  I   comuni  possono   richiedere  l`inserimento   nell`elenco
regionale in ogni tempo.

10. L`elenco  dei comuni  ad economia prevalentemente turistica e
delle citta`  d`arte viene  aggiornato semestralmente con decreto
della competente  struttura della  Giunta  regionale.  Lo  stesso
ufficio provvede  all`aggiornamento biennale  dei dati ufficiali,
riferiti ai  parametri di  cui all`allegato C, relativi ai comuni
toscani, che  vengono pubblicati  sul Bollettino  ufficiale della
Regione Toscana.

Art. 17
Promozione di accordi

1. Al  fine di assicurare all`utenza idonei livelli di servizio e
di informazione  e ai  lavoratori dipendenti adeguate garanzie di
accessibilita` con  mezzi pubblici  alle  sedi  di  lavoro  e  le
necessarie turnazioni  in occasione  delle aperture  domenicali e
festive, i  comuni inseriti  in  tutto  o  in  parte  nell`elenco
regionale,  promuovono   la  sottoscrizione  di  accordi  con  le
organizzazioni di  categoria delle  imprese  del  commercio,  dei
lavoratori dipendenti e delle associazioni dei consumatori, anche
in  ordine   all`esercizio  delle   funzioni  comunali   di   cui
all`articolo 3  della LR  38/1998. Tali accordi possono prevedere
la chiusura  degli esercizi  commerciali nelle  festivita` del: 1
gennaio, Pasqua,  lunedi` dell`Angelo,  25 aprile,  1 maggio,  15
agosto,  25   e  26   dicembre,  fatto   salvo  quanto   previsto
all`articolo 13,  comma 2 del decreto relativamente agli esercizi
del settore alimentare.

CAPO V
Vendite straordinarie

Art. 18
Disposizioni generali  concernenti le vendite di liquidazione, di
fine stagione e promozionali

1. In  tutte le  vendite e`  vietato ogni riferimento a procedure
fallimentari e simili.

2. Le  merci devono essere poste in vendita con l`indicazione del
prezzo normale,  dello sconto espresso in percentuale e del nuovo
prezzo scontato o ribassato.

3. Durante  il periodo  in  cui  vengono  effettuate  vendite  di
liquidazione e  di fine  stagione e`  possibile porre  in vendita
solo le  merci gia`  presenti nell`esercizio  e nei locali di sua
pertinenza.  Il   divieto  di  introduzione  di  ulteriori  merci
riguarda sia  quelle acquistate  che  quelle  concesse  in  conto
deposito. Le  merci offerte  devono  essere  separate  da  quelle
eventualmente poste in vendita alle condizioni ordinarie.

4. Le  asserzioni pubblicitarie  devono  contenere  l`indicazione
della durata della vendita.

Art. 19
Vendite di liquidazione

1. Le  vendite di  liquidazione sono  effettuate per  esitare  in
breve tempo  tutte le  merci in vendita, a seguito di: cessazione
dell`attivita` commerciale,  cessione dell`azienda, trasferimento
dell`azienda in altro locale, trasformazione o rinnovo dei locali
e devono  essere comunicate  al comune in cui ha sede l`esercizio
almeno quindici giorni prima della data di inizio della vendita.

2. Tali  vendite possono  essere fatte in ogni periodo dell`anno,
per una durata non superiore a otto settimane in caso di cessione
o cessazione  dell`attivita` commerciale,  e per  una durata  non
superiore  a   quattro  settimane   nel  caso   di  trasferimento
dell`azienda in  altro locale  o  trasformazione  o  rinnovo  dei
locali. E`  vietato effettuare  vendite di  liquidazione  con  il
sistema del pubblico incanto.

3. A  decorrere dall`inizio  delle vendite  di  cui  al  presente
articolo, e` vietato introdurre nei locali e pertinenze del punto
di vendita  interessato ulteriori  merci  del  genere  di  quelle
oggetto dell`attivita` commerciale in liquidazione. Il divieto di
rifornimento riguarda sia le merci acquistate che quelle concesse
in conto deposito.

4.  La   comunicazione  al   comune  relativa   alla  vendita  di
liquidazione deve essere corredata da una dichiarazione recante i
seguenti elementi completi di data ed estremi:

a) per   la    cessazione  dell`attivita`  commerciale:  di  aver
   effettuato comunicazione  di cessazione  dell`attivita` o atto
   di rinuncia all`autorizzazione amministrativa;
b) per la cessione di azienda: di aver sottoscritto atto pubblico
   di cessione o scrittura privata registrata;
c) per  il trasferimento  dell`azienda in  altro locale:  di aver
   effettuato  comunicazione   o   ottenuto   autorizzazione   al
   trasferimento;
d) per  la trasformazione  o  il  rinnovo  dei  locali:  di  aver
   effettuato  denuncia   di  inizio   di  attivita`  o  ottenuto
   concessione o  autorizzazione edilizia per la realizzazione di
   opere edili ovvero di comunicare il rinnovo di almeno l`80 per
   cento degli arredi.

5. Al  termine della  vendita di liquidazione per il rinnovo e la
trasformazione dei locali, l`esercizio deve essere immediatamente
chiuso per  il  tempo  necessario  all`effettuazione  dei  lavori
stessi.

6. Al  termine  della  vendita  di  liquidazione  per  cessazione
dell`attivita`  commerciale,   lo  stesso   soggetto   non   puo`
riprendere la  medesima attivita`  nello stesso  locale,  se  non
decorsi centottanta  giorni dalla  data  di  cessazione  indicata
nella comunicazione presentata al comune e previo perfezionamento
della procedura  di cui  all`articolo 7 del decreto o rilascio di
nuova autorizzazione.

Art. 20
Vendite di fine stagione

1. Le  vendite  di  fine  stagione  riguardano  esclusivamente  i
prodotti,  di  carattere  stagionale,  suscettibili  di  notevole
deprezzamento se  non vengono  venduti entro  un certo periodo di
tempo. Tali  vendite devono  essere presentate  al pubblico  come
tali  e   possono  essere   effettuate  dal   giorno   successivo
all`Epifania fino  al 7  marzo e dal primo sabato successivo al 9
luglio fino al 10 settembre.

2. I  comuni, d`intesa  con le  camere di  commercio, sentite  le
locali  organizzazioni   delle  imprese   del  commercio   e  dei
consumatori, possono  definire date di inizio successive e durate
diverse da  quelle indicate. Riguardo alla programmazione di tali
periodi  le   camere  di   commercio  garantiscono  comportamenti
omogenei per  area provinciale  o per gli ambiti sovracomunali di
cui all`allegato A.

Art. 21
Vendite promozionali

1.  Nelle   vendite  promozionali   vengono  offerte   condizioni
favorevoli di  acquisto dei prodotti in vendita; le merci offerte
in promozione  devono essere  separate  da  quelle  vendute  alle
condizioni   ordinarie,    in   modo    che   siano   chiaramente
distinguibili. La  comunicazione deve essere effettuata al comune
almeno dieci giorni prima dell`inizio della vendita.

2. Le  vendite promozionali  dei prodotti di carattere stagionale
appartenenti al  settore merceologico  non alimentare non possono
essere effettuate nel mese di dicembre, nei periodi delle vendite
di fine stagione e nei trenta giorni precedenti tali periodi.

3. Le  vendite promozionali  dei prodotti appartenenti al settore
merceologico alimentare e dei prodotti per l`igiene della persona
e della  casa possono  essere  effettuate  in  qualsiasi  periodo
dell`anno senza necessita` di preventiva comunicazione al comune.

4. Le  vendite promozionali  di prodotti  appartenenti al settore
merceologico non  alimentare, con  esclusione  dei  prodotti  per
l`igiene  della   persona  e   della  casa,  non  possono  essere
effettuate per  un periodo superiore a sei settimane consecutive.
Decorso tale  periodo,  e`  necessario  che  intercorrano  almeno
sessanta  giorni   per  poter   effettuare  una   nuova   vendita
promozionale del medesimo prodotto.
CAPO VI
Centri di assistenza tecnica

Art. 22
Caratteristiche dei centri di assistenza tecnica

1. La Regione favorisce le iniziative finalizzate alla promozione
dell`innovazione  e  i  processi  di  ammodernamento  della  rete
distributiva, nonche`  a garantire  alle imprese  il piu` agevole
rapporto con la pubblica amministrazione. Per tali fini, ai sensi
dell`articolo 23  del decreto,  autorizza l`attivita` di appositi
centri di assistenza tecnica alle imprese.

2. Ai  fini dell`autorizzazione  regionale i centri di assistenza
tecnica di  cui al  comma  1  sono  costituiti,  anche  in  forma
consortile,  dalle   associazioni   di   categoria   maggiormente
rappresentative almeno a livello provinciale anche congiuntamente
ad altri  soggetti  interessati.  Sono  considerate  maggiormente
rappresentative a  livello provinciale  le associazioni  presenti
relativamente al  settore  commercio,  nell`ambito  dei  consigli
provinciali delle camere di commercio.

3. I  centri devono  fornire la  copertura del servizio a livello
provinciale attraverso almeno due sportelli informativi in ambito
provinciale.

4. I  centri svolgono  le loro  attivita` in  favore di  tutte le
imprese  dell`area   di  propria   operativita`   a   prescindere
dall`appartenenza o  meno  delle  imprese  alle  associazioni  di
categoria costituenti il centro.

Art. 23
Attivita` dei centri di assistenza tecnica

1. I centri svolgono le seguenti attivita`:

a) assistenza   e  consulenza  alle  imprese  relativamente  alle
   procedure amministrative  per l`accesso all`attivita` e per lo
   svolgimento della stessa;
b) formazione  ed aggiornamento professionale anche in materia di
   innovazione tecnologica ed organizzativa;
c) organizzazione,    formazione,  promozione,  certificazione  e
   sviluppo del commercio elettronico;
d) consulenza e assistenza alle imprese in materia di:
1) gestione economica e finanziaria di impresa;
2) accesso ai finanziamenti anche comunitari;
3) sicurezza e tutela dei consumatori;
4) tutela ambientale;
5) igiene e sicurezza sul lavoro;
6) prevenzione del fenomeno dell`usura;
7) attivita`  finalizzate alla  certificazione di  qualita` degli
   esercizi commerciali;
8) altre attivita` eventualmente previste dallo statuto.

Art. 24
Autorizzazione e sostegno dei centri di assistenza tecnica

1. Il  dirigente del  competente ufficio  della Giunta  regionale
autorizza i  centri sulla base di apposita domanda presentata dai
soggetti interessati, attestante:

a) che  la sede  legale del centro sia localizzata nel territorio
   regionale;
b) l`adozione  di  statuto  (allegato  alla  domanda)  dal  quale
   risulti il rispetto delle condizioni di cui all`articolo 22;
c) il numero degli sportelli operativi in ambito provinciale e la
   loro ubicazione;
d) il  possesso di  una struttura  organizzativa, formativa  e di
   consulenza in  grado  di  assicurare  qualificati  livelli  di
   prestazione.

2.  L`autorizzazione  e`  rilasciata  entro  novanta  giorni  dal
ricevimento della  domanda, previa  acquisizione del parere della
camera di  commercio competente  per territorio  e, nel  caso  di
centri  operanti  in  piu`  province,  dell`Unioncamere  Toscana;
decorso tale  termine senza  che la  Regione si  sia espressa, la
domanda si intende accolta.

3.  La   Regione  sostiene  l`attivita`  dei  centri  autorizzati
attraverso gli  strumenti previsti  dalla normativa  regionale in
materia di  finanziamenti  alle  imprese.  I  finanziamenti  sono
concessi  per  la  realizzazione  di  programmi  di  attivita`  o
progetti, secondo la procedura prevista dalla normativa vigente.

4. Le  amministrazioni pubbliche  possono avvalersi dei centri di
assistenza tecnica per realizzare piani di intervento finalizzati
a sviluppare  processi di  qualificazione della rete distributiva
con particolare  riguardo alla  capacita` competitiva dei piccoli
operatori commerciali  e dei  contesti economici  e  territoriali
interessati.

CAPO VII
Norme finali

Art. 25
Norme finali  e transitorie  in materia  di grandi  strutture  di
vendita

1. Nel  caso di  insediamento  di  grandi  strutture  di  vendita
previsto da  accordi di  pianificazione definiti  all`interno  di
accordi di  programma di  cui alla  LR 76/1996, gia` ratificati e
approvati con  decreto del Presidente della Giunta regionale alla
data del  6 agosto  2002, e`  ammessa la  deroga alla verifica di
compatibilita`  della  superficie  autorizzabile  per  le  grandi
strutture di vendita di cui all`articolo 10, comma 1, lettera c).

2. Si  applicano le  norme vigenti al momento della presentazione
della domanda:

a) alle domande di autorizzazione per grandi strutture di vendita
   gia` presentate alla data del 6 agosto 2002;
b) alle iniziative per le quali, alla data del 6 agosto 2002, sia
   stato   adottato    l`accordo   di   pianificazione   previsto
   all`articolo 5,  comma 2  del regolamento  regionale 26 luglio
   1999, n. 4 (Regolamento di attuazione della legge regionale 17
   maggio 1999,  n. 28  "Norme per la disciplina del commercio in
   sede fissa  in attuazione  del decreto  legislativo  31  marzo
   1998, n.  114") e  sia stata presentata la relativa domanda di
   autorizzazione;
c) alle  iniziative per  la realizzazione  di grandi strutture di
   vendita con caratteristiche di polo di attrazione di interesse
   interregionale di cui all`articolo 10, comma 9 del regol. reg.
   4/1999, modificato dall`articolo 1 del regolamento regionale 3
   maggio 2000,  n. 5,  per le  quali, entro il 6 agosto 2002, il
   comune  abbia   adottato  specifici   atti  di  pianificazione
   urbanistica e  sia stata  presentata la  relativa  domanda  di
   autorizzazione.

Art. 26
Norme finali  in materia  di programmi  per la  tutela delle aree
vulnerabili

1. I  programmi comunali  per la  tutela delle  aree  vulnerabili
adottati entro  il 6  agosto 2002  conservano efficacia  fino  al
termine stabilito dal comune.

Art. 27
Norme finali in materia di adeguamento dei titoli autorizzativi

1. Nel  caso di coesistenza, in uno stesso esercizio commerciale,
di piu`  autorizzazioni rilasciate in capo ad uno stesso soggetto
ai sensi delle previgenti normative, la cui superficie di vendita
complessiva configuri una media o grande struttura di vendita, il
comune  provvede   direttamente  a   ritirare  le  autorizzazioni
esistenti,   rilasciando    contestualmente   un   unico   titolo
autorizzativo, relativo  alla superficie  di vendita  complessiva
operante.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 16 marzo 2004

MARTINI

ALLEGATI A,  B e C - Bacini omogenei di utenza e Aree commerciali
metropolitane; Definizione  e articolazione  della superficie  di
vendita autorizzabile  per le  grandi  strutture  di  vendita  ex
articolo  10;  Parametri  per  l`individuazione  dei  comuni  con
economia prevalentemente turistica

(Si omette la pubblicazione degli allegati)




COMMERCIO

