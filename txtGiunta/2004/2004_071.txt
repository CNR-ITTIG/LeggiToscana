Legge finanziaria per l'anno 2005.

Il Consiglio Regionale ha approvato il 15.12.2004
Il Presidente  della Giunta  Regionale promulga la seguente legge
regionale:

CAPO I
Disposizioni in materia tributaria

ARTICOLO 1
(Agevolazione IRAP  per le  imprese registrate EMAS o certificate
ISO 14001. Modifiche all'articolo 1 della l.r. 58/2003)

1.  Per   i  periodi  d'imposta  2005,  2006  e  2007  l'aliquota
dell'imposta  regionale  sulle  attività  produttive  (IRAP)  è
determinata nella misura del 3,50 per cento per i soggetti di cui
all'articolo 3,  comma 1, lettere a) e b) del decreto legislativo
15 dicembre  1997, n.  446  (Istituzione  dell'imposta  regionale
sulle attività  produttive,  revisione  degli  scaglioni,  delle
aliquote e  delle detrazioni  dell'Irpef  e  istituzione  di  una
addizionale regionale  a tale  imposta,  nonché  riordino  della
disciplina dei tributi locali) e successive modifiche, che, entro
il   periodo   tributario   precedente,   abbiano   ottenuto   la
registrazione della propria organizzazione secondo il regolamento
CEE 19 marzo 2001 n. 761/2001 (Regolamento del Parlamento europeo
e del  Consiglio sull'adesione  volontaria delle organizzazioni a
un sistema comunitario di ecogestione e audit "EMAS").

2. Per i periodi d'imposta 2005, 2006 e 2007 l'aliquota dell'IRAP
è determinata  nella misura del 3,85 per cento per i soggetti di
cui all'articolo 3, comma 1, lettere a) e b) del d.lgs. 446/1997,
che abbiano  ottenuto la  certificazione del  sistema di gestione
ambientale della  propria organizzazione  secondo la norma UNI EN
ISO 14001  entro il  periodo  tributario  precedente;  l'aliquota
ridotta non  si applica  se il  valore della  produzione netta è
superiore a euro 20.000.000,00.

3. Qualora  l'attività  sia  esercitata  in  più  stabilimenti,
cantieri, uffici o basi fisse e solo uno o alcuni di essi abbiano
ottenuto la  registrazione EMAS  o la  certificazione ISO  14001,
l'aliquota ridotta  è applicabile  al  valore  della  produzione
netta prodotta nello stabilimento, cantiere, ufficio o base fissa
registrato EMAS  o certificato  ISO 14001;  si considera prodotto
nel cantiere,  ufficio o base fissa registrato EMAS o certificato
ISO 14001  il valore  della  produzione  netta  proporzionalmente
corrispondente  all'ammontare  delle  retribuzioni  spettanti  al
personale  a   qualunque  titolo   utilizzato   e   addetto   con
continuità, per  un periodo  di tempo  non inferiore a tre mesi,
nello stabilimento,  cantiere, ufficio  o base  fissa  registrato
EMAS o  certificato ISO 14001; sono compresi i redditi assimilati
a quelli  di  lavoro  dipendente,  i  compensi  ai  collaboratori
coordinati  e   continuativi  e   gli  utili  agli  associati  in
partecipazione.

4. L'aliquota ridotta prevista dai commi 1 e 2 non si applica:
a) ai    soggetti  che  operano  nel  settore  agricolo  ed  alle
   cooperative della  piccola  pesca  e  loro  consorzi,  di  cui
   all'articolo 10 del decreto del Presidente della Repubblica 29
   settembre  1973,   n.  601   (Disciplina  delle   agevolazioni
   tributarie) e  successive modifiche,  sino a  quando  essa  è
   superiore a  quella agevolata prevista dall'articolo 45, comma
   1, del d.lgs. 446/1997;
b) ai soggetti di cui agli articoli 6 e 7 del d.lgs. 446/1997.

5. Per  i soggetti che hanno un periodo d'imposta non coincidente
con l'anno  solare le  aliquote ridotte  previste dai commi 1 e 2
sono applicabili  a decorrere  dall'esercizio successivo a quello
in corso  alla data  del 1  gennaio 2005  e per  i successivi due
esercizi.

6. Al  comma 1  dell'articolo 1 della legge regionale 19 dicembre
2003, n.  58 (Legge  finanziaria per l'anno 2004) le parole: "Per
gli anni  d'imposta 2004,  2005, e  2006" sono  sostituite  dalle
parole: "Per l'anno d'imposta 2004".

ARTICOLO 2
(Agevolazione IRAP per le imprese certificate SA 8000)

1. Per i periodi d'imposta 2005, 2006 e 2007 l'aliquota dell'IRAP
è determinata  nella misura del 3,75 per cento per i soggetti di
cui all'articolo 3, comma 1, lettere a) e b) del d.lgs. 446/1997,
che abbiano ottenuto la certificazione di responsabilità sociale
della   propria    organizzazione   secondo   la   norma   Social
Accountability (SA)  8000 entro il periodo tributario precedente;
l'aliquota ridotta  non si  applica se il valore della produzione
netta è superiore a euro 10.000.000,00.

2. Qualora  l'attività  sia  esercitata  in  più  stabilimenti,
cantieri, uffici o basi fisse e solo uno o alcuni di essi abbiano
ottenuto  la   certificazione  SA  8000,  l'aliquota  ridotta  è
applicabile al  valore  della  produzione  netta  prodotta  nello
stabilimento, cantiere, ufficio o base fissa certificato SA 8000;
si  considera   prodotto  nel  cantiere,  ufficio  o  base  fissa
certificato  SA   8000   il   valore   della   produzione   netta
proporzionalmente corrispondente all'ammontare delle retribuzioni
spettanti al  personale a  qualunque titolo  utilizzato e addetto
con continuità,  per un  periodo di  tempo non  inferiore a  tre
mesi,  nello   stabilimento,  cantiere,   ufficio  o  base  fissa
certificato SA  8000; sono compresi i redditi assimilati a quelli
di lavoro  dipendente, i  compensi ai  collaboratori coordinati e
continuativi e gli utili agli associati in partecipazione.

3. L'aliquota ridotta prevista dal comma 1 non si applica:
a) ai    soggetti  che  operano  nel  settore  agricolo  ed  alle
   cooperative della  piccola  pesca  e  loro  consorzi,  di  cui
   all'articolo 10  del d.p.r.  601/1973 sino  a quando  essa  è
   superiore a  quella agevolata prevista dall'articolo 45, comma
   1, del d.lgs. 446/1997;
b) ai soggetti di cui agli articoli 6 e 7 del d.lgs. 446/1997.

4. Per  i soggetti che hanno un periodo d'imposta non coincidente
con l'anno  solare l'aliquota  ridotta prevista  dal comma  1  è
applicabile a  decorrere dall'esercizio  successivo a  quello  in
corso alla  data del  1 gennaio  2005  e  per  i  successivi  due
esercizi.

ARTICOLO 3
(Modifiche all'articolo 4 della l.r. 60/1996)

1. Il  comma 1  dell'articolo 4  della legge  regionale 20 luglio
1996, n. 60 (Disposizioni per l'applicazione del tributo speciale
per il deposito in discarica dei rifiuti solidi di cui all'art. 3
della L. 28 dicembre 1995, n. 549) è sostituito dal seguente:

   "1. Ai  sensi dell'articolo  3, comma 27, della legge statale,
   una quota  pari al  10 per  cento del  tributo è  dovuta alle
   province ed  è ripartita tra le stesse con atto del dirigente
   competente in  materia di  rifiuti, entro novanta giorni dalla
   scadenza  dei   termini  di  versamento  trimestrale  previsti
   all'articolo 3,  comma 30, della legge statale, in proporzione
   all'ammontare   del   gettito   tributario   derivante   dalle
   discariche e  dagli  impianti  di  incenerimento  situati  sul
   territorio di  ciascuna provincia; la ripartizione delle somme
   dovute  alle   province,  relativamente  a  ciascun  esercizio
   finanziario, è subordinata alla presentazione della relazione
   di cui all'articolo 11, comma 4 bis; nei casi di presentazione
   della relazione oltre i termini previsti, le somme dovute sono
   attribuite alla  provincia competente contestualmente al primo
   atto dirigenziale  di ripartizione trimestrale successivo alla
   presentazione della relazione.".
   
ARTICOLO 4
(Modifiche all'articolo 11 della l.r. 60/1996)

1. Dopo  il comma  4 bis  dell'articolo 11  della l.r. 60/1996 è
aggiunto il seguente comma 4 ter:

   "4 ter.  Qualora nell'attività di ispezione e verifica svolta
   dai dipendenti della provincia presso gli impianti autorizzati
   siano  constatate,   con  processo  verbale,  violazioni  alla
   presente  legge  non  rilevabili  d'ufficio  dalla  competente
   struttura   tributaria   regionale;   i   proventi   derivanti
   dall'applicazione delle relative sanzioni sono attribuiti alla
   stessa provincia,  nel primo  trimestre utile  successivo alla
   riscossione in sede di riparto delle quote di cui all'articolo
   4, comma 1.".
   
ARTICOLO 5
(Ammontare del  tributo speciale per il deposito in discarica dei
rifiuti solidi)

1. Per  l'anno 2005  l'ammontare  del  tributo  speciale  per  il
deposito in  discarica dei  rifiuti solidi  è  confermato  nelle
misure unitarie previste all'articolo 23 bis della l.r. 60/1996.

2. A  decorrere dal  1  gennaio  2006  l'ammontare  del  tributo,
relativamente ai  rifiuti  generati  dalle  attività  minerarie,
estrattive, edilizie, lapidee e metallurgiche di cui all'articolo
23 bis,  comma 1, lettera a) della l.r. 60/1996 è determinato in
euro 7,33 a tonnellata.

ARTICOLO 6
(Modifiche all'articolo 30 bis della l.r. 25/1998)

1. Dopo  il comma 2 dell'articolo 30 bis della legge regionale 18
maggio 1998,  n. 25  (Norme per  la gestione  dei  rifiuti  e  la
bonifica dei siti inquinati) è inserito il seguente comma 2 bis:

   "2 bis.  L'ammontare del  tributo è  applicato  nella  misura
   ridotta prevista dal comma 1, lettere c) e d), anche ai Comuni
   di cui  alla legge  regionale 27  luglio 2004,  n. 39 (Norme a
   favore dei  comuni montani  e dei piccoli comuni in situazione
   di disagio.  Modifiche alla  legge regionale 7 maggio 1985, n.
   57 "Finanziamenti  per la redazione e l'attuazione di piani di
   recupero del  patrimonio edilizio  esistente". Modifiche  alla
   legge regionale  2 novembre  1999, n.  58 "Norme  sulla tutela
   dell'artigianato   artistico    e   tradizionale   toscano   e
   disposizioni  in   materia  di   oneri  contributivi  per  gli
   apprendisti artigiani")  che, pur  non  avendo  raggiunto  gli
   obiettivi previsti  dal  comma  1,  lettera  b)  del  medesimo
   articolo,  e   non  abbiano  prodotto,  nel  periodo  preso  a
   riferimento  per   l'accertamento  del   raggiungimento  delle
   percentuali  di   raccolta  differenziata,  una  quantità  di
   rifiuti superiore,  rispettivamente, per l'anno 2005 a 600 kg.
   per abitante  l'anno e  per l'anno 2006 a 500 kg. per abitante
   l'anno. L'accertamento relativo al raggiungimento del suddetto
   obiettivo è  effettuato dalla  Giunta  regionale  secondo  le
   modalità stabilite  con la  deliberazione di cui all'articolo
   15, comma 1.".
   
ARTICOLO 7
(Sostituzione dell'articolo 2 della l.r. 2/1971)

1. L'articolo  2 della  legge regionale  30 dicembre  1971, n.  2
(Istituzione dei  tributi propri della Regione) è sostituito dal
seguente:

   "Art. 2
   1. L'imposta  è corrisposta  dal concessionario  entro il  31
   dicembre dell'anno  di pagamento  del  canone  di  concessione
   mediante versamento diretto su apposito conto corrente postale
   intestato alla Regione Toscana.
   
   2. La  disposizione di  cui al  comma 1 si applica a decorrere
   dall'anno d'imposta 2004.".
   
ARTICOLO 8
(Sostituzione dell'articolo 3 della l.r. 2/1971)

1. L'articolo 3 della l.r. 2/1971 è sostituito dal seguente:

   "Art. 3
   1. Ai  fini dell'esercizio  delle attività  di  controllo  ed
   accertamento,  gli   enti   competenti   al   rilascio   delle
   concessioni trasmettono  alla Regione  i  dati  relativi  alle
   concessioni  esistenti   nei  rispettivi  ambiti  territoriali
   secondo i  termini e  le  modalità  stabiliti  con  atto  del
   dirigente regionale competente in materia di tributi.".
   
ARTICOLO 9
(Modifiche all'articolo 10 della l.r. 58/2003)

1. All'articolo  10 della legge regionale 19 dicembre 2003, n. 58
(Legge finanziaria  per l'anno  2004), il  termine: "31  dicembre
2003" è sostituito dal termine: "31 dicembre 2004".

ARTICOLO 10
(Estinzione di crediti e debiti tributari di modesto ammontare)

1. Per  i crediti  relativi ai  tributi regionali  esistenti alla
data del  31 dicembre  2004 non  si fa  luogo all'accertamento  e
all'iscrizione a ruolo, qualora l'ammontare dovuto, comprensivo o
costituito solo  da sanzioni amministrative o interessi, sia pari
o inferiore a euro 17,00.

2. Per  i tributi  regionali indebitamente  versati  fino  al  31
dicembre 2004  non si  procede al rimborso delle somme di importo
pari o inferiore a euro 17,00.

ARTICOLO 11
(Norma di copertura finanziaria)

1.  Gli  effetti  finanziari  derivanti  dall'applicazione  delle
disposizioni di  cui  al  presente  capo  sono  coperti  con  gli
equilibri complessivi  rappresentati dal  bilancio annuale  e dal
bilancio pluriennale  a legislazione vigente, così come previsto
dall'articolo 13  comma 2 della legge regionale 6 agosto 2001, n.
36 (Ordinamento contabile della Regione Toscana).

CAPO II
Programma  pluriennale   degli   investimenti.   Integrazioni   e
ampliamenti

ARTICOLO 12
(Interventi per  il completamento  del patrimonio  strutturale  e
strumentale della sanità)

1. Il  programma pluriennale  degli  investimenti  contenuto  nel
documento di  programmazione economica  e finanziaria  (DPEF) per
l'anno 2003,  relativo agli  interventi per il settore sanitario,
compreso il  patrimonio strumentale,  è integrato della somma di
euro 10.000.000,00  nel 2005 e di euro 15.000.000,00 per ciascuno
degli esercizi 2006 e 2007.

2. All'onere  di spesa  di cui al comma 1 si provvede mediante lo
stanziamento iscritto nella Unità previsionale di base (UPB) 245
"Strutture tecnologiche  sanitarie -  spese di  investimento" del
bilancio di previsione 2005 e pluriennale 2005-2007.

ARTICOLO 13
(Edilizia abitativa per studenti universitari)

1. Il programma pluriennale degli investimenti contenuto nel DPEF
per l'anno  2003, relativo agli interventi a favore dell'edilizia
abitativa per  studenti universitari  è integrato della somma di
euro 12.000.000,00  per ciascuno degli anni 2005 e 2006 e di euro
4.000.000,00 per l'anno 2007.

2. All'onere  di spesa  di cui al comma 1 si provvede mediante lo
stanziamento iscritto  nella UPB  614 "Sistema  dell'educazione e
dell'istruzione  -   spese  di   investimento"  del  bilancio  di
previsione 2005 e pluriennale 2005-2007.

ARTICOLO 14
(Interventi   per    il   potenziamento    delle   infrastrutture
telematiche)

1. Il programma pluriennale degli investimenti contenuto nel DPEF
per l'anno  2003, relativo  agli interventi  per il potenziamento
delle strutture  telematiche è  integrato della  somma  di  euro
5.500.000,00 per  ciascuno degli  anni 2006  e 2007; tali risorse
sono destinate  al "Programma  regionale per  la promozione  e lo
sviluppo  dell'amministrazione   elettronica  e   della  società
dell'informazione e  della  conoscenza  nel  sistema  regionale",
previsto dall'articolo  7 della  legge regionale 27 gennaio 2004,
n.  1   (Promozione  dell'amministrazione   elettronica  e  della
società  dell'informazione   e  della   conoscenza  nel  sistema
regionale. Disciplina della "Rete telematica regionale Toscana").

2. All'onere  di spesa  di cui al comma 1 si provvede mediante lo
stanziamento iscritto  nella UPB  146  "Innovazione  tecnologica,
organizzativa e sviluppo risorse per l'attuazione delle politiche
regionali - spese di investimento" del bilancio pluriennale 2005-
2007.

ARTICOLO 15
(Interventi a favore della cultura)

1.  Il  programma  pluriennale  di  investimento  strategico  nel
settore dei  beni  culturali,  approvato  con  deliberazione  del
Consiglio regionale  n. 124  del 24  luglio 2002,  già integrato
dall'articolo 16  della l.r.  58/2003, è ulteriormente integrato
di euro  7.000.000,00 per  l'anno 2005 e di euro 6.000.000,00 per
l'anno 2006.

2. La Regione destina la somma complessiva di euro 15.000.000,00,
suddivisa in euro 5.000.000,00 per ciascuno degli anni 2005, 2006
e 2007, per il finanziamento dell'accordo di programma quadro nel
settore culturale  ai sensi  dall'articolo 2,  comma  203,  della
legge 23 dicembre 1996, n. 662 (Misure di razionalizzazione della
finanza pubblica)  e successive  modifiche, che  detta  norme  in
materia di programmazione negoziata.

3. All'onere  di spesa  di cui al comma 1 si provvede mediante lo
stanziamento iscritto  nella UPB 632 "Promozione e sviluppo della
cultura -  spese di investimento" del bilancio di previsione 2005
e pluriennale 2005-2007.

ARTICOLO 16
(Interventi a favore della mobilità)

1. La  Regione destina,  nel triennio 2005-2007, la somma di euro
33.000.000,00 per  ciascuno degli  anni 2005  e 2006  e  di  euro
32.000.000,00 per  l'anno 2007,  per interventi  a  favore  della
mobilità, di cui:

a) euro   45.000.000,00  per  l'acquisto  di  treni  e  materiale
   rotabile;
b) euro 39.000.000,00 per i piani urbani di mobilità;
c) euro 14.000.000,00 per i porti regionali.

2. Agli oneri di spesa di cui al comma 1 si provvede:
a) per  gli oneri  di cui  alle lettere  a)  e  b),  mediante  lo
   stanziamento iscritto  nella UPB  321  "Servizi  di  trasporto
   pubblico -  spese di  investimento" del bilancio di previsione
   2005 e pluriennale 2005-2007;
b) per gli oneri di cui alla lettera c), mediante lo stanziamento
   iscritto  nella   UPB  311   "Innovazione  e   sviluppo  delle
   infrastrutture di  trasporto  -  spese  di  investimento"  del
   bilancio di previsione 2005 e pluriennale 2005-2007.

ARTICOLO 17
(Interventi a favore dell'impiantistica sportiva)

1. La  Regione destina la somma di euro 1.000.000,00 per ciascuno
degli   anni   2005,   2006   e   2007   per   il   miglioramento
dell'impiantistica sportiva.

2. All'onere  di spesa  di cui al comma 1 si provvede mediante lo
stanziamento iscritto  nella UPB  623 "Investimenti e innovazione
degli impianti  per la pratica delle attività motorie - spese di
investimento" del bilancio di previsione 2005 e pluriennale 2005-
2007.

ARTICOLO 18
(Interventi per il rilancio dell'offerta termale)

1. La  Regione destina,  nel triennio 2005/2007, la somma di euro
9.000.000,00, di  cui euro  3.000.000,00 per  ciascuno degli anni
2005, 2006  e 2007,  per interventi  che favoriscano  il rilancio
dell'offerta termale.

2. All'onere  di spesa  di cui al comma 1 si provvede mediante lo
stanziamento iscritto  nella UPB  532  "Interventi,  incentivi  e
servizi per  lo sviluppo  delle attività  turistiche e termali -
spese  di   investimento"  del  bilancio  di  previsione  2005  e
pluriennale 2005-2007.

ARTICOLO 19
(Interventi in favore delle imprese)

1.  Per   favorire  lo   sviluppo  delle  imprese  e  la  ricerca
tecnologica la  Regione destina  ad interventi  infrastrutturali,
nel  triennio   2005-2007,   la   somma   complessiva   di   euro
23.000.000,00, di  cui euro  10.000.000,00 per  l'anno 2005, euro
8.000.000,00 per l'anno 2006 e euro 5.000.000,00 per l'anno 2007.

2. All'onere  di spesa  di cui al comma 1 si provvede mediante lo
stanziamento iscritto  nella UPB  542  "Interventi,  incentivi  e
servizi per  lo sviluppo  delle imprese  industriali -  spese  di
investimento" del bilancio di previsione 2005 e pluriennale 2005-
2007.

ARTICOLO 20
(Interventi a favore dell'agricoltura)

1.   Per    favorire   la    realizzazione   di   invasi   idrici
multifunzionali, la  Regione destina,  nel triennio 2005-2007, la
somma complessiva di euro 19.000.000,00, di cui euro 7.000.000,00
per ciascuno  degli anni  2005 e  2006 e  euro  5.000.000,00  per
l'anno 2007.

2. All'onere  di spesa  di cui al comma 1 si provvede mediante lo
stanziamento iscritto  nella UPB  522 "Interventi per lo sviluppo
rurale, aiuti al reddito, agli investimenti e allo sviluppo delle
imprese  agricole,   zootecniche   e   forestali   -   spese   di
investimento" del bilancio di previsione 2005 e pluriennale 2005-
2007.

ARTICOLO 21
(Istituzione  fondo  destinato  ad  interventi  per  favorire  lo
sviluppo dell'economia e l'occupazione in Toscana)

1. La Regione destina nel triennio 2005-2007 la somma complessiva
di euro 20.000.000,00 di cui euro 5.000.000,00 per ciascuno degli
anni 2005  e 2006  e euro  10.000.000,00  per  l'anno  2007,  per
interventi di  investimento  destinati  a  favorire  lo  sviluppo
dell'economia e  dell'occupazione in  Toscana così come previsto
dal DPEF per l'anno 2005.

2. In  attesa della definizione dei progetti da finanziare con le
risorse di  cui al comma 1, nel bilancio di previsione per l'anno
2005 e  pluriennale 2005-2007  è istituito  un  apposito  fondo,
allocato nella UPB 742 "Fondi - spese di investimento", dal quale
possono essere  disposti prelievi  con deliberazioni della Giunta
regionale,  ai  sensi  dell'articolo  23,  comma  3,  della  l.r.
36/2001,  per  i  progetti  rientranti  nell'ambito  di  atti  di
programmazione regionale.

ARTICOLO 22
(Attuazione degli interventi finanziati)

1. Gli  interventi di  cui al  presente capo  sono attuati con le
modalità e  secondo le  procedure stabilite per la realizzazione
del   programma    pluriennale   degli   investimenti   2003-2005
dall'articolo 10  della legge  regionale 20  dicembre 2002, n. 43
(Legge finanziaria per l'anno 2003).

CAPO III
Disposizioni finanziarie diverse

ARTICOLO 23
(Interventi a favore della Fondazione Toscana Spettacolo)

1. La  Giunta regionale è autorizzata ad erogare alla Fondazione
Toscana Spettacolo,  costituita ai sensi della legge regionale 31
luglio  1989,   n.  47   (Istituzione  della  Fondazione  Toscana
Spettacolo) la  somma di  euro 250.000,00  a titolo di incremento
del fondo di dotazione della predetta fondazione.

2. All'onere  di spesa  di cui al comma 1 si provvede mediante lo
stanziamento iscritto  alla UPB  631 "Promozione e sviluppo della
cultura  -   spese  correnti"  del  bilancio  di  previsione  per
l'esercizio 2005.

ARTICOLO 24
(Fondo di  rotazione per  anticipazione alle Aziende sanitarie di
risorse provenienti da alienazioni)

1. Allo  scopo di  accelerare la realizzazione e il completamento
del patrimonio  strutturale e  strumentale nel settore sanitario,
la Regione  Toscana istituisce  per gli anni 2005, 2006 e 2007 un
fondo di  rotazione per la erogazione di anticipazioni, fino alla
concorrenza di euro 30.000.000,00 annui.

2. Possono  beneficiare degli  interventi di  cui al  comma 1  le
Aziende sanitarie  che hanno attivato procedure di alienazione di
parti  del   proprio  patrimonio   disponibile  finalizzate  alla
realizzazione dei nuovi interventi.

3. I soggetti di cui al comma 2, beneficiari degli interventi del
fondo, sono  tenuti alla  restituzione delle  somme  concesse  in
anticipazione, senza  alcun onere  di interesse, entro il termine
massimo di trentasei mesi dalla data di erogazione.

4. In caso di mancata restituzione delle somme ai sensi del comma
3, la  Regione si  riserva il  diritto di  trattenere gli  stessi
importi da  erogazioni dovute  ai soggetti  beneficiari, relative
anche a contributi concessi a qualunque titolo dallo Stato, dalla
Unione europea o da altri enti.

5. La  Giunta regionale, con propria deliberazione, entro novanta
giorni dall'entrata  in vigore  della presente  legge, provvede a
determinare:

a) i    criteri,  i  termini  e  le  modalità  di  attribuzione,
   erogazione e rimborso delle anticipazioni;
b) i  casi, i termini e le modalità per la revoca ed il recupero
   delle anticipazioni concesse.

6. All'onere  di spesa  di cui  al comma  1  si  fa  fronte,  con
contestuale pari  previsione di entrata, mediante lo stanziamento
iscritto, per  la spesa,  nella UPB  245 "Strutture  tecnologiche
sanitarie - spese di investimento" e, per la parte entrata, nella
UPB 426  "Trasferimenti in  conto capitale  da Aziende  sanitarie
locali" del bilancio di previsione 2005 e pluriennale 2005-2007.

ARTICOLO 25
(Incremento  una   tantum  del   contributo   ordinario   annuale
all'ARPAT)

1.  Il   contributo  ordinario  annuale  in  favore  dell'Agenzia
regionale per  la protezione  ambientale della  Toscana  (ARPAT),
determinato ai  sensi dell'articolo  21 della  l.r. 58/2003  ed a
valere sulle  risorse  destinate  al  finanziamento  della  spesa
sanitaria di  parte corrente,  è incrementato  per  l'annualità
2005 di  euro 470.000,00 allo scopo di consentire il recupero del
differenziale fra  il tasso  di inflazione programmato e l'indice
dei prezzi  al consumo per l'intera collettività nazionale (NIC)
riscontrato nell'anno 2003.

2. All'onere  di spesa  di cui al comma 1 si provvede mediante lo
stanziamento iscritto  nella UPB  264 "Servizi  di prevenzione  -
spese correnti"  del bilancio  di previsione  2005 e  pluriennale
2005-2007.

ARTICOLO 26
(Aumento di capitale della società Fidi-Toscana S.p.A.)

1. Ai  sensi di  quanto  previsto  dall'articolo  3  della  legge
regionale 5  giugno 1974,  n. 32  (Istituzione di una società di
diritto  privato  a  prevalente  partecipazione  regionale  Fidi-
Toscana  S.p.A.)   e  successive  modifiche,  è  autorizzata  la
sottoscrizione di  azioni della  società Fidi-Toscana  S.p.A. al
valore nominale  di euro  52,00 ciascuna,  fino ad  un massimo di
euro 2.700.000,00.

2. All'onere  di spesa  di cui al comma 1 si provvede mediante lo
stanziamento  iscritto  al  pertinente  capitolo  della  UPB  512
"Interventi intersettoriali finalizzati allo sviluppo economico -
spese di investimento" del bilancio di previsione 2005.

ARTICOLO 27
(Garanzia regionale  su  finanziamenti  assunti  da  società  di
progetto)

1. La  Giunta regionale  è autorizzata  a concedere nel triennio
2005-2007 garanzie  fideiussorie  subordinate,  fino  all'importo
massimo di  euro  250.000.000,00,  in  relazione  alla  rilevanza
socio-economica e  territoriale degli  interventi,  a  fronte  di
finanziamenti  assunti  da  società  di  progetto  costituite  a
seguito di  bandi regionali  da emanare  per la  realizzazione  e
gestione di  infrastrutture pubbliche  ai sensi  dell'articolo 37
bis e seguenti della legge 11 febbraio 1994, n. 109 (Legge quadro
in materia di lavori pubblici) e successive modifiche.

2. La  Giunta regionale  determina con  propria deliberazione, da
adottarsi entro  sessanta giorni  dall'entrata  in  vigore  della
presente legge,  le modalità  ed i  termini di concessione delle
garanzie fideiussorie,  nonché le  modalità  di  rivalsa  sulle
società di  progetto  nei  casi  di  escussione  delle  garanzie
stesse.

3. Ai  fini  del  presente  articolo  è  istituito  nello  stato
previsionale  della   spesa  un   apposito  fondo   di  garanzia,
determinato  in   euro  14.000.000,00,   con   contestuale   pari
previsione di  entrata mediante  gli stanziamenti  iscritti,  per
l'entrata, nella  UPB 323  "Recuperi e rimborsi", e per la spesa,
nella  UPB   311  "Innovazione   e  sviluppo   della  rete  delle
infrastrutture di trasporto - spese di investimento" del bilancio
di previsione 2005 e pluriennale 2005-2007.

4. Per  gli anni  successivi al  2007 la copertura della spesa è
assicurata con legge di bilancio.

ARTICOLO 28
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 20 dicembre 2004

MARTINI

La presente  legge è  stata approvata  dal  Consiglio  Regionale
nella seduta del 15.12.2004.




ENTE REGIONE
BILANCIO

