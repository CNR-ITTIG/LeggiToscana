Regolamento di attuazione dell`articolo 3 della legge regionale 8
aprile 1995, n. 43 (Norme per la gestione dell`anagrafe del cane,
la tutela  degli  animali  di  affezione  e  la  prevenzione  del
randagismo) relativo  all`identificazione  elettronica  dei  cani
iscritti all`anagrafe canina.



IL CONSIGLIO REGIONALE ha approvato

IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Vista la  legge regionale  8 aprile  1995, n.  43 (Norme  per  la
gestione dell`anagrafe  del cane,  la  tutela  degli  animali  di
affezione  e   la  prevenzione   del  randagismo)   e  successive
modificazioni;

Visto,  in   particolare,  l`articolo   3  della  suddetta  legge
concernente la  identificazione  elettronica  dei  cani  iscritti
all`anagrafe canina,  come modificato  dalla  legge  regionale  9
febbraio 2004,  n. 10  (Modifiche alla  legge regionale  8 aprile
1995, n.  43 "Norme  per la  gestione dell`anagrafe  del cane, la
tutela  degli   animali  di   affezione  e   la  prevenzione  del
randagismo"), che,  al comma  3, prevede che le caratteristiche e
le  modalita`  d`acquisizione  dei  microchip,  le  procedure  di
anagrafe canina,  le eventuali eccezioni per determinate razze al
rispetto del  termine  per  l`identificazione,  le  modalita`  di
costituzione della  banca dati regionale canina siano determinate
con regolamento di attuazione;

Vista la deliberazione del Consiglio regionale del 23 giugno 2004
con la  quale e`  stato approvato il regolamento di attuazione di
cui al citato articolo 3, comma 3, della legge regionale 8 aprile
1995, n.  43 (Norme  per la  gestione dell`anagrafe  del cane, la
tutela  degli   animali  di   affezione  e   la  prevenzione  del
randagismo);

EMANA
il seguente Regolamento:

CAPO I
Campo di applicazione, definizioni e strumentazione

ARTICOLO 1
(Oggetto e definizioni)

1. In  attuazione dell`articolo  3 della legge regionale 8 aprile
1995, n.  43, (Norme  per la  gestione dell`anagrafe del cane, la
tutela  degli   animali  d`affezione   e   la   prevenzione   del
randagismo), modificata  dalla legge  regionale 22 novembre 2002,
n. 41 e dalla legge regionale 9 febbraio 2004, n. 10, il presente
regolamento   disciplina    l`organizzazione   e   le   procedure
dell`anagrafe canina,  le modalita`  di costituzione  della banca
dati, nonche`  le caratteristiche  e le modalita` di acquisto dei
trasponditori  che  ne  costituiscono  il  supporto,  compresi  i
programmi informatici necessari al funzionamento del sistema.

2. Ai sensi del presente regolamento si intende:
a) per  trasponditore, il  microchip costituito  da  un  circuito
   elettronico inoculabile  sottocute ad  animali ed  in grado di
   emettere, quando  sia sollecitato con lo strumento di cui alla
   lettera b),  un segnale  radio  decodificabile  in  un  codice
   espresso in  algoritmo numerico  con il quale si perviene alla
   identificazione del  responsabile di  ciascun cane mediante la
   banca dati  regionale e  le sue articolazioni locali, ai sensi
   dell`articolo 4;
b) per  lettore, una strumentazione mediante la quale si effettua
   la lettura del codice emesso dal trasponditore;
c) per  responsabile, il proprietario o il detentore, a qualsiasi
   titolo, del cane;
d) per  codice identificativo,  il  codice  numerico  relativo  a
   ciascun trasponditore  che accompagna  l`animale per  tutta la
   vita e  che viene  apposto nella scheda di cui all`articolo 7,
   comma 3, mediante etichetta adesiva;
e) per  carattere non  temporaneo, la  qualita` di una situazione
   oggettiva o  soggettiva che  si  protrae  per  almeno  novanta
   giorni.

ARTICOLO 2
(Acquisto e destinazione della strumentazione)

1. Le  aziende  unita`  sanitarie  locali  (aziende  USL),  entro
centottanta  giorni   dall`entrata   in   vigore   del   presente
regolamento  provvedono  all`acquisto  dei  trasponditori  e  dei
lettori, nonche` del relativo software di lettura e gestione, con
le  caratteristiche   di  cui   all`allegato   A   del   presente
regolamento. Il  fornitore predispone  l`elenco dei trasponditori
forniti a ciascuna azienda USL.

2. Sono dotati di un lettore:
a) ciascun corpo di polizia provinciale;
b) ciascun corpo e servizio di polizia municipale;
c) ciascuna  zona in  cui si  articolano le  aziende USL ai sensi
   dell`articolo 55  della legge  regionale 8  marzo 2000,  n. 22
   (Riordino  delle   norme  per  l`organizzazione  del  servizio
   sanitario regionale),  come da  ultimo modificata  dalla legge
   regionale 26 febbraio 2003, n. 14;
d) ogni  veterinario  libero  professionista  operante  ai  sensi
   dell`articolo 9;
e) ciascun canile rifugio operante ai sensi dell`articolo 9 della
   legge regionale 8 aprile 1995, n. 43.

3. Ai  corpi e servizi di polizia provinciale e municipale di cui
al comma 2, lettere a) e b), il lettore e` assegnato in comodato.

4. I veterinari libero professionisti ed i canili rifugio, quando
gestiti da  privati, provvedono  autonomamente  all`acquisto  del
lettore, sostenendone il costo di libero mercato; i trasponditori
sono loro ceduti a prezzo di costo dalle aziende USL.

CAPO II
Banca dati

ARTICOLO 3
(Banca dati regionale)

1. La  banca dati  regionale e`  costituita da  un  complesso  di
informazioni che  consente di  ricondurre il  segnale emesso  dal
trasponditore all`azienda  USL competente per territorio ai sensi
del  comma  2,  lettera  b)  e  da  ogni  ulteriore  informazione
necessaria alla  gestione ed  allo sviluppo  del relativo sistema
informativo.

2. Nella banca dati regionale sono indicati:
a) il codice identificativo di ogni trasponditore;
b) l`azienda  USL competente  per territorio  in  relazione  alla
   residenza anagrafica  del responsabile  del cane identificato,
   tenuto conto  di ogni variazione di competenza territoriale di
   azienda USL  eventualmente determinata dal trasferimento della
   residenza anagrafica del responsabile oppure dal trasferimento
   del cane ad altro responsabile.

3. La  banca dati  regionale si  avvale di  un  server  dislocato
presso  l`amministrazione   regionale  ed   e`  accessibile   per
l`effettuazione delle  previste  operativita`  esclusivamente  ai
soggetti di cui all`articolo 2, comma 2, lettera c).

4. La  banca dati  regionale e` organizzata in modo da consentire
di procedere  in automatico  alla estrazione  dei dati  di cui al
comma 2,  nonche`, in  caso  di  mutamento  di  azienda  USL,  di
conoscere l`azienda che ha comunicato la variazione.

5. Le  aziende USL trasmettono in via informatica alla banca dati
regionale le  variazioni di  cui  al  comma  2  con  periodicita`
mensile.

6. Sono  disponibili sui  siti internet  della Regione  e di ogni
azienda USL esclusivamente le informazioni di cui al comma 2.

ARTICOLO 4
(Articolazioni locali della banca dati regionale)

1. La  banca dati regionale si suddivide in articolazioni locali,
ciascuna riferita  ad una  azienda USL  e contenente il complesso
informatizzato dei dati da questa gestiti.

2.  I   dati  di   cui   al   precedente   comma   1   consentono
l`individuazione del  responsabile  di  un  cane,  qualora  detto
responsabile  sia   residente  nel   territorio   di   competenza
dell`azienda USL presso cui l`articolazione locale e` costituita.

Tali dati sono:
a) codice identificativo del trasponditore;
b) cognome e nome del responsabile;
c) luogo e data di nascita del responsabile;
d) residenza del responsabile;
e) utenza telefonica di residenza del responsabile;
f) utenza di telefonia mobile del responsabile;
g) razza del cane;
h) sesso del cane;
i) data o periodo di nascita del cane;
l) mantello del cane;
m) taglia del cane;
n) nome del cane;
o) veterinario operatore;
p) data iscrizione;
q) data identificazione;
r) segni particolari;
s) note (ad esempio, domicilio del responsabile, se diverso dalla
   residenza indicata  alla  lettera  d,  ulteriori  contrassegni
   identificativi del cane).

3. Per  ogni articolazione  locale della  banca  dati  regionale,
nell`ambito del  dipartimento della  prevenzione di  ogni singola
azienda  USL   e`  individuato  un  soggetto  responsabile  delle
procedure.

CAPO III
Procedure di anagrafe canina

ARTICOLO 5
(Obbligo di iscrizione e identificazione)

1. Il responsabile di un cane di eta` inferiore a sessanta giorni
ne   effettua,    entro   tale   termine,   l`iscrizione   presso
l`articolazione locale  della banca dati regionale individuata in
base alla propria residenza anagrafica; il responsabile provvede,
altresi`, all`identificazione  del cane  non oltre  il trentesimo
giorno dall`iscrizione.

2. Fermo  restando il  disposto del  comma 1  e salvo  il caso di
ritrovamento di  cui al  successivo  comma  3,  chiunque  divenga
responsabile di  un cane  di eta`  superiore  a  sessanta  giorni
verifica, al  momento in  cui ne  entra in  possesso, se esso sia
gia` iscritto  alla anagrafe canina ed identificato con tatuaggio
o trasponditore;  in  caso  contrario,  provvede  alla  immediata
iscrizione e contestuale identificazione del medesimo.

3. Salvo  quanto previsto  dall`articolo 10,  comma  4,  chiunque
rinviene un  cane vagante,  di qualsiasi  eta`, lo  segnala senza
indugio agli  agenti di  polizia municipale  del  luogo  dove  e`
avvenuto il  ritrovamento; in  tal caso, all`eventuale iscrizione
ed identificazione provvede il competente canile municipale.

4. Il  responsabile puo`  ritardare l`identificazione  fino  agli
otto mesi  di eta`  per i  cani che,  a sessanta  giorni di eta`,
risultino  di   peso  inferiore   a  cinquecento   grammi  e  che
appartengano ad una razza i cui esemplari raggiungono all`eta` di
otto mesi un peso non superiore a cinque chilogrammi

5. Ai  fini del  comma 4, ai cani appartenenti ad una razza i cui
esemplari raggiungono all`eta` di otto mesi un peso non superiore
a cinque  chilogrammi, sono  equiparati gli esemplari meticci che
all`eta` di  sessanta giorni sono di peso inferiore a cinquecento
grammi.

6. Salvo  il disposto  del comma  3, i  costi  di  iscrizione  ed
identificazione, compreso  il prezzo  del trasponditore,  sono  a
carico del responsabile.

7. L`obbligo  di iscrizione  per  i  cani  provenienti  da  altre
regioni di  cui all`articolo  4, comma  2, della  LR  43/1995  si
intende riferito  ai responsabili che acquistino la residenza nel
territorio regionale  o che  vi dimorino continuativamente per un
periodo non a carattere temporaneo.

ARTICOLO 6
(Iscrizione)

1. L`iscrizione avviene mediante l`inserimento nell`articolazione
locale della  banca  dati  regionale  dei  dati  contenuti  nella
dichiarazione di cui al comma 2, sottoscritta dal responsabile.

2. Ai fini dell`iscrizione il responsabile sottoscrive in duplice
esemplare una  scheda  anagrafica  che  riporta  i  dati  di  cui
all`articolo  4,   comma  2,  ai  quali  puo`  essere  unita  una
fotografia dell`animale che rimane allegata alla copia conservata
dalla azienda USL.

3. Il modello di scheda di cui al comma 2 e` adottato con decreto
dirigenziale della  competente struttura  regionale e  pubblicato
nel Bollettino ufficiale della Regione.

ARTICOLO 7
(Identificazione)

1. Successivamente  all`iscrizione,  o  contestualmente  ad  essa
nell`ipotesi  di   cui  all`articolo   5,  comma   2,  il  medico
veterinario impianta al cane un trasponditore nel sottocute della
regione del collo nel terzo craniale del lato sinistro.

2. L`impianto  del trasponditore  e` effettuato con modalita` che
evitino inutili sofferenze o danni all`animale.

3.  Dopo   l`impianto,  il  funzionamento  del  trasponditore  e`
verificato mediante  lettore e,  in caso  di esito  positivo,  il
medico veterinario  appone una  etichetta adesiva  con il  codice
identificativo su entrambe le schede di cui all`articolo 6, comma
2.

4. Fatto  salvo quanto  previsto dall`articolo  12, comma  2,  e`
vietato l`utilizzo  di trasponditori  diversi da  quelli  di  cui
all`allegato A del presente regolamento.

5.  Un   esemplare  della  scheda  anagrafica  e`  rilasciato  al
responsabile.

ARTICOLO 8
(Adempimenti del responsabile)

1. In  caso di  trasferimento di  residenza  anagrafica  che  non
comporti il  cambiamento di  competenza territoriale  di  azienda
USL, il  responsabile provvede  a darne comunicazione all`azienda
USL competente per l`aggiornamento dei dati anagrafici.

2. Qualora  il trasferimento  della residenza anagrafica comporti
il cambiamento  di competenza  territoriale di  azienda  USL,  il
responsabile trasmette alla azienda USL di ultima residenza copia
della scheda  di cui  all`articolo 6, comma 2, completa di codice
identificativo, indicando  la  nuova  residenza  e  le  eventuali
variazioni ad  essa collegate.  L`azienda USL di ultima residenza
comunica il  trasferimento alla  azienda USL divenuta competente,
la quale provvede d`ufficio alla trascrizione dei dati anagrafici
opportunamente  modificati  nella  propria  articolazione  locale
della banca dati regionale.

3. In caso di trasferimento della proprieta` o della detenzione a
qualsiasi titolo  e di  carattere non temporaneo che non comporti
il cambiamento  di competenza  territoriale di  azienda  USL,  il
cedente effettua  la relativa  comunicazione alla  azienda USL di
propria residenza  indicando le  generalita` complete  del  nuovo
responsabile per l`aggiornamento dei dati anagrafici.

4. Qualora  il trasferimento  di  cui  al  comma  3  comporti  il
cambiamento di competenza territoriale di azienda USL nell`ambito
del territorio  regionale, l`azienda USL di residenza del cedente
trasmette la  comunicazione  di  cessione  alla  azienda  USL  di
residenza del  nuovo responsabile,  la quale  provvede  d`ufficio
alla trascrizione  dei dati  anagrafici opportunamente modificati
nella propria articolazione locale della banca dati regionale.

5. Nei  casi di  cui ai commi 3 e 4, il cedente consegna al nuovo
responsabile il  proprio esemplare  della scheda  anagrafica.  La
variazione di  responsabile non  ha effetto se non dalla ratifica
dell`avvenuto aggiornamento  di cui  al comma  3 o  dell`avvenuta
trascrizione di  cui al  comma 4 da parte del nuovo responsabile,
con  effettiva   presa  in   carico  dell`animale   da  parte  di
quest`ultimo.

6. Qualora il trasferimento della proprieta` o della detenzione a
qualsiasi titolo  e  di  carattere  non  temporaneo  comporti  il
cambiamento  di  competenza  di  azienda  USL  al  di  fuori  del
territorio regionale,  la variazione  di responsabile  ha effetto
dal momento  della comunicazione di cessione ad opera del cedente
all`azienda USL di residenza.

7. In  caso di  decesso o scomparsa dell`animale, il responsabile
effettua la  relativa comunicazione  alla azienda USL indicandone
le cause.

8. Nei casi di soppressione dell`animale ai sensi dell`articolo 6
della LR  43/1995, alla  comunicazione  di  cui  al  comma  4  e`
allegata copia del certificato veterinario sulle cause di morte.

ARTICOLO 9
(Iscrizione e  identificazione  ad  opera  di  medici  veterinari
libero professionisti)

1.  Nell`osservanza   delle  modalita`   previste  dal   presente
regolamento, le  operazioni inerenti  la raccolta delle schede di
cui   all`articolo    6,   comma   2,   nonche`   la   successiva
identificazione sono effettuate anche da medici veterinari libero
professionisti.

2. Ai  fini di  cui al comma 1, le aziende USL cedono a prezzo di
costo i  trasponditori ai medici veterinari libero professionisti
esercenti abitualmente  la professione  nel territorio di propria
competenza, provvedendo  ad  aggiornare  la  banca  dati  di  cui
all`articolo 4  con i  dati dei  professionisti a  cui sono stati
ceduti i trasponditori.

3. Contestualmente  alla cessione  dei trasponditori,  ai  medici
veterinari sono consegnate un numero doppio di schede anagrafiche
di cui all`articolo 6, comma 2.

4. Il  medico veterinario, entro cinque giorni dalla compilazione
della scheda  anagrafica di  cui  all`articolo  6,  comma  2,  ne
trasmette un  esemplare, unitamente  a  copia  del  documento  di
identita` del  responsabile, alla  azienda USL  che ha fornito il
trasponditore ai  fini dell`iscrizione  del cane  nella  relativa
articolazione  locale   della  banca   dati  regionale.  L`omessa
trasmissione e`  punita a  norma dell`articolo  11  del  presente
regolamento.

5. Nel  caso in cui il responsabile abbia la residenza anagrafica
in un  ambito territoriale non di competenza della azienda USL di
cui  al   comma  4,   quest`ultima  trasmette  alla  azienda  USL
competente la documentazione ricevuta.

6.  Un   esemplare  della  scheda  anagrafica  e`  rilasciata  al
responsabile.

CAPO IV
Vigilanza, controllo e sanzioni. Norma transitoria

ARTICOLO 10
(Vigilanza e controllo)

1. I  servizi veterinari  delle aziende  USL svolgono funzioni di
vigilanza e  controllo in  ordine al  corretto svolgimento  delle
procedure di iscrizione e identificazione.

2. Per  il raggiungimento  dei fini  di cui al comma 1, i servizi
veterinari possono  avvalersi delle guardie ambientali volontarie
di cui  alla legge  regionale 23  gennaio 1998, n. 7 (Istituzione
del Servizio  volontario di vigilanza ambientale) e delle guardie
zoofile volontarie delle associazioni iscritte all`albo regionale
del volontariato  di cui  all`articolo 17 della LR 43/1995, cosi`
come modificato dall`articolo 10 della legge regionale 4 dicembre
1998, n.90.

3. Tutti  i soggetti di cui al comma 2, gli appartenenti ai corpi
e servizi di polizia provinciale e municipale di cui all`articolo
2, comma  2, lettere  a) e  b), nonche`  i medici veterinari che,
nell`esercizio della  loro professione  o  attivita`,  vengano  a
conoscenza di cani non iscritti o non identificati ai sensi della
LR 43/1995  e del presente regolamento, lo segnalano alla azienda
USL competente  sul territorio  ove esercitano la loro attivita`,
indicando le  generalita` e  l`eventuale recapito  telefonico del
relativo responsabile.

4. I  soggetti di  cui al  comma 3,  qualora rinvengano  un  cane
vagante non identificato o non iscritto ai sensi della LR 43/1995
e  del   presente  regolamento,   lo  segnalano  all`azienda  USL
competente sul territorio ove esercitano la loro attivita`.

5. Gli  appartenenti ai  corpi e servizi di polizia provinciale e
municipale di  cui all`articolo  2, comma  2, lettere  a)  e  b),
nonche` i  medici veterinari  libero professionisti  operanti  ai
sensi  dell`articolo  9  che  rinvengono  un  cane  vagante  gia`
identificato con  tatuaggio o  trasponditore avvertono  l`azienda
USL cui  si riferisce  il codice  identificativo  e  quest`ultima
avvisa  il  responsabile  dell`avvenuto  ritrovamento  o  cattura
dell`animale nonche` del luogo ove si trova per essere ritirato.

6. Nell`ipotesi  di cui  al comma  5,  qualora  il  trasponditore
impiantato risulti  illeggibile o  sia  irreperibile  la  persona
individuata in  banca  dati  come  responsabile,  il  cane  viene
considerato non  identificato e,  se non reclamato entro sessanta
giorni dalla cattura, e` sottoposto a nuova identificazione.

ARTICOLO 11
(Sanzioni)

1.  Il   medico  veterinario   libero  professionista   che,  nel
compimento delle  operazioni di  cui all`articolo  9,  ometta  di
trasmettere  entro   cinque  giorni  un  esemplare  della  scheda
anagrafica di  cui all`articolo  6, comma 2, alla azienda USL che
ha fornito  il trasponditore, unitamente a copia del documento di
identita` del  responsabile, a norma dell`articolo 9, comma 4, e`
punito con  una sanzione  amministrativa da  un  minimo  di  euro
103,00 ad un massimo di euro 622,00.

2. Nei  casi di  cui al  comma 1,  l`azienda USL  provvede a dare
comunicazione al comune in cui si e` verificata l`infrazione.

3. Le altre violazioni alle disposizioni del presente regolamento
sono soggette  a sanzione  amministrativa da  un minimo  di  euro
103,00 ad un massimo di euro 622,00.

ARTICOLO 12
(Norma transitoria)

1. Restano  validi i  codici di  anagrafe regionale  apposti  con
tatuaggio precedentemente  alla data  di entrata  in  vigore  del
presente regolamento.

2. Il  cane gia`  identificato con  trasponditore  alla  data  di
entrata  in   vigore  del  presente  regolamento  viene  iscritto
all`anagrafe  canina   mantenendo  il  codice  posseduto,  previa
verifica di  conformita` del  trasponditore ai  requisiti di  cui
all`allegato  A   del  presente   regolamento.  A  tal  fine,  il
responsabile  presenta   alla  azienda   USL  la   documentazione
relativa, completa di etichetta con codice identificativo.

3.  Nei   casi  di   cui  al   comma  2,   l`iscrizione   compete
esclusivamente all`azienda USL di residenza del responsabile.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 30 giugno 2004

MARTINI

ALLEGATO A (articoli 2, 7 e 12)

1)   CARATTERISTICHE TECNICO - QUALITATIVE DELLA FORNITURA

I prodotti  sono conformi  - per  quanto  riguarda  la  struttura
codice ed  i protocolli di comunicazione del sistema - alla norma
ISO standard 11784 e11785 ISO, attualmente pubblicati sotto forma
DIS  -   ISO  riguardante   la  definizione  degli  standards  di
trasmissione dei  sistemi di  identificazione elettronica animale
(sistema di trasmissione FDX-B + HDX).

I microchips  sono conformi alla norma ISO 11784 con la specifica
precisazione  di   microchips  a  15  cifre,  indispensabili  per
contenere il codice ISO (FDX - B).

La conformita` dei prodotti e` certificata mediante dichiarazione
rilasciata dall`organismo  competente (ISO)  o da altra autorita`
da esso  riconosciuta; in  via alternativa  tale  conformita`  e`
attestata  mediante   contrassegno   ufficialmente   riconosciuto
(targhetta di plastica o adesiva) sulla strumentazione fornita.

Ogni   fornitura e` accompagnata da un supporto magnetico (floppy
disk) contenente  un file  che raccolga  e indichi tutti i codici
dei trasponditori forniti, affinche` sia possibile caricare tutti
i dati su di un server centrale.

Ogni fornitore  fornisce evidenza del percorso di fornitura, atta
a garantire una tracciabilita` a tempo indefinito.

2)   CARATTERISTICHE DEI TRASPONDITORI E DEGLI INIETTORI/SIRINGHE

a) Le  dimensioni dei  trasponditori non  superano  mm.  14  (con
   tolleranza +/-  mm. 1) di lunghezza e mm. 2,1 di diametro (con
   tolleranza +/- mm. 0,1).
b) Il   materiale    di  rivestimento  esterno  e`  perfettamente
   biocompatibile.
c) Il trasponditore e` dotato di dispositivo antimigrazione.
d) La  biocompatibilita` del  materiale con  i tessuti animali e`
   supportata  da   un`adeguata  documentazione   comprovante   i
   risultati  delle   esperienze  maturate   sia  durante   prove
   sperimentali sia mediante prove di campo.
e) Il  codice di  identificazione contenuto  nel trasponditore e`
   costituito da  un numero  variabile di  cifre in  combinazione
   casuale,  secondo   le  indicazioni  previste  dallo  standard
   definizione.
f) Il  produttore assicura,  sia con  apposita certificazione che
   attraverso un  appropriato sistema di controllo, che il codice
   di ciascun  chip pre-programmato  e`  unico,  irripetibile  ed
   immodificabile cosicche`  non sia possibile attribuire a due o
   piu` animali  un medesimo  codice  di  identificazione  e  sia
   pertanto munito di codice costruttore.
g) A   ciascun    trasponditore    e`    allegato    un  apposito
   iniettore/siringa, in  confezione sterile  monouso (blister  o
   altro idoneo  involucro), fornito  di ago  indolore, sterile e
   pronto all`uso;  l`ago portatore  del trasponditore  fa  corpo
   unico con l`iniettore.
h) La  confezione comprende  almeno quattro etichette adesive con
   il codice anagrafico del trasponditore.
i) Le  dimensioni dell`ago dell`iniettore/siringa, non superano i
   35 mm.  di lunghezza  e i  2,5 mm.  di diametro  esterno  (non
   superiore comunque al calibro 12G).

3)   CARATTERISTICHE DEI LETTORI

a) Frequenza   funzionamento     ISO  134,2Hz    o  comunque  ISO
   compatibile
b) Display 16 caratteri
c) Distanza lettura minimo 10 cm
d) Accesso seriale programmabile
e) RS 232 Port compatibile


PROTEZIONE ANIMALI
SICUREZZA

