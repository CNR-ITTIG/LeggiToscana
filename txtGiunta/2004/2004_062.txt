Modifiche alla  legge regionale  22 settembre 2003, n. 49. (Norme
in materia di tasse automobilistiche regionali).

Il Consiglio Regionale ha approvato il 09.11.2004
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo 1 della LR 49/2003)

1. L`articolo  1 della  legge regionale  22 settembre 2003, n. 49
(Norme  in   materia  di  tasse  automobilistiche  regionali)  e`
sostituito dal seguente:

   "Art. 1
   Regolamento di  disciplina dei  procedimenti di gestione delle
   tasse automobilistiche
   
   1. Al  fine di  semplificare e  razionalizzare le attivita` di
   gestione  delle   tasse  automobilistiche,    con  regolamento
   regionale sono disciplinati  i seguenti procedimenti:
   
   a) la riscossione da parte di intermediari abilitati;
   b) la  concessione delle  esenzioni e  delle  sospensioni  dal
      pagamento;
   c) i rimborsi;
   d) il  controllo del  corretto assolvimento  dell`obbligazione
      tributaria;
   e) l`invio  ai contribuenti  di  comunicazioni  informative  e
      avvisi bonari  finalizzati alla  regolarizzazione  in  fase
      precontenziosa;
   f) l`esercizio   del    potere  di  autotutela  da  parte  del
      dirigente competente  in materia di tributi e la produzione
      di memorie  difensive avverso  l`atto  di  accertamento  ed
      irrogazione  delle   sanzioni   e   avverso   la   cartella
      esattoriale;
   g) le rateizzazioni dei pagamenti."


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 15 novembre 2004

MARTINI

La presente  legge e`  stata approvata  dal  Consiglio  Regionale
nella seduta del 09.11.2004.




TRIBUTI

