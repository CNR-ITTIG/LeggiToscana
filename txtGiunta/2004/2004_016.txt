Regolamento   di attuazione  della legge regionale 5 agosto 2003,
n. 45  (Disciplina delle  strade del vino, dell`olio extravergine
di oliva e dei prodotti agricoli e agroalimentari di qualita`).



IL CONSIGLIO REGIONALE ha approvato

IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Vista la  legge regionale  5 agosto 2003, n. 45 (Disciplina delle
strade del  vino, dell`olio  extravergine di oliva e dei prodotti
agricoli e agroalimentri di qualita`) cosi` come modificata dalla
legge regionale 27 gennaio 2004, n. 2;

Visto l`articolo  10 della  LR 45/2003 che prevede l`adozione del
regolamento di attuazione;

Vista la  deliberazione del  Consiglio regionale del 2 marzo 2004
con la  quale e`  stato approvato  il regolamento  di  attuazione
della LR 45/2003;

EMANA
il seguente Regolamento:

ARTICOLO 1
(Oggetto)

1. Il  presente regolamento in attuazione della legge regionale 5
agosto 2003,  n. 45  (Disciplina delle strade del vino, dell`olio
extravergine di oliva e dei prodotti agricoli e agroalimentari di
qualita`) disciplina quanto previsto all`articolo 10 della citata
legge.

ARTICOLO 2
(Requisiti  di   partecipazione  e   rappresentativita`  per   la
composizione   del   comitato   promotore   costituito   per   il
riconoscimento di una strada del vino)

1.  La   rappresentativita`  delle  aziende  agricole  singole  o
associate   nel    comitato   promotore   e`   assicurata   dalla
partecipazione di  un numero di aziende corrispondente ad uno dei
seguenti criteri:

a) almeno  un terzo  delle aziende  produttrici di  vino iscritte
   all`albo delle denominazioni di origine di cui all`articolo 15
   della legge  10 febbraio  1992, n.164  (Nuova disciplina delle
   denominazioni di origine);
b) almeno  un quarto  delle aziende  produttrici di vino iscritte
   all`albo di  cui alla  lettera a)  unitamente ad  uno  o  piu`
   comuni o  ad una  o piu`  province o  ad una  o piu` comunita`
   montane o  camere  di  commercio,  industria,  artigianato  ed
   agricoltura (CCIAA);
c) almeno  cinquantacinque aziende  produttrici di  vino iscritte
   all`albo di  cui alla lettera a), nel caso in cui gli iscritti
   all`albo siano  pari o  superiori alle  duecentoventi  unita`,
   unitamente ad  uno o piu` comuni o ad una o piu` province o ad
   una o piu` comunita` montane o CCIAA.

2. Nel  caso in  cui una strada del vino attraversi un territorio
ove siano presenti piu` denominazioni di origine, le quote minime
di cui  al comma 1, lettere a), b) e c), devono essere rispettate
con riferimento alle singole denominazioni.

3. Nel  caso in  cui una strada del vino attraversi un territorio
ove una  denominazione di  origine e` articolata in sottozone, ai
sensi di  quanto stabilito  all`articolo  4,  comma  3  della  l.
164/1992, le quote minime di cui al comma 1, lettere a), b) e c),
devono essere rispettate con riferimento alle singole sottozone.

ARTICOLO 3
(Requisiti  di   partecipazione  e   rappresentativita`  per   la
composizione   del   comitato   promotore   costituito   per   il
riconoscimento di una strada dell`olio extravergine di oliva o di
una  strada   degli  altri  prodotti  a  denominazione  d`origine
protetta (DOP) e ad indicazione geografica protetta (IGP))

1.  La   rappresentativita`  delle  aziende  agricole  singole  o
associate   nel    comitato   promotore   e`   assicurata   dalla
partecipazione di  un numero di aziende corrispondente ad uno dei
seguenti criteri:

a) almeno    un  terzo  delle  aziende  aderenti  al  sistema  di
   controllo, del  prodotto DOP  o IGP  valorizzato dalla strada,
   con riferimento  all`elenco tenuto dall`organismo di controllo
   autorizzato,  che   non  siano   comunque  inferiore  a  venti
   produttori;
b) almeno   un  quarto  delle  aziende  aderenti  al  sistema  di
   controllo del prodotto DOP o IGP valorizzato dalla strada, con
   riferimento all`elenco tenuto dall`organismo di controllo, che
   non siano comunque inferiori a dieci produttori, unitamente ad
   uno o  piu` comuni  o ad  una o  piu` province o ad una o piu`
   comunita` montane o CCIAA;
c) almeno  cinquantacinque aziende produttrici del prodotto DOP o
   IGP valorizzato dalla strada con riferimento all`elenco tenuto
   dall`organismo di  controllo, nel  caso in cui gli aderenti al
   sistema di controllo siano pari o superiori alle duecentoventi
   unita`, unitamente  ad uno  o piu`  comuni o  ad  una  o  piu`
   province o ad una o piu` comunita` montane o CCIAA.

2. Nel caso in cui una strada valorizzi piu` di un prodotto DOP o
IGP, le  quote minime  di cui  al comma  1, lettere  a), b)  e c)
devono essere  rispettate con riferimento ai singoli prodotti DOP
o IGP.

ARTICOLO 4
(Requisiti di  partecipazione  e  di  rappresentativita`  per  la
composizione   del   comitato   promotore   costituito   per   il
riconoscimento di una strada dei prodotti tradizionali)

1.  La   rappresentativita`  delle  aziende  agricole  singole  o
associate   nel    comitato   promotore   e`   assicurata   dalla
partecipazione di  un numero di aziende corrispondente ad uno dei
seguenti criteri:

a) almeno  venti  aziende  per  ogni  singolo  prodotto  inserito
   nell`elenco    regionale     dei    prodotti    agroalimentari
   tradizionali;
b) almeno  dieci  aziende  per  ogni  singolo  prodotto  inserito
   nell`elenco    regionale     dei    prodotti    agroalimentari
   tradizionali, unitamente  ad uno o piu` comuni o piu` province
   o ad una o piu` comunita` montane o CCIAA.

ARTICOLO 5
(Requisiti  di   partecipazione  e   rappresentativita`  per   la
composizione   del   comitato   promotore   costituito   per   il
riconoscimento  di   una  strada   dei  prodotti  di  agricoltura
biologica)

1.  La   rappresentativita`  delle  aziende  agricole  singole  o
associate   nel    comitato   promotore   e`   assicurata   dalla
partecipazione di  un numero di aziende corrispondente ad uno dei
seguenti criteri:

a) almeno  sessanta aziende  iscritte nell`elenco regionale degli
   operatori  biologici  tenuto  dall`Agenzia  regionale  per  lo
   sviluppo e l`innovazione agricolo forestale (ARSIA);
b) almeno  trenta aziende  iscritte nell`elenco  regionale  degli
   operatori biologici  tenuto dall`ARSIA,  unitamente ad  uno  o
   piu` comuni o ad una o piu` province o ad una o piu` comunita`
   montane o CCIAA.

ARTICOLO 6
(Requisiti di  partecipazione  e  di  rappresentativita`  per  la
composizione   del   comitato   promotore   costituito   per   il
riconoscimento di una strada dei prodotti "Agriqualita`")

1.  La   rappresentativita`  delle  aziende  agricole  singole  o
associate   nel    comitato   promotore   e`   assicurata   dalla
partecipazione di  un numero di aziende corrispondente ad uno dei
seguenti criteri:

a) almeno  un terzo  delle aziende iscritte nell`elenco regionale
   dei concessionari del marchio, tenuto dall`ARSIA;
b) almeno  un quarto delle aziende iscritte nell`elenco regionale
   dei concessionari del marchio tenuto dall`ARSIA, unitamente ad
   uno o  piu` comuni  o ad  una o  piu` province o ad una o piu`
   comunita` montane o CCIAA.

2. Possono partecipare al comitato promotore aziende non agricole
concessionarie  del   marchio  "Agriqualita`".  In  tal  caso  al
comitato  devono  partecipare  anche  le  aziende  di  produzione
primaria  che  hanno  con  le  stesse  accordi  di  coltivazione,
allevamento o  vendita ai  sensi dell`articolo  3, comma 2, della
legge  regionale   15  aprile   1999,  n.   25  (Norme   per   la
valorizzazione dei  prodotti agricoli  ed alimentari ottenuti con
tecniche di  produzione integrata  e tutela contro la pubblicita`
ingannevole).

ARTICOLO 7
(Integrazione delle strade del vino esistenti)

1. L`integrazione  delle  strade  del  vino  esistenti  ai  sensi
dell`articolo 3,  comma 2  della LR 45/2003 comporta la modifica,
in conformita`  ai requisiti  stabiliti agli  articoli da  2 a 6,
della   composizione   dei   comitati   responsabili   esistenti,
denominati, ai  sensi dell`articolo  6 della LR 45/2003, comitati
di gestione.

ARTICOLO 8
(Standards minimi  di qualita`  delle aziende  agricole  e  delle
aziende non  agricole di  lavorazione,  di  trasformazione  e  di
confezionamento dei prodotti agricoli)

1. Le  aziende agricole e le aziende non agricole di lavorazione,
di trasformazione  e  di  confezionamento  di  prodotti  agricoli
presenti nella  zona geografica della strada e che partecipano al
comitato promotore devono produrre, lavorare o trasformare almeno
uno dei prodotti valorizzati dalla strada e impegnarsi a:

a) organizzare  visite guidate tramite l`allestimento di percorsi
   informativi  dotati  di  cartelli  esplicativi  riguardanti  i
   prodotti valorizzati  dalla strada,  i metodi  di  produzione,
   l`ambiente e il territorio della strada;
b) dare   informazioni    sui    prodotti    e  sui  processi  di
   trasformazione caratterizzanti  l`attivita` dell`azienda  e  a
   diffondere   materiale   tecnico-informativo   sulle   offerte
   enogastronomiche, ambientali e culturali della strada;
c) installare   apposita  segnaletica  all`ingresso  dell`azienda
   contenente  l`indicazione   di  adesione   alla  strada  e  la
   denominazione dell`azienda;
d) comunicare  al pubblico gli orari e i giorni di apertura e gli
   orari e i giorni in cui si effettuano le visite guidate.

ARTICOLO 9
(Standards minimi  di qualita` delle aziende agricole autorizzate
all`esercizio delle attivita` agrituristiche)

1. Le  aziende agricole autorizzate all`esercizio delle attivita`
agrituristiche presenti  nella zona geografica della strada e che
partecipano al comitato promotore devono impegnarsi a:

a) presentare ed organizzare degustazioni e assaggi utilizzando i
   propri prodotti  aziendali  e  i  prodotti  valorizzati  dalla
   strada;
b) diffondere    materiale    tecnico-informativo  sulle  risorse
   enogastronomiche, ambientali  e culturali  della strada  e  ad
   organizzare  visite   guidate  ai  luoghi  di  produzione  dei
   prodotti valorizzati dalla strada;
c) installare   apposita  segnaletica  all`ingresso  dell`azienda
   contenente  l`indicazione  della  strada  e  la  denominazione
   dell`azienda;
d) comunicare  al pubblico  gli orari  e giorni di apertura e gli
   orari e i giorni in cui si effettuano le visite;
e) presentare  un menu`  con tutti  i prodotti  valorizzati dalla
   strada ed  almeno due piatti di cucina locale, nel caso in cui
   l`azienda svolga attivita` di somministrazione pasti.

ARTICOLO 10
(Standards minimi  di qualita`  delle enoteche  e degli  esercizi
commerciali)

1. Le  enoteche e  gli esercizi  commerciali presenti  nella zona
geografica della  strada e  che partecipano al comitato promotore
devono vendere almeno uno dei prodotti valorizzati dalla strada e
impegnarsi a:

a) organizzare  corsi ovvero degustazioni ed assaggi dei prodotti
   valorizzati dalla strada;
b) diffondere    materiale    tecnico-informativo  sulle  risorse
   enogastronomiche, ambientali e culturali della strada.

ARTICOLO 11
(Standards minimi  di qualita`  degli esercizi  autorizzati  alla
ristorazione e delle imprese turistico-ricettive)

1. Gli  esercizi  autorizzati  alla  ristorazione  e  le  imprese
turistico-ricettive presenti nella zona geografica della strada e
che partecipano al comitato promotore devono impegnarsi a:

a) presentare  un menu`  con tutti  i prodotti  valorizzati dalla
   strada ed almeno due piatti di cucina locale;
b) esporre   e  diffondere  materiale  tecnico-informativo  sulla
   strada  e   sulle  risorse   enogastronomiche,  ambientali   e
   culturali della strada.

ARTICOLO 12
(Standards minimi di qualita` delle imprese artigiane)

1. Le  imprese artigiane  presenti nella  zona  geografica  della
strada e  che partecipano  al comitato  promotore devono svolgere
una attivita`  connessa ai  prodotti valorizzati  dalla strada  e
impegnarsi ad  esporre e diffondere materiale tecnico-informativo
sui processi di lavorazione dei prodotti valorizzati dalla strada
e sulle  risorse enogastronomiche,  ambientali e  culturali della
strada.

ARTICOLO 13
(Standards minimi  di qualita`  delle associazioni e dei consorzi
di tutela)

1. Le  associazioni e  i consorzi  di tutela  presenti nella zona
geografica della  strada e  che partecipano al comitato promotore
devono impegnarsi  a  esporre  e  diffondere  materiale  tecnico-
informativo  sulla   strada  e  sulle  risorse  enogastronomiche,
ambientali e culturali della strada.

ARTICOLO 14
(Standards minimi di qualita` dell`attivita` degli enti locali)

1. Gli enti locali che hanno il loro territorio interessato anche
parzialmente dall`itinerario  della strada  e che  partecipano al
comitato promotore devono impegnarsi a:

a) svolgere  un`attivita` di  comunicazione  e  promozione  della
   strada;
b) esporre   e  diffondere  materiale  tecnico-informativo  sulla
   strada  e   sulle  risorse   enogastronomiche,  ambientali   e
   culturali della strada.

ARTICOLO 15
(Immagine coordinata delle strade)

1.  L`immagine  coordinata  della  strada  si  realizza  mediante
l`installazione  lungo  il  percorso  della  strada  di  apposita
segnaletica.

2. La  segnaletica, approvata  con decreto  del  dirigente  della
competente struttura regionale, puo` essere identificata ai sensi
dell`articolo 39,  comma  1,  lettera  c),  capoverso  h)  ovvero
dell`articolo 23  del decreto  legislativo 30 aprile 1992, n. 285
(Nuovo codice della strada).

ARTICOLO 16
(Standards minimi di qualita` della strada)

1. L`itinerario  di una strada comprende anche percorsi riservati
alla viabilita` non motorizzata, quali strade campestri, percorsi
pedonali o ciclabili, ippovie.

ARTICOLO 17
(Standards minimi di qualita` del centro di informazione)

1. Il centro di informazione della strada puo` essere ubicato:

a) nel  territorio della  strada in  locali di  immediato accesso
   stradale o  pedonale, tale da essere facilmente riconosciuto e
   fruibile;
b) al  di fuori  del territorio della strada in centri di elevata
   affluenza  turistica.  In  tal  caso  il  centro  puo`  essere
   realizzato e gestito da piu` strade.

2. Il  centro di informazione predispone il materiale informativo
della strada  e  delle  risorse  enogastronomiche,  ambientali  e
culturali del territorio della strada.

3. Il  centro di  informazione dispone di personale adeguatamente
preparato, con  conoscenza almeno  della lingua  inglese e di una
altra lingua straniera, a svolgere attivita` di informazione.

4. Il  centro di  informazione e`  aperto al  pubblico per almeno
ventiquattro ore  settimanali, di cui almeno sei ore comprese tra
il sabato e la domenica.

ARTICOLO 18
(Standards  minimi   di  qualita`  del  centro  espositivo  e  di
documentazione)

1. Il centro espositivo e di documentazione:

a) e` ubicato nel territorio della strada ed in locali facilmente
   riconosciuti e fruibili;
b) e`  dotato di  oggetti e  di  materiali  aventi  carattere  di
   unicita` nell`ambito  dei prodotti valorizzati dalla strada ed
   in generale  legati  alla  civilta`  contadina  e  dispone  di
   un`adeguata raccolta di documenti finalizzati alla conoscenza,
   valorizzazione  e   comunicazione  degli   aspetti  culturali,
   storici ed ambientali del territorio rurale di riferimento;
c) dispone  di personale  adeguatamente preparato, con conoscenza
   almeno della lingua inglese e di una altra lingua straniera, a
   svolgere attivita` di informazione;
d) e` aperto al pubblico per almeno venti ore settimanali, di cui
   almeno sei ore comprese tra il sabato e la domenica;
e) e`  attrezzato in modo da garantire la corretta conservazione,
   esposizione e  sicurezza dei  beni, tramite  idonee  soluzioni
   museografiche, e  provvede all`inventariazione e catalogazione
   dei beni con riferimento alla normativa vigente.

2. Nel  caso in  cui il centro espositivo e di documentazione sia
gestito da  un soggetto  diverso dal  comitato  di  gestione,  e`
necessario che il centro espositivo e di documentazione collabori
con il  comitato di gestione della strada per la realizzazione di
materiale  divulgativo  e  tecnico-informativo  finalizzati  alla
valorizzazione della strada e del territorio rurale interessato.

3. Il  centro espositivo  e di documentazione promuove iniziative
didattiche ed  educative tese  alla conoscenza  dei vari  aspetti
culturali del  mondo rurale e mantiene rapporti di collaborazione
con  analoghe   strutture  e  istituzioni  a  livello  regionale,
nazionale ed internazionale.

ARTICOLO 19
(Standards  minimi  di  qualita`  degli  spazi  espositivi  e  di
degustazione)

1. Gli  spazi espositivi  e di  degustazione sono  finalizzati  a
valorizzare esclusivamente  i prodotti  della  strada  e  possono
essere localizzati  all`interno del  centro di informazione o del
centro espositivo  e di  documentazione, ovvero  in altra  idonea
struttura collocata  nel territorio  della strada,  ed in  locali
tali da essere facilmente riconosciuti e fruibili.

2. Gli  spazi espositivi  e di degustazione sono arredati in modo
da consentire  la corretta  presentazione, degustazione e assaggi
dei prodotti  valorizzati nonche`  la divulgazione  del materiale
tecnico-informativo che illustra i prodotti esposti ed offerti in
degustazione ed il territorio valorizzato dalla strada.

3.  Il   personale  utilizzato   negli  spazi   espositivi  e  di
degustazione  deve   essere  adeguatamente   preparato  ed  avere
conoscenza almeno  della lingua  inglese e  di una  altra  lingua
straniera.

4. All`interno degli spazi espositivi e di degustazione si devono
organizzare annualmente  non meno  di sei degustazioni guidate da
personale competente in materia.

5. Gli  spazi espositivi  e di  degustazione sono  dotati  di  un
locale di servizio attrezzato per la necessaria conservazione dei
prodotti enogastronomici.

ARTICOLO 20
(Tipologie e caratteristiche dell`attivita` di comunicazione)

1.  L`attivita`   di  comunicazione  comprende  tutte  le  azioni
finalizzate a  far conoscere  i prodotti valorizzati dalla strada
insieme  alle   risorse  ambientali   culturali  e   sociali  del
territorio della strada.

2. L`attivita`  di comunicazione,  in particolare, e` finalizzata
alla  realizzazione  e  alla  diffusione  di  materiale  tecnico-
informativo, sia cartaceo che telematico.

3. L`attivita`  di comunicazione  puo` essere svolta dal comitato
di gestione  ovvero da  organismi  legalmente  rappresentanti  di
associazioni di  strade che  perseguono lo  scopo di promuovere e
valorizzare l`insieme  delle strade  della Toscana ed il relativo
territorio.

ARTICOLO 21
(Caratteristiche degli  interventi  per  la  realizzazione  della
sagra annuale della strada)

1. Gli  interventi per la realizzazione della sagra annuale della
strada devono:

a) essere  finalizzati a  valorizzare i  prodotti della  strada e
   piu` in  generale il patrimonio enogastronomico del territorio
   interessato;
b) coinvolgere  il piu`  alto numero  dei soggetti  aderenti alla
   strada;
c) essere  organizzati  nel  territorio  del  comune  che  meglio
   rappresenta la  realta` produttiva, ovvero ogni anno in comuni
   diversi al fine di coinvolgere nell`azione di promozione tutto
   il territorio della strada;
d) essere compresi in un programma di attivita`.

ARTICOLO 22
(Modalita` di presentazione della domanda di riconoscimento della
strada)

1. La  domanda  di  riconoscimento  e`  presentata  dal  comitato
promotore alla competente struttura della Giunta regionale.

2. Alla domanda e` allegata la seguente documentazione:

a) la  cartografia in  scala  non  inferiore  ad  1:  10.000  che
   individua il  percorso della  strada e  del territorio ad essa
   afferente;
b) il    disciplinare    di  cui  all`articolo  24  del  presente
   regolamento;
c) apposita  dichiarazione sottoscritta dal rappresentante legale
   del  comitato   promotore  dalla  quale  risulti  il  rispetto
   dell`articolo 2 della LR 45/2003;
d) l`elenco dei soggetti che partecipano al comitato promotore;
e) copia  delle deliberazioni  degli enti  pubblici che  vogliono
   aderire al comitato promotore;
f) la bozza del logo della strada.

3.  Il   comitato  di  gestione  entro  venti  giorni  dalla  sua
costituzione  invia   alla  competente   struttura  della  Giunta
regionale l`atto  costitutivo  della  strada,  con  l`indicazione
della sede sociale e del legale rappresentante.

ARTICOLO 23
(Modalita` di presentazione della domanda di finanziamento)

1.  Le  domande  di  finanziamento  sono  presentate  secondo  le
modalita` previste dagli appositi bandi.

ARTICOLO 24
(Disciplinare per la realizzazione e la gestione della strada)

1. Il  disciplinare per  la realizzazione  della strada, adottato
dal comitato di gestione, prevede:

a) la descrizione dei prodotti della strada;
b) l`impegno del comitato di gestione a fare rispettare ai propri
   aderenti gli  standards minimi  di qualita` di cui al presente
   regolamento;
c) l`obbligo  dei soggetti  aderenti di segnalare tempestivamente
   le variazioni rispetto ai servizi offerti ai turisti e ai dati
   aziendali;
d) l`obbligo dei soggetti aderenti di comunicare, ogni anno, alla
   scadenza fissata  dal  comitato  di  gestione,  le  variazioni
   relative ai  dati concernenti  la propria attivita` turistica,
   ai periodi  e orari di apertura, alle condizioni praticate per
   la vendita  dei prodotti,  per le  degustazioni e  per i menu`
   tipici, ed ai dati relativi alla affluenza di turisti;
e) il  funzionamento del  centro di  informazione  e  del  centro
   espositivo e di documentazione;
f) le    modalita`  di  gestione  degli  spazi  espositivi  e  di
   degustazione;
g) le forme di utilizzazione del logo della strada e per la della
   realizzazione del  materiale promozionale relativo alla strada
   da parte dei singoli aderenti.

ARTICOLO 25
(Associazione di strade)

1. Ai  fini dell`associazione delle strade di cui all`articolo 3,
comma 4  della LR  45/2003  e`  richiesto  un  numero  minimo  di
adesioni superiore  al 50  per cento  delle  strade  riconosciute
dalla Regione Toscana.

ARTICOLO 26
(Revoca del riconoscimento della strada)

1. La  Giunta regionale revoca il riconoscimento della strada nei
seguenti casi:

a) il comitato promotore non si trasforma in comitato di gestione
   entro un anno dal riconoscimento della strada;
b) il  comitato di  gestione non  rispetta il  disciplinare della
   strada;
c) il  comitato di  gestione  non  valorizza  e  non  promuove  i
   prodotti della strada.

ARTICOLO 27
(Revoca dei contributi)

1. Ai  sensi  dell`articolo  7,  comma  6  della  LR  45/2003  la
competente struttura  della Giunta  regionale procede alla revoca
dei contributi concessi nei seguenti casi:

a) nel caso di mancata presentazione della relazione annuale;
b) nel  caso in cui la relazione risulti incompleta rispetto agli
   interventi finanziati;
c) nel  caso in cui i finanziamenti non sono stati utilizzati per
   gli interventi per i quali sono stati concessi;
d) nel  caso di  mancato rispetto  dei tempi per la realizzazione
   degli interventi ammessi a contributo;
e) nel    caso    di  intervenute  modifiche  al  progetto  senza
   l`autorizzazione preventiva  della competente  struttura della
   Giunta regionale;
f) nel caso di non rispetto degli impegni assunti;
g) nel  caso in cui i centri di informazione, i centri espositivi
   e di  documentazione e  gli spazi espositivi e di degustazione
   non  assicurino   l`orario  minimo   di  apertura  ovvero  non
   utilizzino personale  adeguatamente preparato,  almeno per tre
   anni dalla concessione del contributo.

2. Negli appositi bandi sono specificati i casi e le modalita` di
revoca totale o parziale.

ARTICOLO 28
(Relazioni sulle attivita` del comitato di gestione)

1. Il  comitato di  gestione invia,  entro il  31 gennaio di ogni
anno,  alla  competente  struttura  della  Giunta  regionale  una
relazione programmatica  sulle attivita`  da svolgere  nel  corso
dell`anno  corredata   dall`elenco  dei  soci  aggiornato  al  31
dicembre  dell`anno   precedente.  La   relazione  e`,   inoltre,
corredata dalla  indicazione  dei  componenti  degli  organi  del
comitato di  gestione qualora  siano intervenute delle variazioni
rispetto  alla   composizione  originaria   o   alla   precedente
relazione.

2. Il  comitato di  gestione invia,  entro il  31 maggio  di ogni
anno,  alla  competente  struttura  della  Giunta  regionale  una
relazione amministrativa e finanziaria delle attivita` svolte nel
corso dell`anno  precedente, evidenziando  in particolare  i dati
relativi all`attivita`  di comunicazione e agli interventi per la
realizzazione della sagra annuale.

ARTICOLO 29
(Abrogazioni)

1. Il  regolamento regionale  5 settembre 1997, n. 5 (Regolamento
di attuazione  della LR  13 agosto  1996, n. 96 "Disciplina delle
strade del vino in Toscana") e` abrogato.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 16 marzo 2004

MARTINI




PRODOTTI AGRICOLI

