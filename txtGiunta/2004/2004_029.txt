Affidamento, conservazione  e dispersione  delle ceneri derivanti
dalla cremazione dei defunti.

Il Consiglio Regionale ha approvato il 25.05.2004
Il Presidente  della Giunta  Regionale promulga la seguente legge
regionale:

ARTICOLO 1
(Oggetto e finalita`)

1. La presente legge disciplina l`affidamento, la conservazione e
la  dispersione  delle  ceneri  derivanti  dalla  cremazione  dei
defunti nell`ambito dei principi di cui alla legge 30 marzo 2001,
n. 130 (Disposizioni in materia di cremazione e dispersione delle
ceneri).

2. La presente legge, per i suddetti aspetti connessi al decesso,
ha il  fine di  salvaguardare la dignita` di ogni persona, la sua
liberta` di  scelta, le sue convinzioni religiose e culturali, il
suo diritto ad una corretta e adeguata informazione.

ARTICOLO 2
(Affidamento e dispersione delle ceneri)

1. Nel  rispetto della volonta` del defunto, soggetto affidatario
dell`urna puo`  essere qualunque  persona,  ente  o  associazione
scelta liberamente dal defunto ai sensi dell`articolo 3, comma 1,
lettera b),  numeri 1)  e 2),  della legge 130/2001 o da chi puo`
manifestarne la  volonta`, ai  sensi dell`articolo  3,  comma  1,
lettera b),  numeri 3)  e 4),  della stessa legge. La dispersione
delle ceneri  e` eseguita dai soggetti espressamente indicati dal
defunto o, in mancanza, dai soggetti di cui all`articolo 3, comma
1, lettera d), della legge 130/2001.

2.  La   consegna  dell`urna   cineraria  e`   effettuata  previa
sottoscrizione di  un documento nel quale il soggetto affidatario
dichiara la  destinazione finale  dell`urna o  delle ceneri; tale
documento, conservato presso l`impianto di cremazione e presso il
comune in  cui e`  avvenuto il  decesso, costituisce documento di
accompagnamento per il trasporto delle ceneri.

3.  Il  trasporto  delle  ceneri  non  e`  soggetto  alle  misure
precauzionali igieniche  previste per  il trasporto  delle salme,
salvo diversa indicazione dell`autorita` sanitaria.

4. Resta  valida  la  possibilita`  di  rinuncia  all`affidamento
dell`urna da parte del soggetto indicato dal defunto. La rinuncia
all`affidamento   deve    risultare   da    dichiarazione    resa
all`ufficiale  dello   stato  civile   che  ha   autorizzato   la
cremazione. In  caso di  affidamento a piu` soggetti, la rinuncia
di  un  soggetto  non  implica  anche  la  rinuncia  degli  altri
affidatari.

5. In  caso di  rinuncia all`affidamento  e qualora non sia stata
effettuata la  dispersione, le ceneri sono conservate in appositi
spazi cimiteriali  di cui  all`articolo 80,  comma 6, del decreto
del  Presidente  della  Repubblica  10  settembre  1990,  n.  285
(Approvazione del regolamento di polizia mortuaria).

ARTICOLO 3
(Modalita` di conservazione)

1. L`urna sigillata contenente le ceneri puo` essere:

a) tumulata;
b) inumata  qualora le caratteristiche del materiale dell`urna lo
   consentano;
c) conservata   all`interno  del  cimitero,  nei  luoghi  di  cui
   all`articolo 80, comma 3, del DPR 285/1990;
d) consegnata al soggetto affidatario di cui all`articolo 2.

ARTICOLO 4
(Luoghi di dispersione delle ceneri)

1. La dispersione delle ceneri e` consentita nei seguenti luoghi:

a) in  aree a  cio` destinate  all`interno dei  cimiteri  di  cui
   all`articolo 80, comma 6, del DPR 285/1990;
b) in  montagna, a  distanza di  oltre duecento metri da centri e
   insediamenti abitativi;
c) in mare, ad oltre mezzo miglio dalla costa;
d) nei laghi, ad oltre cento metri dalla riva;
e) nei fiumi;
f) in  aree naturali appositamente individuate, nell`ambito delle
   aree di  propria pertinenza, dai comuni, dalle province, dalla
   Regione;
g) in aree private.

2. La  dispersione e`  vietata nei  centri abitati  come definiti
dall`articolo 3,  comma 1,  numero 8), del decreto legislativo 30
aprile 1992, n. 285 (Nuovo codice della strada).

3. La  dispersione in  aree  private,  al  di  fuori  dei  centri
abitati, deve avvenire all`aperto con il consenso dei proprietari
e non puo` dare luogo ad attivita` aventi fini di lucro.

4. La  dispersione in  mare, nei  laghi, nei fiumi ed altri corsi
d`acqua e` consentita nei tratti liberi da natanti e manufatti.

ARTICOLO 5
(Regolamenti comunali)

1.  I   regolamenti   comunali   disciplinano   quanto   disposto
all`articolo 4  e la  violazione delle disposizioni ivi contenute
comportano l`applicazione  della sanzione  amministrativa di  cui
all`articolo 7  bis, del  decreto legislativo  18 agosto 2000, n.
267 (Testo unico delle leggi sull`ordinamento degli enti locali).

ARTICOLO 6
(Crematori)

1. La realizzazione di nuovi crematori, in applicazione di quanto
previsto dall`articolo  5, comma  1,  della  legge  130/2001,  e`
disciplinata  nell`ambito   del  piano   regionale  di  indirizzo
territoriale ai  sensi della  normativa regionale  in materia  di
governo del territorio.

ARTICOLO 7
(Senso comunitario della morte)

1. Perche`  non sia perduto il senso comunitario della morte, nel
caso di  consegna dell`urna  cineraria al  soggetto  affidatario,
secondo quanto disposto all`articolo 2, e nel caso di dispersione
delle ceneri,  per volonta`  del defunto, espressa attraverso una
delle modalita` di cui all`articolo 3, comma 1, lettera b), della
legge  130/2001,  e`  realizzata  nel  cimitero  apposita  targa,
individuale o  collettiva, che  riporta  i  dati  anagrafici  del
defunto.

2. Devono essere consentite forme rituali di commemorazione anche
al momento della dispersione delle ceneri.

ARTICOLO 8
(Informazione ai cittadini)

1. I  comuni e la Regione favoriscono e promuovono l`informazione
ai cittadini  residenti  nel  proprio  territorio  sulle  diverse
pratiche funerarie,  anche con  riguardo agli  aspetti economici.
Specifiche  e   dettagliate  informazioni   sono  dedicate   alla
cremazione, all`affidamento  delle ceneri  e  alle  modalita`  di
dispersione o conservazione delle stesse.

2. Il  medico che  provvede alla stesura del certificato di morte
e` tenuto  a fornire  specifiche informazioni  ai  familiari  del
defunto in  ordine alle  diverse possibilita` di disposizione del
cadavere, anche  attraverso il  materiale informativo predisposto
dalla Regione e dai comuni.

ARTICOLO 9
(Clausola valutativa)

1. Entro  due anni  dall`entrata in  vigore della legge la Giunta
regionale rende  conto al  Consiglio  regionale  sullo  stato  di
attuazione della stessa.

2. Nel termine di cui al comma 1, la Giunta regionale e` tenuta a
effettuare  una   comunicazione   alla   Commissione   consiliare
competente, che indichi:

a) il  numero delle rinunce di affidamento di cui all`articolo 2,
   comma 4, registrate nel periodo di vigenza della legge;
b) il  numero dei  nuovi  crematori  realizzati  nel  periodo  di
   vigenza della legge.

3.  La   Commissione  consiliare   competente  adotta  le  misure
opportune di  informazione sulla  comunicazione di cui al comma 2
nel caso di risultati particolarmente significativi.


La presente  legge e`  pubblicata sul  bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 31 maggio 2004

FIRMA =
MARTINI

NOTA =
La presente  legge e`  stata approvata  dal  Consiglio  Regionale
nella seduta del 25.05.2004.




SICUREZZA


