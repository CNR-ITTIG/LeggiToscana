Modifiche alla legge regionale 9 dicembre 2002, n. 42 (Disciplina
delle associazioni di promozione sociale. Modifica all'articolo 9
della legge regionale 3 ottobre 1997, n. 72).

Il Consiglio Regionale ha approvato il 19-10-2004
Il Presidente  della Giunta  Regionale promulga la seguente legge
regionale:

ARTICOLO 1
(Modifica all'articolo  13 della legge regionale 9 dicembre 2002,
n. 42  (Disciplina  delle  associazioni  di  promozione  sociale.
Modifica all'articolo  9 della legge regionale 3 ottobre 1997, n.
72))

1. Al  comma 1  dell'articolo 13  della LR 42/2002 dopo le parole
"per le  quali le  associazioni stesse  dimostrano  attitudine  e
capacità operativa" sono aggiunte le seguenti:

   "anche indipendentemente dall'attività prevalente indicata ai
   sensi dell'articolo 9, comma 2".
   
ARTICOLO 2
(Modifica all'articolo 15 della LR 42/2002 )

1. Al  comma 2  dell'articolo 15 della LR 42/2002, le parole "Con
il regolamento  di esecuzione previsto dall'articolo 17, comma 1,
la Giunta  regionale disciplina  le modalità di designazione dei
membri della Consulta" sono sostituite dalle seguenti:

   "Con il  regolamento di  esecuzione previsto dall'articolo 17,
   comma 1,  si disciplinano  le modalità  di  designazione  dei
   membri della Consulta".
   
ARTICOLO 3
(Modifica all'articolo 17 della LR 42/2002)

1. Al  comma 1  dell'articolo 17  della LR 42/2002, le parole "La
Giunta regionale  approva un  regolamento,  previo  parere  della
Commissione consiliare  competente,   con il  quale definisce  le
modalità  di   designazione  dei  membri  della  Consulta"  sono
sostituite dalle seguenti:

   "È approvato  un regolamento,  con il quale si definiscono le
   modalità di designazione dei membri della Consulta".
   
ARTICOLO 4
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 22 ottobre 2004

MARTINI

La presente  legge è  stata approvata  dal  Consiglio  Regionale
nella seduta del 19.10.2004.




ASSISTENZA SOCIALE


