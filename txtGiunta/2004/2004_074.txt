Norme sul  procedimento elettorale  relativo alle elezioni per il
Consiglio regionale  e per l`elezione del Presidente della Giunta
regionale della Toscana, in applicazione della legge regionale 13
maggio 2004,  n. 25 (Norme per l`elezione del Consiglio regionale
e del Presidente della Giunta regionale).

Il Consiglio Regionale ha approvato il 22.12.2004
Il Presidente  della Giunta  Regionale promulga la seguente legge
regionale:

CAPO I
Procedimento elettorale

SEZIONE I
Indizione

ARTICOLO 1
(Decreto di indizione del Presidente della Giunta regionale)

1.Le elezioni  per il  Consiglio regionale  e per  il  Presidente
della Giunta  regionale sono  indette, ai  sensi dell`articolo  4
della legge regionale 13 maggio 2004, n. 25 (Norme per l`elezione
del Consiglio regionale e del Presidente della Giunta regionale),
con decreto del Presidente della Giunta regionale.

2. Il  decreto di  indizione delle  elezioni stabilisce il numero
massimo  dei   candidati  circoscrizionali   di  ciascuna   lista
provinciale sulla  base  dell`articolo  8,  comma  3  della  l.r.
25/2004.

3. Il  decreto  di  indizione  stabilisce  altresi`  la  data  di
svolgimento delle  elezioni e gli orari di apertura delle sezioni
elettorali.

4. Il  decreto e`  comunicato al rappresentante dello Stato per i
rapporti con  il sistema  delle autonomie,  ai sindaci dei comuni
toscani,  ai   presidenti  delle   Corti  d`appello   nelle   cui
circoscrizioni sono  compresi i  comuni toscani  e ai  presidenti
delle commissioni elettorali circondariali.

5.  I  sindaci  ne  danno  notizia  agli  elettori  con  apposito
manifesto che  deve essere  affisso quarantacinque  giorni  prima
della data stabilita per le elezioni.

SEZIONE II
Uffici centrali circoscrizionali e ufficio centrale regionale

ARTICOLO 2
(Ufficio centrale circoscrizionale e ufficio centrale regionale)

1. L`ufficio  centrale circoscrizionale presso il Tribunale nella
cui giurisdizione  e` il  comune  capoluogo  della  provincia  e`
quello costituito  ai sensi  dell`articolo 8, comma 1 della legge
17 febbraio  1968, n.  108 (Norme  per la  elezione dei  Consigli
regionali delle  Regioni a  statuto normale) da ultimo modificata
dalla legge  23 febbraio 1995, n. 43 (Nuove norme per la elezione
dei consigli delle regioni a statuto ordinario).

2. L`ufficio  centrale regionale  presso la  Corte di appello del
capoluogo  della   Regione  e`   quello   costituito   ai   sensi
dell`articolo 8, comma 3 della legge 108/1968.

SEZIONE III
Presentazione delle  liste provinciali  e delle  candidature alla
carica di Presidente della Giunta regionale

ARTICOLO 3
(Presentazione delle liste provinciali)

1. Le  liste dei  candidati per  ogni circoscrizione provinciale,
comprensive dei  candidati regionali,  ai sensi  dell`articolo  8
comma 3, della l.r. 25/2004, sono presentate all`ufficio centrale
circoscrizionale dalle  ore 8  del trentesimo  giorno alle ore 12
del ventinovesimo  giorno antecedenti  quelli della votazione; in
tale    periodo     la    cancelleria    dell`ufficio    centrale
circoscrizionale rimane aperta quotidianamente, compresi i giorni
festivi, dalle ore 8 alle ore 20.

2. Per  il numero  di firme necessarie per la presentazione delle
liste  di   cui  al   comma  1   e  le   relative  modalita`   di
sottoscrizione, i  criteri della  loro composizione e i limiti di
candidatura, si  applicano gli  articoli 8,  10 e  11 della  l.r.
25/2004.

3. Ai  fini della sottoscrizione, nei quindici giorni antecedenti
il termine  di presentazione  delle liste,  ogni comune  assicura
agli  elettori   di  qualunque  comune  della  circoscrizione  la
possibilita` di  sottoscrivere le  liste dei  candidati,  durante
l`orario di  apertura dei propri uffici e, comunque, per non meno
di otto  ore al  giorno dal  lunedi` al  venerdi`  e  durante  le
giornate del  sabato e  della domenica  antecedenti il termine di
presentazione delle  liste; le ore di apertura sono ridotte della
meta` nei  comuni con  meno di  tremila abitanti.  Gli  orari  di
apertura sono  resi noti  al pubblico mediante avviso reso palese
anche nelle  ore di  chiusura degli uffici nonche` attraverso gli
organi di informazione.

4. Unitamente alla lista dei candidati sono presentati:
a) i  certificati, anche  collettivi, rilasciati  dai sindaci dei
   singoli comuni  ai quali  appartengono i  sottoscrittori della
   dichiarazione di  presentazione della  lista, che ne attestano
   l`iscrizione  nelle   liste  elettorali  di  un  comune  della
   circoscrizione; i  sindaci rilasciano  tali certificazioni nel
   termine improrogabile di ventiquattro ore dalla richiesta;
b) la  dichiarazione di  accettazione della  candidatura di  ogni
   candidato;  la  candidatura  e`  accettata  con  dichiarazione
   firmata ed  autenticata ai  sensi dell`articolo 14 della legge
   21 marzo 1990, n. 53 (Misure urgenti atte a garantire maggiore
   efficienza al  procedimento elettorale),  da ultimo modificata
   dalla legge  30 aprile  1999,  n.  120.  La  dichiarazione  di
   accettazione   della    candidatura    contiene    l`esplicita
   dichiarazione del  candidato di  non essere  in  alcuna  delle
   condizioni previste  dall`articolo 15,  comma 1 della legge 19
   marzo 1990, n. 55 (Nuove disposizioni per la prevenzione della
   delinquenza  di  tipo  mafioso  e  di  altre  gravi  forme  di
   manifestazione di pericolosita` sociale), da ultimo modificata
   dalla legge 14 gennaio 2003, n. 7;
c) il  certificato di  iscrizione nelle  liste elettorali  di  un
   qualsiasi comune della Repubblica di ciascun candidato.

5. La  dichiarazione di  presentazione della  lista dei candidati
contiene l`indicazione  di due  delegati autorizzati a designare,
personalmente o  per mezzo  di persone  da essi  autorizzate  con
dichiarazione autenticata,  i rappresentanti  della lista  presso
ogni seggio e presso l`ufficio centrale circoscrizionale.

6. La  dichiarazione di  presentazione della  lista dei candidati
contiene altresi`  l`indicazione di un delegato e di un supplente
autorizzati  a   presentare   all`ufficio   centrale   regionale,
personalmente o  per mezzo  di persone  da essi  autorizzate  con
dichiarazione  autenticata,   le  candidature   alla  carica   di
Presidente della  Giunta regionale e la relativa dichiarazione di
collegamento.

ARTICOLO 4
(Presentazione dei  candidati alla  carica  di  Presidente  della
Giunta regionale)

1. Secondo  le modalita`  previste dall`articolo  12  della  l.r.
25/2004, le  candidature alla  carica di  Presidente della Giunta
regionale sono  presentate presso  l`ufficio  centrale  regionale
mediante una  dichiarazione sottoscritta,  per ciascun  gruppo di
liste provinciali,  dal delegato  di cui  all`articolo 3, comma 6
accompagnata  dalle   dichiarazioni  di   collegamento  ai  sensi
dell`articolo 11, comma 1, lettera b) della l.r. 25/2004.

2.  Le   candidature  alla  carica  di  Presidente  della  Giunta
regionale sono  presentate all`ufficio  centrale regionale  dalle
ore 8  del trentesimo giorno alle ore 12 del ventinovesimo giorno
antecedenti  quelli   della  votazione;   per  tale   periodo  la
cancelleria rimane  aperta dalle  ore 8  alle ore  20, compresi i
giorni festivi.

3.  I   delegati   contestualmente   alla   presentazione   delle
candidature depositano  presso l`ufficio  regionale, in  triplice
copia,  il   simbolo  da   cui  e`  contrassegnato  il  candidato
Presidente nonche`  il simbolo  da cui  e` contrassegnato ciascun
gruppo di liste.

4. Non e` ammessa la presentazione:
1) di  contrassegni identici o confondibili con quelli presentati
   in precedenza o con quelli notoriamente usati da altri partiti
   o gruppi politici;
2) da  parte di  chi non  ha titolo, di contrassegni riproducenti
   simboli o  elementi caratterizzanti di simboli che, per essere
   usati tradizionalmente  da partiti presenti in Parlamento o in
   Consiglio regionale, possono trarre in errore l`elettore;
3) di contrassegni riproducenti immagini o soggetti religiosi.

SEZIONE IV
Ammissione e ricorsi delle liste provinciali e dei candidati alla
carica di Presidente della Giunta regionale

ARTICOLO 5
(Operazioni dell`ufficio centrale circoscrizionale)

1. L`ufficio  centrale circoscrizionale,  entro ventiquattro  ore
dalla scadenza  del termine  stabilito per la presentazione delle
liste dei candidati:

a) verifica  se le  liste siano  state presentate  nei termini  e
   siano sottoscritte dal numero previsto di elettori;
b) cancella dalle liste i nomi dei candidati:

   1) a carico dei quali viene accertata la sussistenza di alcuna
      delle condizioni  previste dall`articolo  15, comma 1 della
      legge  55/1990,   o  per   i  quali   manca  la  prescritta
      accettazione  o   la  stessa   non  e`   completa  a  norma
      dell`articolo 3, comma 4, lettera b);
   2) che   non    abbiano    compiuto  e  che  non  compiano  il
      diciottesimo anno di eta` il giorno delle elezioni;
   3) per  i quali  non sia  stato presentato  il certificato  di
      iscrizione nelle  liste elettorali  di un  qualsiasi comune
      della Repubblica;
   4) compresi    in    altra    lista    gia`  presentata  nella
      circoscrizione;
   
c) verifica   altresi`  se  le  liste  presentate  rispettino  le
   condizioni relative  alla  rappresentanza  di  genere  di  cui
   all`articolo 8,  comma 4 e all`articolo 10, comma 2, della l.r
   25/2004; in  caso  negativo  le  esclude  dalla  consultazione
   elettorale;
d) verifica  se le  liste  comprendano  un  numero  di  candidati
   ricompreso fra  il massimo  e il minimo previsto dall`articolo
   8, comma  3  della  l.r.  25/2004  ed  esclude  le  liste  non
   conformi;
e) verifica  se le  liste  comprendano  un  numero  di  candidati
   superiore a quanto indicato nel decreto di cui all`articolo 1,
   comma 2;  in  caso  affermativo,  procede  all`esclusione  dei
   candidati eccedenti  seguendo l`ordine  di presentazione della
   lista, a  partire dall`ultimo candidato; quindi verifica se le
   liste  cosi`   modificate  rispettino   le  condizioni   sulla
   rappresentanza di  genere previste  dall`articolo 8, comma 4 e
   dall`articolo  10,  comma  2,  della  l.r.  25/2004;  se  tali
   condizioni  risultano   rispettate  la  lista  viene  ammessa,
   altrimenti viene esclusa dalla consultazione elettorale;
f) verifica  se i  candidati Presidente  della  Giunta  regionale
   siano stati  presentati come  candidati regionali  o candidati
   circoscrizionali, ai  sensi dell`articolo  10, comma  4  della
   l.r. 25/2004;  in caso  affermativo, fatta  salva la validita`
   della candidatura  alla  carica  di  Presidente  della  Giunta
   regionale, procede  all`esclusione delle candidature regionali
   o circoscrizionali  e verifica  ulteriormente  se,  per  liste
   provinciali cosi`  modificate, sussistano ancora le condizioni
   di cui all`articolo 8, commi 6 e 7, della l.r. 25/2004.

2. I  delegati di  ciascuna lista  possono  prendere  cognizione,
entro le  otto ore  successive alla  scadenza delle operazioni di
esame  e  ammissione  delle  liste  di  cui  al  comma  1,  delle
contestazioni  fatte  dall`ufficio  centrale  circoscrizionale  e
delle modificazioni da questo apportate alla lista.

3. L`ufficio  centrale circoscrizionale torna a riunirsi alle ore
12 del giorno successivo per udire eventualmente i delegati delle
liste contestate  o modificate  ed ammettere  nuovi  documenti  e
quindi  deliberare   seduta  stante;  le  decisioni  dell`ufficio
centrale circoscrizionale sono comunicate, nella stessa giornata,
ai delegati di lista.

4. Avverso  le decisioni di esclusione di liste o di candidati, i
delegati  di   lista  possono   ricorrere  all`ufficio   centrale
regionale, entro  il termine perentorio di ventiquattro ore dalla
comunicazione, mediante deposito del ricorso all`ufficio centrale
circoscrizionale.

5. L`ufficio  centrale circoscrizionale,  nella stessa  giornata,
trasmette, a  mezzo di  corriere speciale,  all`ufficio  centrale
regionale il ricorso con le proprie deduzioni; l`ufficio centrale
regionale  decide   nei  due   giorni  successivi.  Le  decisioni
dell`ufficio   centrale    regionale   sono    comunicate   nelle
ventiquattro  ore   ai  ricorrenti   ed  agli   uffici   centrali
circoscrizionali.

ARTICOLO 6
(Operazioni dell`Ufficio centrale regionale)

1. L`ufficio  centrale circoscrizionale,  entro dodici  ore dalla
scadenza del  termine stabilito  per la presentazione delle liste
dei candidati circoscrizionali e regionali, invia le liste stesse
all`ufficio  centrale   regionale  il  quale,  nelle  dodici  ore
successive, sentiti i rappresentanti di lista, verifica:

a) l`ammissibilita`  dei simboli  ai sensi dell`articolo 4, comma
   4;
b) la   sussistenza  delle  condizioni  previste  dalle  seguenti
   disposizioni della l.r. 25/2004:

   1) articolo 8, comma 6;
   2) articolo 8, comma 7;
   3) articolo 10, commi 1 e 3;
   4) articolo 10, comma 4;
   
2. Nel caso in cui le verifiche relative al comma 1, lettera a) e
lettera b),  numeri 1)  e  2)  diano  esito  negativo,  l`ufficio
centrale regionale  esclude il  candidato Presidente o i relativi
gruppi di liste dalla consultazione elettorale.

3. Nel  caso in  cui le  verifiche di cui al comma 1, lettera b),
numeri  3)   e  4)   diano  esito  negativo,  l`ufficio  centrale
regionale, rispettivamente:

a) procede  all`esclusione delle  candidature inammissibili sulla
   base dell`ordine  cronologico di presentazione delle stesse, a
   partire dall`ultima, fatto salvo il rispetto delle norme sulla
   rappresentanza di genere;
b) fatta  salva la  validita` della  candidatura alla  carica  di
   Presidente  della  Giunta  regionale,  procede  all`esclusione
   delle candidature  regionali  e  circoscrizionali  e  verifica
   ulteriormente se,  per le  liste provinciali cosi` modificate,
   sussistano ancora  le condizioni di cui al comma 1, lettera b)
   numeri 1) e 2).

4. I  delegati e  i rappresentanti  di  ciascun  candidato  e  di
ciascun gruppo  di liste  possono presentare  opposizione,  entro
ventiquattro ore  dalla comunicazione  delle decisioni  di cui ai
commi 1,  2 e  3 all`ufficio  centrale regionale che delibera, in
via definitiva, entro le successive ventiquattro ore.

5. Le  decisioni dell`ufficio  centrale regionale sono comunicate
ai ricorrenti e agli uffici centrali circoscrizionali.

ARTICOLO 7
(Manifesto e schede elettorali)

1. L`ufficio  centrale circoscrizionale,  non appena  scaduto  il
termine stabilito  per la  presentazione dei ricorsi, ovvero, nel
caso in  cui sia stato presentato ricorso, non appena ricevuta la
comunicazione della decisione dell`ufficio centrale regionale:

a) effettua  i sorteggi  previsti  dall`articolo  13  della  l.r.
   25/2004, al  fine di  determinare l`ordine  dei candidati alla
   carica di  Presidente della  Giunta regionale  e  delle  liste
   provinciali collegate  sulla scheda  elettorale; a  tale scopo
   assegna  in  primo  luogo  un  numero  progressivo  a  ciascun
   candidato Presidente  e, mediante  sorteggio, ne  determina la
   posizione  sulla  scheda.  Nel  caso  di  una  coalizione,  un
   successivo sorteggio  determina la posizione di ciascuna lista
   provinciale all`interno del rettangolo piu` ampio che delimita
   la coalizione  stessa. Tutti  i sorteggi  si  effettuano  alla
   presenza dei delegati di lista, di cui all`articolo 3, commi 5
   e 6, appositamente convocati;
b) procede  per mezzo della Regione alla stampa del manifesto con
   le liste  dei candidati  ed i  relativi contrassegni,  secondo
   l`ordine risultante  dal sorteggio,  ed al  relativo invio  ai
   sindaci dei  comuni della provincia che ne curano l`affissione
   all`albo  pretorio  ed  in  altri  luoghi  pubblici  entro  il
   quindicesimo giorno antecedente quello della votazione;
c) trasmette  immediatamente alla Regione le liste definitive con
   i  relativi  contrassegni,  per  la  stampa  delle  schede;  i
   contrassegni dei  candidati alla  carica di  Presidente  della
   Giunta  regionale   nonche`  delle   liste  provinciali,  sono
   riportati sulla scheda elettorale secondo l`ordine determinato
   dai sorteggi di cui alla lettera a).

2. Le schede sono stampate in conformita` ai modelli allegati A e
B alla presente legge.

SEZIONE V
Spoglio dei voti e operazioni elettorali

ARTICOLO 8
(Validita` e invalidita` del voto)

1. La  validita` dei  voti contenuti nella scheda e` ammessa ogni
qualvolta  se   ne   possa   desumere   la   volonta`   effettiva
dell`elettore,   secondo    il   principio    del   piu`    ampio
riconoscimento, fatto salvo quanto disposto al comma 4.

2. Sono  in ogni caso validi, e dunque attribuiti alle rispettive
liste provinciali:

a) i  voti espressi tracciando un segno in una qualunque area del
   rettangolo entro  il quale  sono contenuti  il  simbolo  della
   lista, nonche`  i nomi  dei  relativi  candidati  regionali  e
   circoscrizionali;
b) i  voti espressi  tracciando uno  o piu`  segni, eventualmente
   oltre  che  sul  simbolo  della  lista,  anche  sui  nomi  dei
   candidati regionali e circoscrizionali posti all`interno dello
   stesso rettangolo.

3. Sono  altresi`  validi,  e  dunque  attribuiti  al  rispettivo
candidato alla carica di Presidente della Giunta regionale:

a) i  voti espressi tracciando un segno in una qualunque area del
   rettangolo contenente  il nome  e il  cognome e il simbolo del
   candidato alla carica di Presidente della Giunta regionale.
b) i  voti espressi  tracciando un  segno sia sul nome e cognome,
   sia sul  simbolo del candidato alla carica di Presidente della
   Giunta regionale;

4. Sono nulli i voti contenuti in schede che:
a) sono  difformi da  quelle di  cui agli allegati della presente
   legge;
b) non portano la firma o il bollo prescritti;
c) presentano  scritture o  segni tali  da far  ritenere, in modo
   inoppugnabile, che  l`elettore abbia voluto far riconoscere il
   proprio voto.

ARTICOLO 9
(Invio   del   verbale   delle   sezioni   all`ufficio   centrale
circoscrizionale.)

1. I  presidenti degli  uffici elettorali di sezione, ultimato lo
scrutinio, curano  il recapito del verbale delle operazioni e dei
relativi allegati all`ufficio centrale circoscrizionale.

2. Nei  comuni ripartiti  in due  o piu` sezioni il verbale e gli
allegati sono  consegnati al  presidente dell`ufficio  elettorale
della  prima  sezione,  che  ne  curera`  il  successivo  inoltro
all`ufficio centrale circoscrizionale.

3.  Per   le  sezioni   dei  comuni  sedi  dell`ufficio  centrale
circoscrizionale si applica il comma 1.

ARTICOLO 10
(Operazioni dell`ufficio centrale circoscrizionale)

1. L`ufficio  centrale circoscrizionale,  entro ventiquattro  ore
dal ricevimento degli atti delle sezioni elettorali:

a) effettua  lo spoglio  delle schede eventualmente inviate dalle
   sezioni;
b) procede,  per ogni sezione, al riesame delle schede contenenti
   voti contestati  e provvisoriamente  non assegnati  e, tenendo
   presenti  le   annotazioni  riportate  a  verbale  nonche`  le
   proteste  e   i  reclami   presentati  in   proposito,  decide
   sull`assegnazione o  meno dei  voti relativi;  un estratto del
   verbale concernente tali operazioni e` rimesso alla segreteria
   del comune dove ha sede la sezione interessata.

2. Ultimato  il  riesame,  il  presidente  dell`ufficio  centrale
circoscrizionale  fa   chiudere  per   ogni  sezione   le  schede
riesaminate, assegnate  e non  assegnate, in  un unico plico che,
suggellato e firmato dai componenti dell`ufficio medesimo, verra`
allegato all`esemplare del verbale di cui al comma 4.

3. Compiute  le operazioni  di cui  ai commi  1  e  2,  l`ufficio
centrale  circoscrizionale   determina  la  cifra  elettorale  di
ciascun candidato  alla Presidenza della Giunta regionale nonche`
la cifra  elettorale  di  ciascuna  lista  provinciale  ed  invia
immediatamente  all`ufficio   centrale  regionale   estratto  del
verbale.

4. Un  esemplare del  verbale, con  i documenti  annessi, nonche`
tutti i  verbali delle  sezioni con  i relativi  atti e documenti
allegati,  sono  inviati  dal  presidente  dell`ufficio  centrale
circoscrizionale  all`ufficio   centrale  regionale,   il   quale
rilascia ricevuta.

5.  Il   secondo  esemplare   del  verbale  e`  depositato  nella
cancelleria del Tribunale.

ARTICOLO 11
(Operazioni dell`ufficio  centrale regionale.  Proclamazione  del
Presidente e attribuzione dei seggi)

1.  L`ufficio  centrale  regionale,  ricevuti  gli  estratti  dei
verbali dagli uffici centrali circoscrizionali:

a) procede  alla somma  dei voti  validi  ottenuti  in  tutte  le
   circoscrizioni da  ciascun candidato alla carica di Presidente
   della  Giunta  regionale,  proclamando  eletto  Presidente  il
   candidato che  abbia  riportato  il  maggior  numero  di  voti
   validi, ai sensi dell`articolo 15 della l.r. 25/2004;
b) determina  la cifra  elettorale regionale di ciascun gruppo di
   liste, ai sensi dell`articolo 16 della l.r. 25/2004;
c) procede all`assegnazione dei seggi ai gruppi di liste ai sensi
   degli articoli 17, 18 e 19 della l.r. 25/2004.

ARTICOLO 12
(Operazioni dell`ufficio  centrale regionale  - Proclamazione dei
consiglieri regionali)

1. L`ufficio centrale regionale proclama eletti:

a) alla  carica di consigliere regionale il candidato alla carica
   di Presidente della Giunta regionale che ha ottenuto il numero
   di voti  validi immediatamente inferiore a quello ottenuto dal
   Presidente eletto;
b) alla  carica di consigliere gli altri candidati alla carica di
   Presidente della  Giunta regionale  per i  quali sussistano le
   condizioni previste  dall`articolo  20,  comma  2  della  l.r.
   25/2004.

2.  L`ufficio   centrale  regionale,   effettuate  le  operazioni
previste agli  articoli 21  e 22  della  l.r.  25/2004,  proclama
eletti gli altri consiglieri regionali.

3.  L`ufficio  centrale  regionale  trasmette  un  esemplare  del
verbale delle proprie operazioni al Consiglio regionale.

CAPO II
Spese

ARTICOLO 13
(Spese per la procedura elettorale)

1. Le  spese inerenti  le elezioni per il Presidente della Giunta
regionale e  per il  Consiglio  regionale  sono  a  carico  della
Regione.

2. Il  trattamento economico  dei componenti dei seggi elettorali
corrisponde a  quanto stabilito  per le elezioni della Camera dei
deputati.

3. Gli  oneri derivanti  dalla presente legge sono anticipati dai
comuni  e   rimborsati  dalla   Regione  in   base  a  rendiconto
documentato presentato  entro tre  mesi dallo  svolgimento  delle
consultazioni.

4. Nel caso di svolgimento contemporaneo delle elezioni regionali
con  altre   consultazioni  disposto   dalla  legge  statale,  la
ripartizione  degli  oneri  tra  Stato  e  Regione,  in  base  al
principio di  leale  collaborazione,  avviene  mediante  apposita
intesa.

ARTICOLO 14
(Spese per la campagna elettorale)

1. Le  spese per la campagna elettorale di ciascun candidato alle
elezioni regionali  in una lista provinciale non possono superare
l`importo massimo  dato dalla  cifra fissa  pari a euro diecimila
incrementato di  una ulteriore  cifra pari  al prodotto  di  euro
0,005 per ogni elettore della circoscrizione.

2. Per coloro che si candidano in piu` liste provinciali le spese
per  la   campagna  elettorale   non  possono  comunque  superare
l`importo piu`  alto consentito  per una  delle circoscrizioni in
cui e`  presentata la  candidatura aumentato del dieci per cento;
per i candidati regionali le spese per la campagna elettorale non
possono comunque  superare l`importo piu` alto consentito per una
delle  circoscrizioni   in  cui   e`  presentata  la  candidatura
aumentato del trenta per cento.

3. Le spese per la propaganda elettorale espressamente riferite a
singoli candidati,  ad eccezione  del candidato  alla  carica  di
Presidente  della   Giunta  regionale,  ancorche`  sostenute  dai
partiti di  appartenenza o  dalle liste,  sono computate, ai fini
dei limiti  di spesa  di cui  ai commi  1 e  2, tra  le spese dei
candidati  stessi,  eventualmente  pro  quota;  tali  spese  sono
quantificate nella  dichiarazione di cui all`articolo 2, comma 1,
numero 3), della legge 5 luglio 1982, n. 441 (Disposizioni per la
pubblicita` della  situazione patrimoniale di titolari di cariche
elettive e di cariche direttive di alcuni enti).

4. Le spese per la campagna elettorale di ciascun gruppo di liste
ai sensi  dell`articolo 10  comma 1  della l.r.  25/2004, escluse
quelle  di  cui  al  comma  3,  non  possono  superare  la  somma
risultante dall`importo  di 1,2  euro moltiplicato  per il numero
complessivo  degli   elettori  residenti   nelle   circoscrizioni
provinciali nelle quali si sono presentati.

5. Le  spese di ciascun candidato alla carica di Presidente della
Giunta regionale  non possono  superare  l`importo  massimo  dato
dalla cifra  fissa pari a euro centodiecimila incrementato di una
ulteriore cifra  pari al prodotto di euro 0,005 per ogni elettore
della Regione.

6. Alla  dichiarazione delle  spese e  delle obbligazioni assunte
per la campagna elettorale di cui al comma 5, si applicano:

a) gli articoli 2, 3, 6 e 7 della legge regionale 21 giugno 1983,
   n.  49  (Disposizioni  per  la  pubblicita`  della  situazione
   patrimoniale dei  titolari di  cariche elettive  e di  cariche
   direttive  in   alcuni  enti)   come  modificata  dalla  legge
   regionale 14 aprile 1995, n. 65;
b) le  seguenti disposizioni della legge 10 dicembre 1993, n. 515
   (Disciplina delle  campagne  elettorali  per  l`elezione  alla
   Camera dei  deputati e  al Senato  della Repubblica) da ultimo
   modificata dalla  legge 8  aprile 2004,  n. 90  e come attuata
   dall`articolo 4  della legge  regionale 14  aprile 1995, n. 65
   (Disciplina delle  spese relative alla campagna elettorale per
   le elezioni  regionali: attuazione  della  legge  23  febbraio
   1995, n. 43):

   1) articolo  7, commi  3 e 4, con esclusione dei candidati che
      spendono  meno   di  euro   duemilacinquecento  avvalendosi
      unicamente di  denaro proprio,  fermo restando l`obbligo di
      redigere  il  rendiconto  di  cui  al  comma  6;  comma  6,
      intendendosi  sostituito  al  presidente  della  Camera  di
      appartenenza il  presidente del  Consiglio regionale; comma
      7;
   2) articolo 11;
   3) articolo  12 intendendosi  sostituiti  i  Presidenti  delle
      rispettive  camere   con  il   Presidente   del   Consiglio
      regionale;
   4) articolo 13;
   5) articolo 14;
   6) articolo 15, commi 3 e 5; comma 6, intendendosi i limiti di
      spesa ivi  previsti riferiti a quelli di cui al comma 5 del
      presente articolo;  commi 7  e 8;  comma 9  intendendosi  i
      limiti di  spesa ivi  previsti riferiti  a quelli di cui al
      comma 5  del  presente  articolo;  comma  10,  intendendosi
      sostituito al  Presidente della  camera di  appartenenza il
      Presidente del  Consiglio regionale;  comma 11;  comma  19,
      primo periodo.
   
CAPO III
Norme finali

ARTICOLO 15
(Intese)

1. Fermo  restando l`articolo 13, comma 1, gli adempimenti per le
elezioni regionali  di competenza  della Regione  possono  essere
svolti anche mediante intese con gli organi statali.

ARTICOLO 16
(Modifica alla l.r. 25/04)

1. Il  comma 2  dell`articolo 13 della l.r. 25/2004 e` sostituito
dal seguente:

   "2. La  scheda  reca,  entro  un  rettangolo,  il  simbolo  di
   ciascuna lista  provinciale, affiancato dalla lettera iniziale
   puntata del  nome e  dal cognome  dei  candidati  regionali  e
   circoscrizionali, distintamente indicati.".
   
ARTICOLO 17
(Rinvio)

1. Per  l`elezione del  Consiglio regionale  e per l`elezione del
Presidente della  Giunta regionale si osservano, per cio` che non
e` previsto  dalla presente  legge ed  in quanto  applicabili, le
norme statali e regionali vigenti per le elezioni regionali ed in
particolare:

a) legge 108/1968;
b) legge 43/1995;
c) l.r. 65/1995.

2. Cessa  di avere  applicazione il secondo comma dell`articolo 3
della legge 108/1968.

ARTICOLO 18
(Entrata in vigore)

La presente  legge entra  in vigore il giorno successivo alla sua
pubblicazione nel Bollettino ufficiale della Regione Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 23 dicembre 2004

MARTINI

La presente  legge e`  stata approvata  dal  Consiglio  Regionale
nella seduta del 22.12.2004.

ALLEGATO
MODELLI A e B

<Si omette la pubblicazione dei modelli allegati>


ELEZIONI

