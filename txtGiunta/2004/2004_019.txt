Norme per  la razionalizzazione  e l`ammodernamento  del  sistema
distributivo dei carburanti.

Il Consiglio Regionale ha approvato il 17-03-2004
Il Presidente  della Giunta  Regionale promulga la seguente legge
regionale:

CAPO I
Principi generali

ARTICOLO 1
(Oggetto e finalita`)

1. La  presente legge  disciplina l`installazione  e  l`esercizio
degli impianti  di  distribuzione  dei  carburanti  al  fine  del
conseguimento della  razionalizzazione, dell`ammodernamento e del
miglioramento    complessivo     dell`efficienza    della    rete
distributiva.

ARTICOLO 2
(Definizioni)

1.  Al   fine  dell`applicazione   della  presente  legge  e  del
regolamento attuativo di cui all`articolo 5, si intendono per:

a) carburanti: le benzine, il gasolio per autotrazione, il gas di
   petrolio liquefatto  per autotrazione (GPL), il gas metano per
   autotrazione e  tutti gli altri carburanti per autotrazione in
   commercio, nonche` l`olio lubrificante;
b) rete:  l`insieme dei  punti vendita  eroganti  carburanti  per
   autotrazione, ubicati  entro la rete stradale, gli impianti ad
   uso privato e gli impianti per natanti;
c) impianto:  il complesso commerciale unitario costituito da uno
   o piu`  apparecchi di  erogazione automatica di carburante per
   autotrazione nonche`  dai servizi e dalle attivita` economiche
   accessorie integrative;
d) erogato: la somma di tutti i prodotti per autotrazione venduti
   nell`impianto;
e) self-service  pre-pagamento: il  complesso di  apparecchiature
   per l`erogazione  automatica di  carburante senza l`assistenza
   di   apposito    personale   con   pagamento   preventivo   al
   rifornimento;
f) self-service  post-pagamento: il  complesso di apparecchiature
   per il  comando e  il controllo  a distanza  dell`erogatore da
   parte di  apposito incaricato,  con  pagamento  successivo  al
   rifornimento;
g) impianto  ad uso  privato: tutte  le attrezzature  fisse senza
   limiti di  capacita` ubicate  all`interno di  aree private non
   aperte al  pubblico quali  stabilimenti, cantieri,  magazzini,
   depositi e simili, e destinate al rifornimento esclusivo degli
   automezzi di  proprieta` o  in leasing di imprese produttive o
   di servizio, con esclusione delle Amministrazioni dello Stato.
   Per impianto  ad uso privato puo` intendersi anche un impianto
   utilizzato per  il rifornimento  di automezzi di proprieta` di
   imprese diverse  dal titolare dell`autorizzazione a condizione
   che tra  il titolare ed i soggetti utilizzatori sia costituito
   un consorzio  o una associazione di imprese o che si tratti di
   societa`     controllata      dalla     societa`      titolare
   dell`autorizzazione;
h) contenitore-distributore  mobile  ad  uso  privato:  tutte  le
   attrezzature mobili  con capacita`  non superiore a 9000 litri
   ubicate all`interno  di cave  per estrazione  di materiali, di
   cantieri stradali,  ferroviari ed  edili nonche`  di attivita`
   industriali, artigianali,  agricole e agromeccaniche destinate
   al  rifornimento   di  macchine   e  automezzi  di  proprieta`
   dell`azienda presso  la  quale  viene  usato  il  contenitore-
   distributore, con  carburanti liquidi di categoria C di cui al
   decreto del Ministro dell`interno del 31 luglio 1934.

ARTICOLO 3
(Funzioni dei comuni)

1. I  comuni esercitano le funzioni amministrative previste dalla
presente legge. In particolare provvedono a:

a) al    rilascio    dell`autorizzazione  per  l`installazione  e
   l`esercizio degli impianti di distribuzione di carburanti;
b) al   rilascio  dell`autorizzazione  per  l`aggiunta  di  altri
   carburanti in  impianti esistenti  e per  la  ristrutturazione
   totale dell`impianto;
c) al     rilascio    dell`autorizzazione    per  la  sospensione
   dell`attivita` dell`impianto  per un  periodo superiore  a sei
   mesi;
d) alla revoca e alla pronuncia di decadenza dell`autorizzazione;
e) alla verifica degli impianti in condizioni di incompatibilita`
   con il sito sul quale insistono;
f) all`applicazione delle sanzioni amministrative.

2. Ai  fini dell`esercizio  delle funzioni  amministrative di cui
alla presente  legge, i  comuni, entro  sei mesi  dall`entrata in
vigore della  presente legge,  predispongono  apposito  piano  di
razionalizzazione  ed   ammodernamento  della  rete  distributiva
comunale.

ARTICOLO 4
(Modifiche all`articolo 8 della LR 28/1999 e sistema informativo)

1. Il comma 1 bis dell`articolo 8 della legge regionale 17 maggio
1999, n.  28 (Norme per la disciplina del commercio in sede fissa
in attuazione  del  decreto  legislativo  31  marzo  1998  n.114)
introdotto dall`articolo  13 della  legge  regionale  4  febbraio
2003, n.  10 (Norme  per la  disciplina  del  commercio  su  aree
pubbliche) e` sostituito dal seguente:

   "1 bis. Nell`ambito dell`Osservatorio regionale sono istituiti
   specifici sistemi  di monitoraggio della rete distributiva per
   le attivita` commerciali disciplinate da leggi speciali".
   
2. Al  fine dell`aggiornamento  del sistema  informativo i comuni
trasmettono  annualmente   al  competente  ufficio  della  Giunta
regionale i dati relativi alla situazione della rete.

ARTICOLO 5
(Regolamento)

1. Entro  novanta giorni  dall`entrata in  vigore della  presente
legge, la  Regione emana  il regolamento  attuativo,  di  seguito
denominato "regolamento".

2. Il regolamento dispone in ordine a:
a) zone comunali;
b) superfici e distanze minime tra gli impianti;
c) tipologie di nuovi impianti;
d) attivita`  integrative nei  nuovi impianti  e  negli  impianti
   esistenti;
e) caratteristiche degli impianti di pubblica utilita`;
f) fattispecie di incompatibilita` assoluta e relativa;
g) fasce orarie e criteri per la fissazione dei turni di apertura
   e chiusura degli impianti.

CAPO II
Impianti stradali

ARTICOLO 6
(Bacini di utenza regionali)

1. A  garanzia  di  un`articolata  ed  equilibrata  presenza  del
servizio di  distribuzione di  carburanti il territorio regionale
e` ripartito in aree di pianura e aree montane.

2. Ai  fini della  presente legge per aree montane si intendono i
comuni riconosciuti  interamente montani  ed i  territori montani
dei comuni parzialmente montani di cui all`allegato 1 della legge
regionale 28  dicembre 2000, n. 82 (Norme in materia di Comunita`
montane), come  modificata dalla legge regionale 14 ottobre 2002,
n. 37.

3. Nelle  aree montane  possono  essere  installati  anche  nuovi
impianti dotati  esclusivamente di  apparecchiature  self-service
pre-pagamento funzionanti  senza la  presenza  del  gestore  alle
condizioni e con le modalita` previste dal regolamento.

4. Nelle aree montane come individuate al comma 2 con popolazione
inferiore ai  tremila abitanti  ed  interessate  da  fenomeni  di
rarefazione del  sistema  distributivo  e  dei  servizi,  possono
essere  localizzati   impianti  senza  la  presenza  del  gestore
connessi agli  empori polifunzionali di cui all`articolo 8, comma
5 del  Regolamento di  attuazione della legge regionale 17 maggio
1999, n.  28 (Norme per la disciplina del commercio in sede fissa
in attuazione  del decreto  legislativo 31  marzo 1998,  n. 114),
DPGR 16  marzo 2004,  n. 17/R. Per tali finalita` la Regione puo`
programmare forme di incentivazione economica.

ARTICOLO 7
(Verifiche di compatibilita` degli impianti esistenti)

1. Allo  scopo di  perseguire l`obiettivo dell`ammodernamento del
sistema distributivo  anche attraverso  la riduzione  del  numero
degli impianti,  i comuni  provvedono a sottoporre a verifica gli
impianti esistenti  entro sei  mesi dall`entrata  in  vigore  del
regolamento di cui all`articolo 5.

2. Ai  fini della  presente legge per incompatibilita` si intende
la collocazione  dell`impianto  in  un`area  non  idonea  con  la
presenza di impianti di distribuzione.

3. Le  verifiche di  cui al  comma 1  sono volte  ad accertare il
ricorrere delle  ipotesi di  incompatibilita` assoluta e relativa
dell`impianto, elencate nel regolamento.

4. Sono  fatte  salve  le  verifiche  gia`  effettuate  ai  sensi
dell`articolo 1,  comma 5  del decreto  legislativo  11  febbraio
1998, n.  32 (Razionalizzazione  del sistema di distribuzione dei
carburanti, a norma dell`articolo 4, comma 4, lettera c) della l.
15 marzo  1997 n.  59), cosi`  come modificato  dall`articolo  3,
comma 1 del decreto legislativo 8 settembre 1999, n. 346.

5. I  titolari di  impianti che intendono aggiungere prodotti non
precedentemente erogati o installare dispositivi self service pre
o post  pagamento, possono  procedere,  nel  rispetto  di  quanto
previsto dall`articolo  11, commi 2 e 3, solo nel caso in cui sia
stata effettuata la verifica comunale o, in mancanza, nel caso in
cui abbiano  presentato al comune una dichiarazione attestante di
non ricadere in alcuna delle fattispecie di incompatibilita`.

6.   Gli    impianti   che    ricadono   nelle   fattispecie   di
incompatibilita` assoluta  non sono suscettibili di adeguamento e
il comune revoca l`autorizzazione.

7.   Gli    impianti   che    ricadono   nelle   fattispecie   di
incompatibilita` relativa  possono permanere  nel sito originario
qualora suscettibili  di adeguamento.  L`adeguamento avviene  nel
termine e con le modalita` stabilite dal comune.

8. Il regolamento determina le condizioni in presenza delle quali
un impianto  che  si  trovi  in  uno  stato  di  incompatibilita`
relativa puo` restare attivo nel sito originario.

9. In  caso di mancanza delle condizioni di cui ai commi 7 e 8 il
comune revoca l`autorizzazione.

ARTICOLO 8
(Autorizzazione   all`installazione,   all`esercizio   di   nuovi
impianti  stradali  e  all`esercizio  di  attivita`  integrative)

1. L`installazione  e l`esercizio di nuovi impianti stradali sono
soggette al  rilascio dell`autorizzazione  del comune  in cui  e`
esercitata l`attivita`.

2.  Il   comune  rilascia  l`autorizzazione  nel  rispetto  della
normativa statale e delle norme e criteri regionali.

3. L`autorizzazione contiene il termine entro il quale l`impianto
e` posto  in esercizio  o sono  utilizzate  le  parti  modificate
soggette ad autorizzazione.

4. I  comuni possono  autorizzare l`esercizio  di un`attivita` di
pubblico esercizio o un punto vendita non esclusivo di quotidiani
o periodici in nuovi impianti o in impianti esistenti. La domanda
di autorizzazione  e`  presentata  contestualmente  dal  titolare
dell`autorizzazione e dal gestore.

ARTICOLO 9
(Requisiti soggettivi per l`esercizio dell`attivita`)

1.  Non   possono   essere   titolari   di   autorizzazione   per
l`installazione e l`esercizio degli impianti di distribuzione dei
carburanti, salvo che abbiano ottenuto la riabilitazione:

a) coloro che sono stati dichiarati falliti;
b) coloro  che hanno riportato una condanna, con sentenza passata
   in giudicato,  per  delitto  non  colposo,  per  il  quale  e`
   prevista una  pena detentiva  non inferiore  nel minimo  a tre
   anni, sempre  che sia  stata applicata  in concreto  una  pena
   superiore al minimo edittale;
c) coloro  che hanno  riportato una  condanna a  pena  detentiva,
   accertata con  sentenza passata  in  giudicato,  per  uno  dei
   delitti di  cui al  titolo II  e VIII  del libro II del codice
   penale  ovvero   di  ricettazione,   riciclaggio,   insolvenza
   fraudolenta,  bancarotta   fraudolenta,  usura,  sequestro  di
   persona a scopo di estorsione, rapina;
d) coloro  che  hanno  riportato  due  o  piu`  condanne  a  pena
   detentiva o  a pena  pecuniaria,  nel  quinquennio  precedente
   all`inizio  dell`esercizio   dell`attivita`,   accertate   con
   sentenza passata  in giudicato,  per uno  dei delitti previsti
   dagli articoli 442, 444, 472, 513, 513-bis, 515, 516 e 517 del
   codice penale  o per delitti di frode nella preparazione o nel
   commercio degli alimenti, previsti da leggi speciali;
e) coloro  che sono sottoposti ad una delle misure di prevenzione
   di cui  alla legge  27  dicembre  1956,  n.  1423  (Misure  di
   prevenzione nei  confronti delle  persone  pericolose  per  la
   sicurezza e per la moralita` pubblica) o nei cui confronti sia
   stata applicata  una delle  misure  previste  dalla  legge  31
   maggio 1965,  n. 575  (Disposizioni contro  la  mafia)  ovvero
   siano stati  dichiarati delinquenti  abituali, professionali o
   per tendenza.

2. Il  divieto di  esercizio dell`attivita` commerciale, ai sensi
del comma  1 del  presente articolo,  permane per  la  durata  di
cinque anni  a decorrere  dal giorno  in cui  la  pena  e`  stata
scontata o  si sia  in altro  modo estinta,  ovvero, qualora  sia
stata concessa la sospensione condizionale della pena, dal giorno
del passaggio in giudicato della sentenza.

3. Il  possesso dei  requisiti  soggettivi  di  cui  al  presente
articolo si  riferisce  al  titolare  dell`autorizzazione  se  si
(tratta di  persona fisica,  al legale rappresentante se si tratta)
di societa`.

4. L`esercizio  di un`attivita`  di commercio relativa al settore
merceologico alimentare  e` subordinata al possesso, da parte del
titolare   dell`autorizzazione,   dei   requisiti   professionali
stabiliti dalla normativa in materia di commercio in sede fissa.

5. In caso di affidamento in gestione dell`attivita`, i requisiti
soggettivi e  professionali sono  posseduti anche  dal gestore  e
dall`addetto.

ARTICOLO 10
(Trasferimento della titolarita` dell`autorizzazione)

1. Entro  quindici giorni  dal trasferimento della titolarita` di
un impianto  il  cessionario  comunica  l`avvenuto  trasferimento
contestualmente al  comune e  all`ufficio competente dell`Agenzia
delle Dogane.

2. Le  variazioni societarie,  del legale  rappresentante,  della
denominazione o  ragione sociale sono soggette a comunicazione da
trasmettersi ai soggetti di cui al comma 1.

ARTICOLO 11
(Modifiche degli impianti)

1. Costituisce modifica all`impianto:

a) la  variazione della  tipologia e  del numero  dei  carburanti
   erogati;
b) la  contemporanea sostituzione  delle colonnine e dei serbatoi
   con variazione  del numero delle prime e della capacita` delle
   seconde;
c) la sostituzione di distributori a semplice o doppia erogazione
   con altri  rispettivamente ad erogazione doppia o multipla per
   prodotti gia` erogati;
d) la   sostituzione    di  uno  o  piu`  serbatoi  o  cambio  di
   destinazione dei serbatoti o delle colonnine per prodotti gia`
   erogati;
e) la  variazione del  numero o della capacita` di stoccaggio dei
   serbatoi;
f) l`installazione di dispositivi self-service post-pagamento;
g) l`installazione di dispositivi self-service pre-pagamento;
h) la variazione dello stoccaggio degli olii lubrificanti;
i) la variazione dello stoccaggio degli olii esausti, del gasolio
   per uso riscaldamento dei locali degli impianti e di tutti gli
   altri prodotti non destinati alla vendita al pubblico;
j) la trasformazione delle modalita` di rifornimento del metano.

2. Le  modifiche degli  impianti di  distribuzione dei carburanti
sono soggette  a comunicazione  che il titolare invia al comune e
all`ufficio competente  dell`Agenzia delle  Dogane, almeno trenta
giorni  prima   dell`inizio  dei   lavori.  La  comunicazione  e`
presentata con le modalita` stabilite dal comune.

3. Sono soggette ad autorizzazione, da rilasciarsi secondo quanto
stabilito all`articolo 8, le seguenti modifiche:

a) l`aggiunta di altri carburanti in impianti esistenti;
b) la  ristrutturazione totale  di un impianto sulla stessa area,
   da intendersi  come il  mutamento contemporaneo  di  tutte  le
   parti costitutive dello stesso.

ARTICOLO 12
(Sospensione volontaria dell`attivita`)

1. L`esercizio  di  un  impianto  stradale  di  distribuzione  di
carburanti puo` essere sospeso, previa comunicazione al comune da
parte del titolare, per un periodo non superiore a dodici mesi.

2.   Il    comune,   su    motivata   richiesta    del   titolare
dell`autorizzazione,    puo`     autorizzare    la    sospensione
dell`attivita` dell`impianto  per un  ulteriore  periodo  di  sei
mesi.

ARTICOLO 13
(Decadenza dell`autorizzazione)

1. Il comune dichiara la decadenza dell`autorizzazione:
a) nel   caso    di  perdita  dei  requisiti  soggettivi  di  cui
   all`articolo 9;
b) nel caso di mancato rispetto del termine di messa in esercizio
   dell`impianto, fissato nell`autorizzazione;
c) nel  caso in  cui il  titolare  sospenda  l`attivita`  per  un
   periodo superiore  a sei  mesi in mancanza dell`autorizzazione
   alla sospensione di cui all`articolo 12.

2. La  decadenza dell`autorizzazione  comporta lo  smantellamento
dell`impianto e  il ripristino  del sito entri il termine fissato
dal comune.

ARTICOLO 14
(Collaudo)

1. I  nuovi impianti  e le  parti  modificate  per  le  quali  e`
richiesta l`autorizzazione  non possono essere posti in esercizio
prima dell`effettuazione  del collaudo richiesto dall`interessato
al comune dove ha sede l`impianto.

2.  Il  comune,  per  l`espletamento  del  collaudo,  nomina  una
commissione della  quale fanno parte un rappresentante del comune
con  funzioni   di  presidente,  un  rappresentante  del  Comando
provinciale dei  vigili del fuoco, un rappresentante dell`ufficio
dell`Agenzia  delle   Dogane,  un   rappresentante   dell`Agenzia
regionale per la protezione ambientale della Toscana (ARPAT) e un
rappresentante  dell`Azienda  unita`  sanitaria  locale  (Azienda
USL), competenti per territorio.

3.  Il   collaudo  e`   effettuato  entro   sessanta  giorni  dal
ricevimento,   da    parte   del    comune,    della    richiesta
dell`interessato.

4. In  attesa  del  collaudo  e  su  richiesta  del  titolare  e`
autorizzato  l`esercizio  provvisorio,  previa  presentazione  al
comune di  idonea documentazione  attestante la  conformita`  dei
lavori ai  progetti e  alle rispettive norme che li disciplinano.
Entro e  non oltre sessanta giorni dalla data dell`autorizzazione
all`esercizio provvisorio  il comune  e` tenuto  ad effettuare il
collaudo.

5. Gli  oneri relativi  al collaudo sono determinati dal comune e
sono a carico del richiedente.

6. Il  collaudo e`  comunque effettuato  ogni quindici anni dalla
precedente verifica.

7. Nei  comuni in  cui e` istituito e operante lo Sportello unico
per le  attivita` produttive  puo` ricorrersi  allo stesso per la
procedura di  collaudo ai  sensi dell`articolo  9,  comma  1  del
decreto del  Presidente della  Repubblica 20 ottobre 1998, n. 447
(Regolamento recante norme di semplificazione dei procedimenti di
autorizzazione   per    la   realizzazione,   l`ampliamento,   la
ristrutturazione e  la riconversione  di impianti produttivi, per
l`esecuzione di  opere  interne  ai  fabbricati  nonche`  per  la
determinazione delle aree destinate agli insediamenti produttivi,
a norma  dell`articolo 20, comma 8, della L. 15 marzo 1997 n. 59)
modificato con decreto del Presidente della Repubblica 7 dicembre
2000, n. 440.

8. Il  collaudo  non  e`  previsto  per  la  realizzazione  delle
modifiche di  cui all`articolo  11, comma  1 soggette  a semplice
comunicazione; in  tali casi  la regolarita`  dell`intervento  e`
attestata da  perizia giurata che il titolare trasmette al comune
e all`ufficio competente dell`Agenzia delle Dogane.

ARTICOLO 15
(Ubicazione degli impianti)

1. Gli  impianti di  distribuzione di  carburanti possono  essere
realizzati, nel  rispetto delle prescrizioni della presente legge
e del  regolamento, in  tutto il territorio comunale ad eccezione
dei  centri   storici,  cosi`   come  definiti   dagli  strumenti
urbanistici comunali.

2.  I  criteri,  requisiti  e  caratteristiche  delle  aree  gia`
individuati dal  comune ai  sensi dell`articolo 2, commi 1e 2 del
DLgs 32/1998  sono adeguati  dal comune  stesso alle disposizioni
contenute  nella   presente  legge   e  nel  regolamento  qualora
contengano disposizioni non conformi.

3. Il  comune ha la facolta` di determinare valori di superfici e
distanze in  deroga a quelle stabilite nel regolamento, in misura
non superiore al 20 per cento.

4.  Qualora   il  comune   intenda   riservare   aree   pubbliche
all`installazione ed  esercizio di  impianti stabilisce i criteri
per la loro assegnazione e provvede previa pubblicazione di bandi
di gara.  In tal caso la priorita` per l`assegnazione puo` essere
riconosciuta a  consorzi di  gestori  di  impianti  incompatibili
oltreche` ai  titolari di  impianti,  singoli  o  associati,  che
risultino proprietari,  nell`ambito del  territorio regionale, di
un numero di punti vendita non superiore a cinque.

5. Il  titolare dell`autorizzazione  e` tenuto ad esporre in modo
visibile dalla  carreggiata  stradale  il  cartello  relativo  ai
prezzi praticati.

ARTICOLO 16
(Orari)

1. L`orario  di apertura  e chiusura  degli impianti  stradali di
carburanti ha  carattere flessibile  nel  rispetto  dei  seguenti
principi:

a) orario  minimo settimanale di apertura fissato in cinquantadue
   ore;
b) orario   unico    di    apertura  obbligatoria,  nella  fascia
   antimeridiana dalle  ore otto  alle ore  dodici e nella fascia
   pomeridiana dalle ore sedici alle ore diciannove.

2. Le  fasce orarie  e i  criteri per  la fissazione dei turni di
apertura  e   chiusura  degli   impianti  sono   determinati  nel
regolamento.

3. Le  attivita` economiche  accessorie integrative osservano gli
orari e  i turni dell`impianto. Per tali attivita` il comune puo`
consentire  l`osservanza  di  orari  e  turni  diversi,  definiti
nell`ambito delle normative regionali.

CAPO III
Impianti ad uso privato e per natanti

ARTICOLO 17
(Impianti e contenitori-distributori mobili ad uso privato)

1. L`autorizzazione per l`installazione e l`esercizio di impianti
ad uso  privato e`  rilasciata dal comune in conformita` a quanto
previsto dagli articoli 8 e 9.

2. L`autorizzazione  e` rilasciata per il rifornimento diretto ed
esclusivo degli automezzi indicati dal richiedente. E` vietata la
cessione di  carburante e degli altri prodotti a soggetti diversi
dal titolare  dell`autorizzazione, dalle  imprese  consorziate  o
associate o dalle societa` controllate come indicato all`articolo
2, comma 1, lettera g), sia a titolo oneroso che gratuito.

3.  L`attivazione   di  contenitori-distributori  mobili  ad  uso
privato e` soggetta a previa comunicazione al comune; il titolare
dell`attivita`, contestualmente  alla comunicazione, e` tenuto ad
attestare il  rispetto delle  norme in  materia  di  sicurezza  e
prevenzione incendi.

ARTICOLO 18
(Prelievo   di  carburanti  in  recipienti  presso  gli  impianti
stradali)

1. Il  prelievo di  carburanti in  recipienti presso gli impianti
stradali da parte di operatori economici o altri utenti che hanno
la necessita`  di rifornire i propri mezzi direttamente sul posto
di lavoro,  per quantitativi  superiori a  100 e inferiori a 1000
litri, e` soggetto a comunicazione al comune. I recipienti per il
prelievo di  carburanti devono  essere conformi alle prescrizioni
tecniche in materia.

2. Il  titolare dell`autorizzazione  o il  gestore riforniscono i
soggetti muniti di comunicazione.

ARTICOLO 19
(Impianti per il rifornimento di natanti)

1. L`autorizzazione per l`installazione e l`esercizio di impianti
per il rifornimento di natanti e` rilasciata dal comune nel quale
ha sede  l`impianto, nel  rispetto della  disciplina  applicabile
agli impianti stradali di distribuzione di carburanti.

2. Gli  impianti per  il rifornimento  di  natanti  sono  adibiti
all`esclusivo rifornimento  degli stessi  e possono derogare alle
caratteristiche tipologiche  nonche` ai  criteri di  superficie e
distanza previste nel regolamento per i nuovi impianti.

CAPO IV
Vigilanza e sanzioni

ARTICOLO 20
(Vigilanza)

1.  La   vigilanza  sull`applicazione  della  presente  legge  e`
esercitata dai comuni. A tal fine i titolari delle autorizzazioni
sono tenuti  a consentire  agli incaricati il libero accesso agli
impianti nonche` a fornire tutte le informazioni richieste.

2. Sono  fatti salvi  i controlli  di  natura  fiscale  e  quelli
inerenti  la   tutela  della  sicurezza  pubblica,  la  sicurezza
sanitaria, ambientale  e stradale  previsti dalle  discipline  di
settore.

ARTICOLO 21
(Sanzioni)

1. E` soggetto al pagamento della sanzione amministrativa da euro
2.500,00 a euro 15.000,00 colui che:

a) installa    ed    esercita  l`attivita`  di  distribuzione  di
   carburanti  in   impianti   stradali   senza   la   prescritta
   autorizzazione o collaudo;
b) installa    ed    esercita  l`attivita`  di  distribuzione  di
   carburanti ad uso privato senza la prescritta autorizzazione o
   fornisce  carburante   a   soggetti   diversi   dal   titolare
   dell`autorizzazione, dalle  imprese consorziate  o associate o
   dalle societa` controllate come indicato all`articolo 2, comma
   1, lettera g), sia a titolo oneroso che gratuito;
c) installa    ed    esercita  l`attivita`  di  distribuzione  di
   carburanti in impianti per il rifornimento di natanti senza la
   prescritta autorizzazione;
d) attiva  un impianto  senza la presenza del gestore al di fuori
   delle ipotesi  previste all`articolo 6, comma 3 della presente
   legge;
e) attiva  un contenitore-distributore  mobile ad  uso privato in
   carenza delle prescrizioni di cui all`articolo 17;

2. Nel  caso di  esercizio dell`attivita`  senza  autorizzazione,
l`attivita` e` sospesa fino al rilascio della stessa. Nel caso di
attivazione dell`impianto  senza la  presenza del  gestore al  di
fuori delle  ipotesi previste all`articolo 6, comma 3 l`attivita`
dell`impianto e` sospesa fino alla sua regolarizzazione.

3.  Qualora   non  ricorrano   i  presupposti   per  il  rilascio
dell`autorizzazione o  per la  regolarizzazione dell`impianto, di
cui alle lettere a), b), c) e d) del comma 1, il comune ordina lo
smantellamento dell`impianto  e  il  ripristino  dell`area  nella
situazione originaria.

4. Nel  caso di attivazione di un contenitore-distributore mobile
in  mancanza   delle  prescrizioni   di  cui   all`articolo   17,
l`attivita` e` sospesa fino alla sua regolarizzazione.

5. E` soggetto al pagamento della sanzione amministrativa da euro
500,00 a euro 3.000,00 colui che:

a) effettua   le  modifiche  di  cui  all`articolo  11  senza  la
   prescritta autorizzazione od omettendo la comunicazione;
b) non  utilizza le  parti modificate  dell`impianto soggette  ad
   autorizzazione ai  sensi dell`articolo  11, comma  3, entro il
   termine fissato nell`autorizzazione;
c) non  rispetta le  disposizioni in  materia di orari e turni di
   apertura e chiusura;
d) non  espone, in  modo visibile  dalla carreggiata stradale, il
   cartello relativo ai prezzi praticati.

6. Nel  caso di effettuazione delle modifiche di cui all`articolo
11 senza  autorizzazione od  omettendo la comunicazione, la messa
in funzione  delle parti  modificate e`  sospesa fino al rilascio
dell`autorizzazione o alla presentazione della comunicazione.

7. Nei  casi di  particolare gravita`  o  di  reiterazione  delle
violazioni di  cui al  comma 5  il comune  dispone la sospensione
dell`attivita` dell`impianto  per  un  periodo  non  superiore  a
trenta giorni.

8. L`applicazione  delle sanzioni  spetta al  comune dove ha sede
l`impianto.

9. Per  quanto riguarda le procedure relative all`accertamento ed
all`irrogazione delle  sanzioni, si  applicano le disposizioni di
cui alla legge regionale 28 dicembre 2000, n. 81 (Disposizioni in
materia di sanzioni amministrative).

ARTICOLO 22
(Informativa al Consiglio regionale)

1. Entro  tre anni dall`entrata in vigore della presente legge la
Giunta   regionale    trasmette   alla   Commissione   consiliare
competente, che  ne riferisce  al Consiglio,  una relazione sullo
stato di  attuazione della presente legge e sui risultati da essa
ottenuti  in   termini  di   miglioramento,  razionalizzazione  e
ammodernamento della rete distributiva. Tale relazione comprende,
tra l`altro, risposte documentate ai seguenti quesiti:

a) lo  stato di  operativita` del  sistema di monitoraggio di cui
   all`articolo 4  con particolare riferimento all`attendibilita`
   e alla  completezza dei  dati relativi  alla situazione  della
   rete distributiva;
b) lo stato di attuazione della verifica degli impianti esistenti
   di cui all`articolo 7;
c) il  numero delle  autorizzazioni  di  esercizio  di  attivita`
   economiche accessorie integrative richieste e concesse.

ARTICOLO 23
(Norme transitorie)

1. Alle  istanze relative  alle installazioni  di nuovi  impianti
presentate prima  dell`entrata in vigore della presente legge, si
applicano le disposizioni di cui alla deliberazione del Consiglio
regionale 26 novembre 1996, n. 359 (Piano regionale in materia di
distribuzione stradale  di carburanti per autotrazione) da ultimo
modificata  dalla   deliberazione  del   Consiglio  regionale  23
dicembre 2001, n. 201 (Modifiche alla deliberazione del Consiglio
regionale 26  novembre 1996,  n. 359 - Piano regionale in materia
di distribuzione stradale di carburante per autotrazione).

2.  Fermo  restando  il  rispetto  dei  requisiti  relativi  alla
tipologia ed  alle distanze  di cui al regolamento, e` consentita
l`installazione  di  impianti  di  distribuzione  dei  carburanti
aventi la  superficie minima  di cui all`articolo 5 della del. CR
359/1996 in  aree pubbliche  che,  all`entrata  in  vigore  della
presente legge,  risultano gia`  destinate, all`interno dei piani
regolatori comunali,  alla suddetta  installazione ed assegnate o
cedute,  alla   stessa  data,   nel  rispetto   delle   procedure
dell`articolo 2, comma 4 del DLgs 32/1998.

3.   Gli   impianti   ad   uso   privato   esistenti   sprovvisti
dell`autorizzazione comunale  chiedono l`autorizzazione  entro  e
non oltre  sei mesi  dall`entrata in vigore della presente legge,
pena la chiusura dell`impianto.

4. I titolari di contenitori-distributori mobili gia` attivati al
momento dell`entrata  in vigore  della presente  legge presentano
una   comunicazione    al   comune,   secondo   quanto   disposto
dall`articolo 17.

ARTICOLO 24
(Norme finali. Abrogazioni)

1. L`efficacia della presente legge decorre dalla data di entrata
in vigore del regolamento di cui all`articolo 5.

2. Sono  o restano  abrogate, a  decorrere dall`entrata in vigore
del regolamento:

a) la   legge  regionale  31  ottobre  1985,  n.  61  (Norme  per
   l`esercizio  delle   funzioni  amministrative  dei  Comuni  in
   materia di  impianti di distribuzione automatica di carburanti
   per uso di autotrazione);
b) la  legge regionale  20  giugno  1992,  n.  27  (Modifiche  ed
   integrazioni alla  LR 31  ottobre 1985,  n. 61  in materia  di
   distribuzione di carburanti).

3. Cessano di avere applicazione, dalla data di entrata in vigore
del regolamento:

a) la  deliberazione del Consiglio regionale 26 novembre 1996, n.
   359 (Piano  regionale in  materia di distribuzione stradale di
   carburanti per autotrazione);
b) la  deliberazione del Consiglio regionale 17 dicembre 1997, n.
   417 (Criteri  per la  disciplina degli orari e dei turni degli
   impianti stradali di distribuzione di carburanti);
c) la  deliberazione del Consiglio regionale 29 febbraio 2000, n.
   99 (Deliberazione  Consiglio regionale  n. 359 del 26 novembre
   1996 - Piano regionale in materia di distribuzione stradale di
   carburanti per autotrazione).


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 24 marzo 2004

MARTINI

La presente  legge e`  stata approvata  dal  Consiglio  Regionale
nella seduta del 17.03.2004.




FONTI ENERGETICHE
COMMERCIO
TUTELA AMBIENTALE


