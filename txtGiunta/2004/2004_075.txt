Regolamento di attuazione della legge regionale 17 dicembre 2004,
n. 70  (Norme per  la selezione  dei candidati  e delle candidate
alle elezioni  per  il  Consiglio  regionale  e  alla  carica  di
Presidente della Giunta regionale).



IL CONSIGLIO REGIONALE ha approvato
IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Visti gli  articoli 23  e seguenti  dello Statuto  della  Regione
Toscana;

Vista la  legge regionale  17 dicembre  2004, n. 70 (Norme per la
selezione dei  candidati e  delle candidate  alle elezioni per il
Consiglio regionale  e alla  carica di  Presidente  della  Giunta
regionale);

Visto l`articolo 16 della l.r. 70/2004 che demanda al regolamento
l`attuazione della legge stessa;

Vista la  deliberazione del  Consiglio regionale  del 22 dicembre
2004 con la quale e` stato approvato il regolamento di attuazione
della legge  regionale 17  dicembre 2004,  n. 70  (Norme  per  la
selezione dei  candidati e  delle candidate  alle elezioni per il
Consiglio regionale  e alla  carica di  Presidente  della  Giunta
regionale);

EMANA
il seguente Regolamento:

ARTICOLO 1
(Oggetto)

1. Il  presente regolamento  detta disposizioni  attuative  della
legge regionale  17 dicembre  2004, n. 70 (Norme per la selezione
dei candidati  e delle  candidate alle  elezioni per il Consiglio
regionale e alla carica di Presidente della Giunta regionale.

ARTICOLO 2
(Definizioni)

1. Agli effetti del presente regolamento si intende per:
a) "legge" la l.r. 70/2004;
b) "soggetti    promotori"  i  soggetti  politici  che  intendono
   partecipare alle elezioni primarie;
c) "sezioni  speciali" le  sezioni elettorali  per lo svolgimento
   delle elezioni primarie.

ARTICOLO 3
(Albi degli elettori)

1.  I  soggetti  promotori  che  intendono  limitare  l`esercizio
dell`elettorato  attivo   alle  elezioni   primarie,   ai   sensi
dell`articolo 2  comma 3  della legge,  formano propri albi degli
elettori (di seguito "albi").

2. Gli  albi sono  circoscrizionali, regionali,  o di  entrambi i
tipi, in  base alla tipologia di elezioni primarie che i soggetti
intendono promuovere.

3.  L`albo   viene  costituito  raccogliendo  le  adesioni  degli
elettori in  appositi moduli, che contengono, in forma leggibile,
il cognome  e il  nome dell`elettore,  l`indirizzo e il comune di
residenza,  il  numero  della  sezione  elettorale  in  cui  egli
esercita ordinariamente  il proprio  diritto di  voto e  la firma
dell`elettore.

4. Gli  oneri per  la stampa  e la riproduzione dei moduli per la
raccolta delle  adesioni ad  un albo  sono a  carico del soggetto
promotore.

5. I soggetti che formano albi trasmettono agli uffici elettorali
dei comuni  e all`ufficio  elettorale della  Regione, per tramite
dei loro rappresentanti nominati ai sensi dell`articolo 4 comma 1
lettera h),  una copia  in formato  elettronico dell`elenco degli
elettori iscritti  nell`albo, comprendente  i dati  raccolti  nel
modulo di adesione.

6. La  trasmissione degli  albi all`ufficio elettorale del comune
avviene, ai  sensi di  quanto previsto  dall`articolo 4,  comma 6
della legge,  almeno otto  giorni prima della data di svolgimento
delle elezioni primarie.

7. Gli  uffici elettorali  dei comuni provvedono a trasmettere ai
presidenti, al  momento  dell`insediamento  dei  seggi,  l`elenco
relativo a ciascuna sezione speciale.

8. Dopo  che le  elezioni  primarie  si  sono  svolte,  l`ufficio
elettorale del comune provvede alla distruzione della copia degli
albi in suo possesso.

ARTICOLO 4
(Presentazione delle liste e delle candidature)

1. I  soggetti che intendono presentare candidature alle elezioni
primarie  forniscono  all`ufficio  elettorale  della  Regione  la
documentazione richiesta  dagli articoli 2, 5 e 7 della legge. In
particolare presentano:

a) l`eventuale  comunicazione con  la quale  dichiarano di  voler
   limitare l`elettorato  attivo agli  elettori  iscritti  ad  un
   proprio albo;
b) il    simbolo  con  cui  intendono  concorrere  alle  elezioni
   primarie;
c) le  liste dei candidati corredate dal numero di firme previsto
   dalla legge, autenticate ai sensi dell`articolo 14 della legge
   21 marzo  1990, n.53 (Misure urgenti atte a garantire maggiore
   efficienza al  procedimento elettorale)  da ultimo  modificata
   dalla legge 30 aprile 1999, n. 120;
d) le dichiarazioni di accettazione della candidatura;
e) il regolamento di autodisciplina della campagna elettorale, di
   cui all`articolo 7, comma 1, lettera e) della legge;
f) le  dichiarazioni relative  a quanto disposto dall`articolo 7,
   comma 1, lettere f) e g) della legge;
g) l`attestazione  del versamento della somma di cinquemila euro,
   a titolo  di cauzione,  ai sensi  dell`articolo  7,  comma  1,
   lettera h) della legge;
h) l`indicazione  del rappresentante  che il  soggetto  promotore
   nomina presso  l`ufficio elettorale della Regione, autorizzato
   a  presenziare   a  tutte   le  operazioni   del  procedimento
   elettorale.

2. Gli  atti e  i documenti  di cui  al comma  1, ad eccezione di
quelli  previsti   nelle  lettere  d)  e  g),  sono  firmati  dal
rappresentante legale del soggetto promotore.

3. L`ufficio  elettorale della Regione procede alle operazioni di
registrazione previste  dall`articolo 7  della legge  e  rilascia
ricevuta ai  soggetti  che  presentano  la  documentazione  e  la
richiesta di partecipazione alle elezioni primarie.

ARTICOLO 5
(Costituzione e insediamento delle sezioni speciali)

1.  Entro   venti  giorni   dalla  pubblicazione  sul  Bollettino
ufficiale della  Regione del  decreto di indizione delle elezioni
primarie, i  comuni provvedono  all`individuazione delle  sezioni
speciali per  lo svolgimento  delle elezioni primarie, sulla base
dei criteri  previsti dall`articolo 9 della legge, e ne informano
in via telematica l`ufficio elettorale della Regione.

2. I  comuni che ritengono opportuno accorpare la propria sezione
speciale a  quella di  comuni  limitrofi,  individuano  una  sede
comune e ne informano la Regione.

3. La sezione e` insediata il giorno stesso delle elezioni.

4. Il  comune notifica  la nomina  a tutti  i membri  del  seggio
almeno dieci  giorni prima  della data fissata per lo svolgimento
delle elezioni primarie.

5. Il  comune nomina,  per ogni  sezione speciale, su indicazione
dei soggetti  promotori, due  rappresentanti per  ciascuna lista,
che possono  presenziare alle  operazioni nelle sezioni speciali,
prendere visione degli atti e inserire osservazioni a verbale; la
nomina e` comunicata senza formalita`.

6. Nel  caso di  presentazione di  piu` elenchi  per la nomina di
scrutatori aggiunti ai sensi dell`articolo 9 comma 6 della legge,
il presidente  di  sezione  che  intende  procedere  alla  nomina
attinge in modo equilibrato dai vari elenchi.

7. I  comuni provvedono alla costituzione della sezione speciale,
fornendo ad  ogni sede tre cabine elettorali, un`urna per ciascun
tipo di  elezioni  primarie  previste  senza  distinzione  tra  i
soggetti partecipanti, e il materiale di cancelleria necessario.

ARTICOLO 6
(Liste elettorali)

1. Le  liste  elettorali  sono  aggiornate  all`ultima  revisione
semestrale e  sono comprensive  degli elettori  che  compiono  il
diciottesimo anno di eta` alla data di svolgimento delle elezioni
primarie.

2. Nel  caso in  cui sia  prevista in  un comune una sola sezione
speciale, il comune provvede a consegnare al presidente, all`atto
dell`insediamento del  seggio, le  liste elettorali  di tutte  le
sezioni elettorali  ordinariamente previste  per  lo  svolgimento
delle elezioni regionali.

3. Nel  caso in  cui sia prevista in un comune la costituzione di
due o  piu` sezioni speciali, i comuni provvedono a ripartire fra
di  esse   le  sezioni   elettorali  ordinarie  e  consegnano  al
presidente, all`atto  dell`insediamento della  sezione, le  liste
elettorali delle  sezioni elettorali  ordinarie  che  sono  state
unificate in quella determinata sezione speciale.

ARTICOLO 7
(Schede elettorali)

1. La  Regione predispone  e stampa le schede elettorali, secondo
quanto previsto  dall`articolo 10  della legge,  e le consegna ai
comuni in  tempo utile  rispetto all`insediamento  delle  sezioni
speciali.

2. I  modelli per  le schede elettorali sono allegati al presente
regolamento (Allegati A e B).

3. Le  schede sono  firmate  da  uno  dei  membri  della  sezione
speciale al momento della consegna all`elettore.

ARTICOLO 8
(Operazioni elettorali)

1.  Lo   scrutatore  registra   l`avvenuto  esercizio   del  voto
nell`apposito spazio  della lista  elettorale di sezione ai sensi
dell`articolo 10 comma 7 lettera b) della legge.

2. Le  operazioni di  scrutinio  iniziano  dalle  schede  per  le
elezioni primarie  dei candidati  alla carica di Presidente della
Regione; a  seguire  si  svolge  lo  scrutinio  per  i  candidati
regionali e  per quelli  circoscrizionali. Per  ciascun  tipo  di
elezione primaria l`ordine di scrutinio fra le schede dei diversi
promotori e`  determinato dall`ufficio  elettorale della  Regione
con sorteggio e comunicato ai comuni.

3. Il  segretario verbalizza, in duplice esemplare, le operazioni
di voto e i risultati dello scrutinio.

4. I presidenti di sezione comunicano telefonicamente agli uffici
elettorali dei  comuni i  dati e  i risultati  dello scrutinio  e
provvedono a  inviare immediatamente  i  verbali  completi  delle
operazioni.  Gli   uffici  elettorali   dei  comuni   trasmettono
all`ufficio elettorale  della Regione gli estratti dei verbali di
tutte le sezioni tramite fax o consegna a mano.

5.Un esemplare  dei verbali  di tutte le sezioni e` inviato senza
ritardo all`ufficio elettorale della Regione.

ARTICOLO 9
(Trattamento dei dati)

1. L`informativa  di cui  all`articolo 13 del decreto legislativo
30 giugno  2003, n. 196 (Codice in materia di protezione dei dati
personali) e` resa, per i trattamenti di competenza regionale, in
calce al  decreto di  cui all`articolo  6 comma 1 della legge; e`
resa inoltre  agli elettori tramite apposito avviso affisso nelle
sedi delle sezioni speciali.

2.  Le   tabelle,  allegati   C  e  D  al  presente  regolamento,
identificano, ai  sensi e  per gli  effetti dell`articolo  20 del
d.lgs. 196/2003,  i tipi  di dati  e le  operazioni eseguibili in
riferimento ai  trattamenti di  dati di  competenza dei  titolari
Regione Toscana  - Giunta regionale e Regione Toscana - Consiglio
regionale.

3. I  dati personali  oggetto dei  trattamenti sono  custoditi  e
controllati mediante idonee e preventive misure di sicurezza, nel
rispetto degli  obblighi di cui al titolo V del d.lgs. 196/2003 e
del  relativo  disciplinare  tecnico,  Allegato  B)  al  predetto
decreto legislativo.

4. Gli elenchi degli elettori che hanno partecipato alle elezioni
primarie per  un determinato  soggetto promotore costituiscono un
dato  riservato,  che  il  presidente  della  sezione  elettorale
provvede a  sigillare in busta chiusa al termine delle operazioni
elettorali. Le  buste sono  consegnate all`ufficio elettorale del
comune che, decorso il termine fissato per la presentazione delle
liste alle elezioni regionali, provvede alla loro distruzione.

5. I  rappresentanti di  lista presso le sezioni speciali possono
richiedere agli  elettori che  hanno  partecipato  alle  elezioni
primarie del  soggetto politico  da cui  sono stati  nominati  la
firma di  una dichiarazione che autorizza il trattamento dei dati
personali,  ai   fini   esclusivi   dell`attivita`   politica   e
associativa che tale soggetto politico intende promuovere.

ARTICOLO 10
(Cause di nullita` del voto)

1. Sono dichiarate nulle tutte le schede in cui sia espressa piu`
di una sola preferenza.

2. Sono  altresi` dichiarate  nulle le  schede  contenenti  segni
inequivocabili di identificazione dell`elettore.

3. Ai  presidenti di  sezione spetta  il compito  di valutare  se
l`intenzione di voto, da parte dell`elettore, risulti chiaramente
espressa. Nei  casi dubbi  spetta al  presidente  di  sezione  la
decisione definitiva  circa l`attribuzione  del  voto  o  la  sua
dichiarazione di nullita`.

ARTICOLO 11
(Collegio regionale di garanzia elettorale)

1. Il  Collegio regionale di garanzia elettorale decide i ricorsi
avverso le  graduatorie regionali di cui all`articolo 13, comma 2
della  legge   sulla  base   della  documentazione   in  possesso
dell`ufficio elettorale  della Regione  e messa a disposizione in
tempo utile alla decisione.

2. I  ricorsi di  cui all`articolo  13, comma  3 della legge sono
presentati al  Collegio regionale  di garanzia  elettorale a mano
ovvero  tramite  fax  il  cui  numero  e`  indicato  nel  decreto
dirigenziale di approvazione delle graduatorie di cui al comma 1.

3. Le  decisioni dei  ricorsi  sono  pubblicate  per  intero  sul
Bollettino Ufficiale della Regione.

ARTICOLO 12
(Versamento della cauzione)

1. La  cauzione di  cui all`articolo 7, comma 1, lettera h) della
legge e`  versata, mediante  bonifico bancario,  presso il  conto
corrente indicato  dalla Regione in calce al decreto di indizione
di cui all`articolo 6, comma 1 della legge.

2. All`atto della registrazione, il soggetto proponente indica le
coordinate bancarie  per  l`eventuale  restituzione  della  cifra
versata a  seguito delle  deliberazioni del Collegio regionale di
garanzia elettorale.

ARTICOLO 13
(Modulistica degli atti)

1. Al fine di assicurare il corretto svolgimento delle operazioni
elettorali, il  dirigente  responsabile  dell`ufficio  elettorale
della Regione  approva con  proprio decreto  la modulistica degli
atti, delle  dichiarazioni e  dei verbali inerenti i procedimenti
previsti dalla legge e dal presente regolamento.

2.  L`ufficio   elettorale  della   Regione  predispone  altresi`
l`ulteriore  documentazione  necessaria  allo  svolgimento  delle
operazioni elettorali.

ARTICOLO 14
(Sezioni elettorali per le modalita` diverse di svolgimento delle
elezioni primarie)

1. Per  ciascuna sezione elettorale di cui all`articolo 14, comma
4 della  legge, il dirigente responsabile dell`ufficio elettorale
della Regione nomina mediante sorteggio:

a) il presidente tra gli iscritti nell`albo di cui all`articolo 1
   della legge 53/1990;
b) tre  scrutatori tra  gli iscritti all`albo di cui alla legge 8
   marzo 1989,  n. 95 (Norme per l`istituzione dell`albo e per il
   sorteggio delle  persone idonee  all`ufficio di  scrutatore di
   seggio elettorale  e modifica  all`articolo 53 del testo unico
   delle leggi  per la  composizione e  la elezione  degli organi
   delle amministrazioni comunali, approvato con D.P.R. 16 maggio
   1960, n. 570) da ultimo modificata dalla legge 30 aprile 1999,
   n. 120.

2. Su indicazione del presidente:
a) uno degli scrutatori assume le funzioni di vicepresidente;
b) uno degli scrutatori assume le funzioni di segretario.

3. La Regione nomina i soggetti di cui al comma 1 tra i residenti
nei comuni  in cui  si svolgono  le operazioni  per  le  elezioni
primarie di cui all`articolo 14 della legge.

ARTICOLO 15
(Entrata in vigore)

1. Il  presente regolamento  entra in vigore il giorno successivo
alla data di pubblicazione sul Bollettino Ufficiale della Regione
Toscana.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 24 dicembre 2004

MARTINI

ALLEGATO
ALLEGATI A, B, C e D - Modelli per le schede elettorali e Tabelle

<Si omette la pubblicazione degli allegati in Banca Dati>


ELEZIONI


