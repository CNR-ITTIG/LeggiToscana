Autorizzazione  all'indebitamento   finalizzato  all'acquisto  di
immobili sede  di uffici  regionali. Variazione  al  bilancio  di
previsione per l'esercizio 2004 e bilancio pluriennale 2004-2006.

Il Consiglio Regionale ha approvato il 08-06-2004
Il Presidente  della Giunta  Regionale promulga la seguente legge
regionale:

ARTICOLO 1
(Autorizzazione  all'indebitamento  finalizzato  all'acquisto  di
sedi regionali)

1. La Giunta regionale è autorizzata a contrarre, nell'esercizio
2004, ulteriore  indebitamento, rispetto  alle autorizzazioni  di
cui agli  articoli 4  e 5 della legge regionale 19 dicembre 2003,
n. 59  (Bilancio di  previsione per  l'esercizio 2004  e bilancio
pluriennale   2004-2006),   per   l'importo   massimo   di   euro
67.600.000,00 per l'acquisto dei seguenti immobili:

a) immobile  sede del  Consiglio regionale, posto in Firenze, Via
   Cavour, nn. 4/6;
b) immobile  posto in  Firenze,  Piazza  dell'Unità,  n.  1,  da
   destinare ad uffici regionali;
c) immobile posto in Bruxelles da destinare ad uffici regionali.

2. L'ulteriore  indebitamento di  cui al  comma 1, rientrante nel
limite massimo  previsto dall'articolo  8, comma  2, della  legge
regionale 8  agosto 2001,  n.  36  (Ordinamento  contabile  della
Regione Toscana),  è assunto  od emesso  ad  un  tasso  iniziale
massimo del  3,5 per  cento effettivo annuo, da estinguersi in un
periodo non  superiore a  trentacinque anni  e  con  ammortamento
decorrente dal 1 gennaio 2005.

3. La  Giunta regionale è autorizzata ad apportare le variazioni
di bilancio  conseguenti  alle  minori  spese  per  i  canoni  di
locazione che  si determineranno  per effetto dell'acquisto degli
immobili ai sensi del comma 1.

ARTICOLO 2
(Copertura finanziaria)

1. Le  risorse di  cui all'articolo 1, comma 1, sono allocate nel
bilancio di  previsione dell'esercizio  2004 e  pluriennale 2004-
2006, per  l'entrata, nella unità previsionale di base (UPB) 511
"Entrate derivanti  da mutui  ed altre  forme  di  indebitamento"
(annualità 2004)  e, per  la spesa,  nella UPB 734 "Patrimonio -
spese di investimento" (annualità 2004).

2. L'onere  derivante dall'indebitamento  di cui  al comma  1, è
quantificato in:

a) euro  100.000,00 quale  preammortamento relativo all'esercizio
   2004;
b) euro  3.484.502,00 quale  presunta rata  annua di ammortamento
   gravante sugli esercizi 2005 e successivi.

3. L'eventuale  maggiorazione dell'onere  annuo  di  ammortamento
delle operazioni  di indebitamento  di cui all'articolo 1, dovuta
alla variabilità  del tasso  od agli eventuali oneri conseguenti
al rischio  di cambio, trova copertura finanziaria con variazione
ai bilanci annuale e pluriennali.

4. Gli  oneri di  preammortamento  di  cui  al  comma  2  trovano
copertura nella  UPB 732  "Oneri del  ricorso al  credito - spese
correnti" (annualità 2004) del bilancio di previsione 2004-2006.

5. Gli oneri per l'ammortamento delle rate relative agli esercizi
2005 e  2006 trovano  copertura, nella UPB 732 "Oneri del ricorso
al credito  - spese  correnti" (annualità 2005-2006) e nella UPB
n. 735 "Rimborso prestiti" (annualità 2005-2006) del bilancio di
previsione 2004-2006 per i seguenti importi:

a) interessi relativi all'anno 2005: euro 2.440.948,00;
b) quota capitale relativa all'anno 2005: euro 1.043.554,00;
c) interessi relativi all'anno 2006: euro 2.404.104,00;
d) quota capitale relativa all'anno 2006: euro 1.080.398,00.

6. Per  le rate di ammortamento relative agli esercizi successivi
al 2006 si fa fronte ai relativi oneri con legge di bilancio.

ARTICOLO 3
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 10 giugno 2004

Martini

La presente  legge è  stata approvata  dal  Consiglio  Regionale
nella seduta del 08.06.2004.




ENTE REGIONE
BILANCIO

