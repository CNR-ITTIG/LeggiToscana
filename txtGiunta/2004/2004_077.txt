Demanio e  patrimonio della Regione Toscana. Modifiche alla legge
regionale 21 marzo 2000, n. 39 (Legge forestale della Toscana).

Il Consiglio Regionale ha approvato il 22.12.2004
Il Presidente  della Giunta  Regionale promulga la seguente legge
regionale:

TITOLO I
Disposizioni generali

CAPO I
Disposizioni generali

ARTICOLO 1
(Oggetto)

1. La  presente legge  disciplina l`amministrazione  dei beni del
demanio e  del patrimonio  regionale secondo  il regime giuridico
previsto dagli  articoli 822  e seguenti  del codice civile e con
riferimento all`articolo  11 della  legge 16  maggio 1970, n. 281
(Provvedimenti  finanziari   per  l`attuazione  delle  Regioni  a
statuto ordinario).

TITOLO II
Amministrazione dei beni regionali

CAPO I
Norme comuni

ARTICOLO 2
(Strutture competenti)

1. La  conservazione, gestione  e manutenzione dei beni regionali
e`  effettuata   dalle  strutture   organizzative  della   Giunta
regionale competenti in base all`ordinamento interno.

ARTICOLO 3
(Inventario generale)

1. I  beni regionali ed i diritti reali costituiti per l`utilita`
di tali  beni sono iscritti nell`inventario generale, compilato e
aggiornato anche attraverso sistemi informatici.

2. L`inventario generale e` separatamente costituito:
a) dal registro dei beni demaniali;
b) dal registro dei beni del patrimonio immobiliare;
c) dal registro dei beni mobili;
d) dal registro dei titoli e delle azioni.

ARTICOLO 4
(Acquisto di beni immobili)

1. Il  dirigente regionale  competente in  materia di  patrimonio
procede all`acquisto  di beni immobili o di diritti reali su beni
immobili da  destinare ad  usi pubblici  in  esecuzione  di  atti
normativi, di  programmazione o  di indirizzo  e nei limiti degli
stanziamenti di bilancio.

2. L`acquisto  avviene di  norma a seguito di bando pubblico; tra
le offerte  pervenute viene  individuata l`offerta economicamente
piu`  vantaggiosa,   in  base  al  prezzo,  all`ubicazione,  alle
caratteristiche tecniche e funzionali dell`immobile.

3. Qualora  specifiche caratteristiche  o  esigenze  inerenti  la
localizzazione, composizione  e dimensione  dell`immobile rendano
opportuno il  ricorso  alla  trattativa  privata,  l`acquisto  e`
disposto sulla base di una stima del valore del bene.

4. La stima dei beni avviene con le modalita` di cui all`articolo
21.

ARTICOLO 5
(Acquisizione per espropriazione)

1. I  beni acquisiti  alla  proprieta`  regionale  a  seguito  di
espropriazioni fanno parte del demanio regionale o del patrimonio
indisponibile, in  relazione alla  natura del  bene ed  alla  sua
destinazione.

ARTICOLO 6
(Opere pubbliche)

1. Le  opere pubbliche realizzate dalla Regione, ove suscettibili
di  un   utilizzo  diretto   in  ambito  locale,  possono  essere
trasferite anche  a titolo  gratuito agli enti locali interessati
per territorio.

2. Le opere pubbliche acquisite alla proprieta` regionale vengono
assunte in  inventario  sulla  base  del  certificato  finale  di
collaudo, ovvero,  quando la  realizzazione si protragga per piu`
esercizi,  annualmente,   sulla  base   dei  relativi   stati  di
avanzamento.

ARTICOLO 7
(Cessioni gratuite)

1. La  Giunta regionale  con propria deliberazione ha facolta` di
disporre il  trasferimento in  proprieta` a  titolo  gratuito  di
porzioni di  terreno di  scarsa rilevanza economica e comunque di
superficie  non   superiore  ad   un  ettaro,   originate   dalla
realizzazione di  strade, sistemazioni  idrauliche o  altre opere
pubbliche, ai  comuni o  ai soggetti pubblici titolari dell`opera
pubblica connessa.

2. Al  trasferimento si provvede mediante verbali di consegna che
costituiscono  titolo  per  la  trascrizione  e  per  le  volture
catastali.

ARTICOLO 8
(Permute)

1. Per fini di utilita` generale, di razionalizzazione funzionale
della gestione  patrimoniale, oppure  in relazione  a particolari
situazioni  immobiliari,   la  Giunta   regionale   con   propria
deliberazione, puo`  disporre che si proceda alla permuta di beni
del patrimonio regionale con beni in proprieta` di altri soggetti
pubblici o privati.

2. La permuta e` effettuata a trattativa privata in ragione della
specificita` dei  beni interessati, previa stima degli stessi, da
effettuare con le procedure di cui all`articolo 21.

3. Qualora  il valore di stima dei beni non coincida si procede a
conguaglio. Il  conguaglio  dovuto  dalla  Regione  o  dal  terzo
contraente non  puo` essere superiore ad un quarto del valore del
bene di proprieta` regionale.

ARTICOLO 9
(Acquisto di beni mobili)

1. L`acquisto  dei beni  mobili necessari  al funzionamento degli
uffici ed  all`attivita`  della  Regione  e`  effettuato  con  le
procedure stabilite  dalla legge  regionale 12  marzo 2001, n. 12
(Disciplina dell`attivita`  contrattuale regionale)  e successive
modifiche, nel  rispetto della  normativa comunitaria  e  statale
vigente in materia di appalti pubblici di forniture.

ARTICOLO 10
(Donazioni ed altre liberalita`)

1. Le  donazioni, le eredita` ed i legati in favore della Regione
sono accettate  o rinunciate con atto del dirigente competente in
materia  di   patrimonio,  espressamente  motivato  in  relazione
all`interesse pubblico  perseguito, anche  con  riferimento  alla
natura dei beni oggetto della liberalita`.

CAPO II
Patrimonio immobiliare. Interventi e valorizzazione

ARTICOLO 11
(Piano di intervento sul patrimonio immobiliare)

1. La  Giunta regionale  predispone con  deliberazione  il  piano
triennale di intervento sul patrimonio immobiliare regionale, nel
quale sono  indicate le  iniziative di  manutenzione ordinaria  e
straordinaria, di ristrutturazione e riqualificazione da porre in
essere nel corso del periodo di riferimento.

2. Il  piano viene  approvato come  parte del programma triennale
delle opere  pubbliche di  cui all`articolo  14  della  legge  11
febbraio  1994,  n.  109  (Legge  quadro  in  materia  di  lavori
pubblici) e successive modifiche, ed e` aggiornabile annualmente.
I contenuti  del piano  sono  definiti  dal  regolamento  di  cui
all`articolo 32.

ARTICOLO 12
(Progetti di miglioramento e valorizzazione dei beni)

1.  La   Giunta  regionale  elabora  e  realizza,  anche  con  la
partecipazione di  soggetti terzi pubblici e privati, progetti di
miglioramento  finalizzati   alla  valorizzazione   del   proprio
patrimonio immobiliare.

2. Il  regolamento di  cui all`articolo  32 disciplina modalita`,
forme e contenuti della partecipazione dei soggetti terzi.

CAPO III
Amministrazione dei beni del demanio

ARTICOLO 13
(Utilizzazione dei beni)

1. I  beni del  demanio regionale possono essere utilizzati anche
per  finalita`   pubbliche  diverse   da  quelle   che  ne  hanno
determinato la demanialita`, purche` esse siano compatibili e non
contrastino con la natura del bene.

2. Sui  beni del  demanio regionale non possono essere costituiti
diritti a  favore di  terzi,  salvo  in  caso  di  autorizzazione
all`occupazione  temporanea   di  aree   ed  edifici   ovvero  di
concessioni in  uso dei  beni stessi,  purche` da cio` non derivi
alcun pregiudizio alla continuita` della loro funzione pubblica.

3. Il  regolamento di cui all`articolo 32 stabilisce le procedure
per il  rilascio delle autorizzazioni e delle concessioni, per la
scelta del concessionario, i criteri di determinazione del canone
e gli  obblighi di  manutenzione del  bene. Nelle  concessioni  a
terzi  l`onere  degli  interventi  di  manutenzione  ordinaria  e
straordinaria e` posto di norma a carico del concessionario.

4. La  concessione e`  revocata  nelle  ipotesi  di  sopravvenuto
interesse   pubblico,    debitamente   motivato,   alla   diretta
utilizzazione del  bene, nonche`  nei casi  di  violazione  degli
obblighi assunti  dal concessionario, modifica della destinazione
d`uso  del   bene,  morosita`   nel  pagamento   dei  canoni   di
concessione. Il  regolamento di  cui  all`articolo  32  definisce
modalita` e procedure di revoca.

ARTICOLO 14
(Tutela dei beni)

1. Per  la tutela  dei  beni  del  demanio  regionale,  ai  sensi
dell`articolo 823  del codice  civile, si procede di norma in via
amministrativa secondo  la procedura  definita dal regolamento di
cui all`articolo  32. Il  relativo atto,  notificato ai  soggetti
interessati, intima  il ripristino  della situazione di diritto o
di fatto  ed  indica,  in  caso  di  inosservanza,  i  successivi
adempimenti dell`Amministrazione regionale volti ad assicurare la
tutela del bene.

2. Tutti i soggetti concessionari di beni demaniali sono tenuti a
segnalare  tempestivamente   alla  Regione   le  situazioni   che
determinano la necessita` di agire in difesa del bene demaniale.

3. Ove  il bene  del demanio  regionale sia assegnato a qualsiasi
titolo agli  enti locali,  l`azione di  autotutela e`  esercitata
dall`ente assegnatario.

4. E`  fatta salva, in ogni caso, la facolta` della Regione e dei
soggetti di cui al comma 3 di valersi dei mezzi ordinari a tutela
della proprieta` e del possesso dei beni.

5. In  caso di accertata violazione nella effettiva utilizzazione
del bene,  si  procede,  con  atto  di  diffida  notificato  agli
interessati,  ad   intimare   il   ripristino   della   legittima
utilizzazione con  l`indicazione delle  successive misure in caso
di inosservanza della diffida stessa.

CAPO IV
Amministrazione dei beni del patrimonio indisponibile

ARTICOLO 15
(Utilizzazione dei beni)

1. I  beni del  patrimonio indisponibile regionale possono essere
messi  a   disposizione  di   enti  locali,   enti  funzionali  e
strumentali  della   Regione,  enti   pubblici  o   privati,  per
l`esercizio  di   specifiche  attivita`   di  interesse  pubblico
connesse  alla  destinazione  del  bene.  L`uso  e`  regolato  da
concessione   amministrativa    secondo   quanto   disposto   dal
regolamento di  cui all`articolo 32. Si applicano le disposizioni
di cui all`articolo 13.

2. Sui beni del patrimonio indisponibile regionale possono essere
costituiti diritti  a favore  di  terzi  per  lo  svolgimento  di
attivita`  non   corrispondenti   alla   funzione   pubblica   di
destinazione, purche`  con  questa  compatibili  e  tali  da  non
pregiudicarne il contemporaneo perseguimento.

3. Alla  costituzione dei  diritti di  cui al comma 2 si provvede
con concessione amministrativa.

4. La  costituzione di diritti reali e` ammessa in favore di enti
pubblici, enti di diritto pubblico o gestori di pubblico servizio
esclusivamente per  finalita` di pubblico interesse connesse alla
destinazione del  bene  e  deve  essere  effettuata  nella  forma
dell`atto pubblico.

5. La concessione e` revocata nei casi di cui all`articolo 13.

ARTICOLO 16
(Tutela dei beni)

1. Per la tutela dei beni del patrimonio indisponibile si procede
ai sensi dell`articolo 14.

CAPO V
Amministrazione dei beni del patrimonio disponibile

ARTICOLO 17
(Amministrazione diretta)

1. I  beni del  patrimonio  disponibile  regionale,  soggetti  al
regime di  proprieta` privata, sono amministrati direttamente con
l`intento di  perseguire il  miglior  risultato  di  opportunita`
organizzativa e convenienza economica.

2.  Ove  tali  intenti  non  risultino  realizzabili  e  non  sia
concretamente  prospettabile   la  destinazione  ad  un  pubblico
servizio o  pubblica funzione, si dispone la alienazione del bene
con le procedure di cui al titolo III.

3. La individuazione del contraente avviene di norma a seguito di
avviso pubblico,  secondo le  procedure stabilite dal regolamento
di cui  all`articolo 32,  che definisce  altresi`  i  criteri  di
determinazione del canone nei rapporti di locazione.

ARTICOLO 18
(Titoli ed azioni)

1.  I   titoli  e  le  azioni  la  cui  titolarita`  e`  connessa
funzionalmente  alla  partecipazione  regionale  in  societa`  di
capitali e  simili, sono  acquistati  e  alienati  con  atto  del
dirigente  competente   nella  materia   cui  la   partecipazione
societaria si  riferisce, in esecuzione di atti di programmazione
regionale e secondo tempi e procedure da questi indicati.

2. Le  azioni ed i titoli provenienti da lasciti o donazioni sono
alienati  con   atto  del  dirigente  competente  in  materia  di
patrimonio,  che   individua  il   momento  piu`  favorevole  per
effettuare le  operazioni in  relazione all`andamento del mercato
dei titoli interessati.

TITOLO III
Dismissione del patrimonio immobiliare

CAPO I
Norme comuni

ARTICOLO 19
(Alienabilita` dei beni regionali)

1. I beni del demanio regionale sono inalienabili; possono essere
trasferiti  esclusivamente  in  favore  di  altro  ente  pubblico
territoriale, a  condizione che  sia mantenuto al bene trasferito
il requisito di demanialita`.

2. I  beni del  demanio culturale  sono alienabili  nei limiti  e
secondo le  norme che  disciplinano  le  alienazioni  di  cui  al
decreto legislativo  22 gennaio  2004, n.  42  (Codice  dei  beni
culturali e  del paesaggio,  ai sensi dell`articolo 10 della L. 6
luglio  2003,  n.  137).  I  beni  del  patrimonio  indisponibile
regionale sono  alienabili nei  soli casi  previsti  dalle  leggi
regionali e con le procedure da queste stabilite.

3. I  beni immobili  del patrimonio  disponibile  regionale  sono
alienabili  ove   non  piu`  economicamente  convenienti  all`uso
diretto, secondo le disposizioni di cui al presente titolo.

4. I beni mobili facenti parte del patrimonio disponibile che non
siano piu`  utilizzabili  sono  alienabili  secondo  procedure  e
modalita` individuate dal regolamento di cui all`articolo 32.

CAPO II
Alienazioni

ARTICOLO 20
(Elenchi delle alienazioni immobiliari)

1. La  Giunta regionale  di norma  ogni  tre  anni  effettua  una
ricognizione del patrimonio e approva con deliberazione:

a) l`elenco  degli immobili da mantenere in proprieta`, in quanto
   ritenuti  necessari   alle  esigenze  organizzative  dell`ente
   ovvero strategici ai fini dell`attivita` regionale o pubblica;
b) l`elenco degli immobili da riqualificare e valorizzare;
c) l`elenco  dei beni  per i quali e` in corso un procedimento di
   permuta;
d) l`elenco    degli    immobili  di  cui  si  ritiene  opportuna
   l`alienazione, contenuto  in tabelle distinte per beni adibiti
   ad uso abitativo e beni a diversa destinazione.

2. La deliberazione di cui al comma 1 definisce inoltre:
a) gli  obiettivi finanziari di entrata derivante da alienazioni,
   riferiti a ciascuna annualita`;
b) la   percentuale  degli  introiti  da  vendite  e  permute  da
   destinarsi al  finanziamento degli interventi manutentivi e di
   valorizzazione del restante patrimonio.

3. Gli  elenchi di  cui al  comma 1  comprendono, in una separata
sezione, i  beni immobili  facenti parte del patrimonio agricolo-
forestale affidato  in amministrazione  ad altri  enti  ai  sensi
dell`articolo 29  della legge  regionale 21  marzo  2000,  n.  39
(Legge forestale  della Toscana).  A tale  fine gli  enti  stessi
comunicano alla  Giunta regionale  i beni  immobili  che  possono
essere inseriti  negli elenchi  ai fini  della loro  alienazione,
riqualificazione o  permuta, nonche`  i beni  immobili che devono
essere mantenuti.  La Giunta  regionale puo`  disporre la  delega
delle  procedure   di  vendita   agli  enti   cui   e`   affidata
l`amministrazione.

4.  La   proposta  di   deliberazione  di   cui  al  comma  1  e`
preventivamente inviata  al Consiglio  regionale. Nel  termine di
sessanta giorni dal ricevimento, il Consiglio regionale trasmette
alla Giunta eventuali osservazioni e proposte.

5. La  deliberazione della  Giunta regionale  e`  pubblicata  per
intero sul Bollettino ufficiale della Regione Toscana.

ARTICOLO 21
(Stima dei beni)

1. Il  prezzo di  stima dei  beni in  alienazione e`  determinato
sulla base  di documentate  indagini, secondo  il criterio  della
stima sintetica  al piu`  probabile prezzo  di  mercato,  tenendo
conto dei  valori dei  listini immobiliari  presso le  Camere  di
commercio, industria,  artigianato e agricoltura (CCIAA) o presso
gli osservatori  del mercato dei valori immobiliari. Ai soli fini
della prelazione  sono decurtate le spese sostenute per eventuali
migliorie eseguite  dal  concessionario  o  dal  conduttore,  ove
debitamente autorizzate e documentate.

2. La stima dei beni e` effettuata:

a) per  beni di  valore non  superiore a  500.000,00 euro,  dagli
   uffici regionali;
b) per i beni di valore superiore:

   1) da uffici o agenzie pubbliche abilitate a tale funzione;
   2) tramite  perizia giurata redatta da professionista iscritto
      all`albo dei  consulenti tecnici  presso il tribunale nella
      cui circoscrizione  si  trovano  i  beni,  individuato  col
      metodo del  sorteggio o  dell`avvicendamento per rotazione,
      allorquando, per  ragioni di  urgenza o  complessita` della
      stima, l`Amministrazione lo ritenga opportuno.
   
3. Il  valore di  cui al  comma 2 e` determinato moltiplicando la
rendita catastale  per cento  per gli immobili ad uso abitativo e
per cinquanta per tutti gli altri immobili.

4. Le  stime determinate ai sensi dei commi 1 e 2 hanno validita`
di tre  anni e  possono essere  prorogate fino  ad un  massimo di
cinque anni,  con conseguente aggiornamento in base all`andamento
dei prezzi secondo l`indice dell`Istituto nazionale di statistica
(ISTAT), qualora non siano intervenute ed accertate significative
variazioni del mercato immobiliare.

5. Le disposizioni di cui al presente articolo si applicano anche
in caso di alienazione o estinzione di diritti reali.

ARTICOLO 22
(Diritti di prelazione)

1. Fatti  salvi i  diritti di prelazione eventualmente previsti a
favore di  terzi da  specifiche leggi, i beni in alienazione sono
prioritariamente offerti a coloro che si trovino nella detenzione
dell`immobile,  quali   titolari  di  contratti  di  concessione,
comodato, locazione, fitto rustico, in corso ovvero scaduti e non
ancora rinnovati.  Salvo quanto  previsto  dall`articolo  23,  al
momento  della   presentazione  della  domanda  di  acquisto  gli
esercenti il diritto di prelazione devono essere in regola con il
pagamento di canoni e accessori.

2. I  beni immobili  ad uso  abitativo e  quelli  del  patrimonio
utilizzati a fini agricoli e forestali sono offerti in prelazione
al prezzo  di stima,  con indicazione della misura percentuale di
sconto determinata dal regolamento di cui all`articolo 32.

3. I  beni immobili  ad uso diverso da quelli previsti al comma 2
sono offerti in prelazione al prezzo di stima.

4. Per  i beni  ad uso  abitativo,  l`alienazione  puo`  altresi`
essere  disposta,   alle  medesime  condizioni  previste  per  il
titolare del  contratto, in  favore del  coniuge e  dei familiari
conviventi che  risiedano nell`immobile  alla  data  di  adozione
della  deliberazione   che  approva  l`elenco  delle  alienazioni
immobiliari, con  il consenso del titolare stesso ed a condizione
che, tramite  espressa previsione  contrattuale, sia  riservato a
quest`ultimo il diritto d`abitazione.

5. Sono  in ogni  caso esclusi  dal  diritto  di  prelazione  gli
occupanti abusivi  e chiunque  occupa il bene in difetto assoluto
di titolo.

6. L`esercizio della prelazione e` tassativamente condizionato, a
pena di decadenza, al contestuale versamento di una somma pari al
20 per cento del valore del prezzo di stima, a titolo di caparra.

7. Il  regolamento di cui all`articolo 32 disciplina le procedure
e le  modalita` di esercizio dei diritti di prelazione, nonche` i
parametri di  sconto da  applicare  sul  prezzo  di  stima  nelle
prelazioni dei beni ad uso abitativo.

ARTICOLO 23
(Controversie pendenti)

1. Qualora  i  beni  in  alienazione  siano  oggetto  di  formale
controversia pendente in relazione al titolo o al canone, in sede
amministrativa o giudiziale, fra l`Amministrazione regionale e lo
stesso  occupante,   il  diritto   di  prelazione   da  parte  di
quest`ultimo   puo`   essere   esercitato   previa   composizione
definitiva della  controversia pendente, con desistenza immediata
dalle azioni  giudiziali ed extragiudiziali in corso, rinunzia ad
ogni  azione   ulteriore  e   compensazione  di  tutte  le  spese
sostenute.

ARTICOLO 24
(Offerta al pubblico)

1.  I   beni  immobili  inseriti  nell`elenco  delle  alienazioni
immobiliari liberi  da occupanti  oppure rimasti  invenduti  dopo
l`esperimento delle  procedure di  prelazione sono  alienati  con
offerta al pubblico.

2. Il  regolamento di cui all`articolo 32 disciplina la procedura
di gara,  le modalita` di partecipazione e di presentazione delle
offerte.

3. Dell`offerta  di cui  al comma  1 e`  dato avviso pubblico sul
Bollettino Ufficiale  della Regione  Toscana, ed  informazione su
almeno due quotidiani, di cui uno a prevalente diffusione locale,
nonche` sul sito informatico della Regione.

4. L`avviso  pubblico e  l`informazione contengono la descrizione
del bene,  il prezzo  di stima, le modalita` ed il termine per la
presentazione delle offerte scritte, nonche` la data della seduta
aperta al pubblico di cui al comma 5.

5. L`aggiudicazione  e` effettuata  dal dirigente  competente  in
materia di  patrimonio in  seduta aperta al pubblico a favore del
soggetto che ha presentato l`offerta piu` alta.

6. In caso di immobili occupati sono ammesse offerte in aumento a
partire dal  prezzo di  stima decurtato  del 25  per  cento.  Gli
occupanti ed  i familiari  conviventi possono  presentare offerta
esclusivamente a partire dal prezzo di stima.

7. L`aggiudicazione e` condizionata al versamento, quale caparra,
di un  importo pari al 20 per cento del prezzo di aggiudicazione,
da effettuarsi  entro quarantotto  ore lavorative successive alla
chiusura    della    seduta    con    le    modalita`    indicate
dall`Amministrazione; in  caso di omesso versamento la Regione ha
facolta` di  dar corso  allo scorrimento  della  graduatoria  nei
confronti degli altri offerenti.

8. Entro  i venti  giorni successivi alla seduta l`aggiudicatario
deve procedere  al versamento,  con le  stesse modalita`,  di  un
ulteriore  importo   pari  al   20  per   cento  del   prezzo  di
aggiudicazione a  titolo di  anticipazione  del  prezzo  pena  la
decadenza dall`aggiudicazione  e la perdita della caparra versata
ai sensi del comma 7.

9. Qualora  l`offerta al pubblico vada deserta od infruttuosa, la
procedura e`  ripetuta per  una volta  prima di poter procedere a
trattativa privata; in ogni caso il prezzo base resta inalterato.

ARTICOLO 25
(Offerte in opzione)

1. Gli  enti territoriali nel cui territorio si trovano i beni di
cui all`articolo  24 hanno  facolta`  di  presentare  offerta  di
acquisto dei beni regionali posti in vendita, al prezzo di stima.
L`offerta di  acquisto al  prezzo di  stima deve pervenire almeno
quindici giorni  prima della data fissata per la seduta aperta al
pubblico. In tale ipotesi non si procede ad offerta al pubblico e
se ne da` tempestiva notizia tramite avviso da pubblicarsi con le
modalita` di cui all`articolo 24, comma 3.

2.  Nel   caso  pervengano   offerte  da   parte  di   piu`  enti
territoriali, e` data prevalenza al comune.

ARTICOLO 26
(Garanzie per gli inquilini)

1. Gli immobili destinati ad abitazione per i quali gli inquilini
non abbiano  esercitato il diritto di prelazione e siano titolari
di un  reddito lordo familiare complessivo inferiore ai limiti di
decadenza previsti  per la  permanenza negli  alloggi di edilizia
popolare, possono  essere alienati  esclusivamente in  favore del
comune nel cui territorio il bene si trova.

2. Il  limite di  reddito, per  famiglie di  conduttori  composte
esclusivamente  da   ultra  sessantacinquenni  o  con  componenti
portatori di handicap, e` aumentato del 20 per cento.

3. L`applicazione  della garanzia  e` motivatamente  richiesta  e
documentata dagli  interessati nello stesso termine assegnato per
l`accettazione dell`offerta di vendita.

ARTICOLO 27
(Porzioni immobiliari occupate in buona fede)

1. E`  autorizzata la  alienazione  delle  porzioni  di  beni  di
proprieta` regionale  nelle fattispecie  di cui  all`articolo 938
del codice civile, a favore dei soggetti che li hanno occupati in
buona fede  in periodo  antecedente di almeno tre anni l`adozione
del relativo elenco delle alienazioni immobiliari.

2. Il corrispettivo della alienazione e` stabilito nel doppio del
valore di  stima, maggiorato  delle spese  di  perizia  sostenute
dall`Amministrazione regionale.

3. L`offerta e l`accettazione sono disciplinate dall`articolo 22.
In  caso  di  mancata  accettazione  l`Amministrazione  regionale
procede a  tutela della  sua  proprieta`,  nelle  forme  previste
dall`ordinamento vigente.

ARTICOLO 28
(Stipulazione del contratto)

1. Il  contratto di vendita e` stipulato dal dirigente competente
in materia  di patrimonio  di norma entro tre mesi dal versamento
dell`importo di cui all`articolo 24, comma 8.

2. Qualora,  per  fatto  dell`interessato,  la  stipulazione  non
avvenga nel  termine di cui al comma 1, l`atto con cui si dispone
la  alienazione  e`  revocato  e  l`anticipazione  versata  viene
restituita, con  esclusione della  caparra cui  all`articolo  24,
comma 7.

3. Nel  caso in  cui l`acquirente  abbia presentato  richiesta di
mutuo, il  termine per  la stipulazione del contratto puo` essere
differito fino  alla erogazione  del mutuo  stesso e comunque non
oltre un  anno dal  versamento dell`importo  di cui  al comma  1.
Trascorso tale  ultimo termine  senza che  si  sia  stipulato  il
contratto si procede ai sensi del comma 2.

4. Qualora  l`interessato si  avvalga della  facolta` di proroga,
sul corrispettivo  della alienazione  ancora da versare e` dovuto
il pagamento  degli interessi  nella misura legale per il periodo
intercorrente tra  la scadenza del termine di cui al comma 1 e la
data di stipulazione del contratto.

5. In ogni caso, sino alla stipulazione del contratto di vendita,
l`occupante e` tenuto alla corresponsione del canone.

6. E`  consentita la  formale immissione  nel possesso  del  bene
quando l`acquirente,  prima della  stipula del  contratto,  abbia
versato il 75 per cento del prezzo di vendita.

7. La Giunta regionale promuove accordi e protocolli d`intesa con
gli ordini  e le  associazioni di  professionisti, in particolare
con l`Ordine  dei notai,  al fine  di agevolare, sotto il profilo
procedurale ed  economico, le operazioni di alienazione e ridurre
i costi  connessi, nell`interesse  dell`acquirente e della stessa
Amministrazione.

8. La  Giunta regionale  promuove inoltre  accordi  e  protocolli
d`intesa con  le banche  al fine di favorire l`accesso al credito
degli acquirenti di immobili regionali.

9. Possono essere accordate dilazioni di pagamento del prezzo nei
limiti  delle   modalita`  previste   dal  regolamento   di   cui
all`articolo 32.

CAPO III
Dismissione beni mobili

ARTICOLO 29
(Fuori uso)

1. I  beni mobili  regionali divenuti  inutili e inservibili sono
dichiarati fuori  uso con  i criteri  e le  modalita` di  cui  al
regolamento previsto dall`articolo 32 della presente legge quando
sia venuta  meno la  loro efficienza  funzionale ed il ripristino
non sia possibile o conveniente.

ARTICOLO 30
(Cessione dei beni)

1.  I   beni  dichiarati   fuori  uso   ancora  suscettibili   di
utilizzazione possono  essere ceduti a terzi secondo le modalita`
definite dal regolamento di attuazione di cui all`articolo 32.

TITOLO IV
Disposizioni transitorie e finali

CAPO I
Disposizioni transitorie e finali

ARTICOLO 31
(Relazione sulla gestione del patrimonio)

1. Unitamente  al rendiconto,  la Giunta regionale predispone una
relazione  illustrativa   sulla  gestione   del  patrimonio.   La
relazione assume  come riferimento  le risultanze  del conto  del
patrimonio ed evidenzia in particolare:

a) i movimenti attivi e passivi;
b) gli acquisti di beni immobili;
c) le acquisizioni per espropriazione;
d) le permute;
e) le alienazioni;
f) i  beni del  patrimonio indisponibile  di cui all`articolo 15,
   con  l`indicazione  degli  enti  a  cui  sono  stati  messi  a
   disposizione  e   delle  specifiche   attivita`  di  interesse
   pubblico connesse;
g) i   piu`    significativi    interventi  di  valorizzazione  e
   riqualificazione   realizzati    nel   corso    dell`esercizio
   finanziario.

ARTICOLO 32
(Regolamento di attuazione)

1. Entro  centoventi giorni dall`entrata in vigore della presente
legge  e`   adottato  apposito  regolamento  di  attuazione,  che
disciplina in particolare:

a) la classificazione e la destinazione dei beni;
b) la  redazione, la  tenuta e  le  forme  di  pubblicita`  degli
   inventari;
c) i  criteri di  raccordo tra  i valori  inventariali e i valori
   esposti nel bilancio di previsione e nel rendiconto generale;
d) l`incarico,    le    attribuzioni  e  le  responsabilita`  del
   consegnatario dei beni mobili e del suo sostituto;
e) la dichiarazione di fuori uso e scarico dei beni mobili;
f) le procedure di cessione dei beni mobili;
g) le  attivita` di  ricognizione periodica  dei beni regionali e
   l`aggiornamento dei valori iscritti nell`inventario;
h) le modalita` procedurali per l`acquisto di beni immobili;
i) il    contenuto    del  piano  di  intervento  sul  patrimonio
   immobiliare di cui all`articolo 11;
j) le    modalita`  di  partecipazione  di  soggetti  terzi  alla
   elaborazione e  realizzazione dei progetti di cui all`articolo
   12;
k) il rilascio delle concessioni e autorizzazioni all`uso di beni
   regionali, e le relative condizioni, ai sensi dell`articolo 13
   e 15;
l) la  procedura per la tutela dei beni di cui agli articoli 14 e
   16;
m) le  procedure per  la scelta  del contraente  nei rapporti  di
   locazione e i criteri per la determinazione del canone;
n) le    modalita`  per  l`effettuazione  delle  stime  dei  beni
   immobili, nonche`  le modalita`  di calcolo dei compensi e dei
   rimborso spese  ai periti,  nelle diverse  fattispecie di  cui
   agli articoli 4, 8, 21 e 27;
o) le procedure di alienazione di cui al capo II del titolo III;
p) le  modalita` di  applicazione delle  dilazioni  di  pagamento
   relativamente a durata, misura dell`interesse annuo, garanzie.

ARTICOLO 33
(Trattamento dei dati)

1.  Il   trattamento  dei   dati  personali   necessari  ai  fini
dell`esercizio delle  funzioni in  materia di amministrazione del
patrimonio regionale e` svolto nel rispetto dei principi generali
fissati dal decreto legislativo 30 giugno 2003, n. 196 (Codice in
materia di protezione dei dati personali).

ARTICOLO 34
(Abrogazioni)

1. A  decorrere dall`entrata  in vigore  del regolamento  di  cui
all`articolo 32 sono abrogate:

a) la legge regionale 16 maggio 1991, n. 20 (Demanio e patrimonio
   della Regione Toscana);
b) la  legge regionale  6 aprile  1995,  n.  41  (Competenze  dei
   dirigenti regionali  in materia  di demanio  e  patrimonio  in
   applicazione della L.R. 7 novembre 1994, n. 81);
c) la  legge regionale  13  novembre  1995,  n.  99  (Abrogazione
   dell`art. 2  della L.R.  6 aprile  1995, n. 41 "Competenze dei
   dirigenti regionali  in materia  di demanio  e  patrimonio  in
   applicazione della L.R. 7 novembre 1994, n. 81");
d) la  legge regionale  24 aprile  1997, n.  29 (Disposizioni per
   l`accelerazione delle  procedure di alienazione di alcuni beni
   immobili di  proprieta` regionale e modificazioni alla L.R. 16
   maggio  1991,  n.  20  "Demanio  e  Patrimonio  della  regione
   Toscana");
e) la  legge regionale  29 gennaio  1997, n. 9 (Valorizzazione ed
   alienazione dei beni del patrimonio agricolo-forestale).

ARTICOLO 35
(Norma transitoria)

1. I  procedimenti di  alienazione in  corso ai  sensi della l.r.
29/1997 e  della l.r. 9/1997 sono conclusi secondo le procedure e
modalita` previste nelle rispettive leggi.

2. Fino  all`entrata in  vigore del  regolamento di attuazione di
cui all`articolo  32 continuano  ad applicarsi le disposizioni di
cui alla l.r. 20/1991 e alla l.r. 29/1997 non in contrasto con le
disposizioni della presente legge.

ARTICOLO 36
(Norma di rinvio)

1. Per  quanto  non  espressamente  disciplinato  dalla  presente
legge, si  applicano le  norme vigenti in materia di contabilita`
regionale e statale.

2. Sono fatte salve le disposizioni contenute in leggi di settore
che prevedano  speciali forme  di amministrazione  di determinate
categorie di beni del patrimonio regionale.

ARTICOLO 37
(Sostituzione dell`articolo 23 della l.r. 39/2000)

1. L`articolo 23 della l.r. 39/2000 e` sostituito dal seguente:

   "Art. 23
   Inalienabilita`
   
   1. I  beni immobili  che fanno  parte del patrimonio agricolo-
   forestale sono  inalienabili e  sono  coltivati  e  utilizzati
   secondo i piani di gestione di cui all`articolo 30.
   
   2. I  beni immobili  del patrimonio agricolo-forestale possono
   tuttavia essere  alienati quando  gli immobili  non siano piu`
   utilizzabili, ovvero  non piu`  necessari, per  loro natura  o
   condizione, ai  fini di  cui all`articolo 27, nonche` nei casi
   in cui  la cessione  risulti  finalizzata  al  soddisfacimento
   delle esigenze di interesse locale.
   
   3. I proventi delle alienazioni sono interamente investiti sul
   patrimonio  agricolo  forestale  regionale  e  sono  in  parte
   destinati all`ente  competente nel cui territorio si trovano i
   beni  alienati  per  effettuare  interventi  di  miglioramento
   ambientale  e   strutturale  e   in  parte  alla  Regione  per
   effettuare  interventi   di   ampliamento,   miglioramento   e
   valorizzazione del restante patrimonio agricolo-forestale, nel
   rispetto delle  finalita` di  cui all`articolo 27. Gli atti di
   programmazione  di   cui  all`articolo   4   stabiliscono   le
   percentuali di ripartizione dei proventi.
   
   4. I  contratti  di  permuta  sono  disciplinati  dalla  legge
   regionale in materia di demanio e patrimonio.
   
   5. La  dismissione dei  beni immobili  di cui al comma 2 e dei
   beni mobili connessi al patrimonio agricolo-forestale non piu`
   utilizzabili ai fini di cui all`articolo 27 avviene secondo le
   disposizioni della  legge regionale  in materia  di demanio  e
   patrimonio e del relativo regolamento di attuazione.".


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 27 dicembre 2004

MARTINI

La presente  legge e`  stata approvata  dal  consiglio  Regionale
nella seduta del 22.12.2004.




ENTE REGIONE
DEMANIO PATRIMONIO
FORESTE

