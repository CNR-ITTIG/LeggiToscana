Modifiche alla legge regionale 28 dicembre 2000, n. 82  (Norme in
materia di Comunita` montane).

Il Consiglio Regionale ha approvato il 23.11.2004
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo 11 della LR 82/2000)

1. Dopo  il comma  3 dell`articolo  11 della  legge regionale  28
dicembre 2000, n. 82, e` inserito il seguente:

   "3 bis.  In caso  di rinnovo,  l`organo  rappresentativo  puo`
   essere  insediato   quando   i   rappresentanti   dei   comuni
   raggiungono i  quattro quinti  dei  componenti,  o  il  valore
   inferiore stabilito  espressamente dallo statuto comunque tale
   da rappresentare  la maggioranza  dei  comuni;  in  tali  casi
   l`organo rappresentativo e` di volta in volta integrato, sulla
   base delle nomine intervenute, nella prima seduta utile.".
   
ARTICOLO 2
(Inserimento dell`articolo 11 bis nella LR 82/2000)

1. Dopo  l`articolo 11 della legge regionale 28 dicembre 2000, n.
82 (Norme  in  materia  di  Comunita`  montane)  e`  inserito  il
seguente:

   "Art. 11 bis
   Differimento del  trasferimento delle  funzioni e disposizioni
   per il periodo transitorio e per la ripartizione delle risorse
   
   1. Quando  appaia necessario  in conseguenza dei provvedimenti
   di individuazione  o di  modifica  degli  ambiti  territoriali
   delle comunita`  montane, il  Consiglio regionale, con propria
   deliberazione su  proposta della  Giunta,  puo`  differire  il
   termine dal  quale decorre il trasferimento delle funzioni tra
   gli enti  locali interessati  e dettare  disposizioni  per  il
   periodo transitorio  e per  la ripartizione  delle risorse. Il
   Consiglio   puo`    provvedere   anche    nell`ambito    della
   deliberazione di  cui all`articolo  2, comma  1.  La  proposta
   della Giunta  regionale da`  conto delle  valutazioni espresse
   dagli enti locali interessati.
   
   2. Per  quanto non  espressamente previsto dalla deliberazione
   di cui al comma 1, puo` provvedersi con decreto del Presidente
   della Giunta regionale, anche nell`ambito dei decreti adottati
   per le  finalita` di  cui agli articoli 5, 10 e 11. Il decreto
   puo` disporre  solo per  un periodo  non superiore  a due anni
   dalla data  di pubblicazione  sul Bollettino  ufficiale  della
   Regione Toscana della deliberazione del Consiglio regionale di
   cui all`articolo 2, comma 1.".
   
ARTICOLO 3
(Modifiche all`articolo 14 della LR 82/2000)

1. Al comma 2 dell`articolo 14 della LR 82/2000 sono soppresse le
seguenti parole: "entro e non oltre il 31 dicembre 2001".

ARTICOLO 4
(Disposizioni transitorie per la Comunita` montana Area Lucchese)

1. Fino  alla individuazione  dell`ambito territoriale  ai  sensi
dell`articolo 2,  comma 1, della LR 82/2000, la Comunita` montana
Area  Lucchese   continua  ad  operare  nell`ambito  territoriale
risultante dall`allegato  2 alla  legge medesima,  esercitando le
funzioni conferitele dalle leggi ad essa previgenti.

2.   I provvedimenti  che la  Comunita` montana  ha  adottato  in
applicazione  della   legge  regionale   2  gennaio  2003,  n.  1
(Modifiche alla  legge regionale  21 marzo  2000,  n.  39  "Legge
forestale della  Toscana"),  sono  comunque  fatti  salvi,  ed  i
procedimenti che  la Comunita`  montana ha avviato ai sensi della
medesima legge,  e tuttora  in corso  alla data  dell`entrata  in
vigore  della  presente  legge,  sono  conclusi  dalla  Comunita`
montana stessa.

3. I  provvedimenti della  Giunta regionale  che, all`entrata  in
vigore della presente legge, hanno attribuito determinate risorse
per  lo   svolgimento,  da  parte  della  Comunita`  montana,  di
attivita`  e   procedimenti  ricadenti   nelle  materie   di  cui
all`articolo 4,  comma 1,  della legge regionale 23 gennaio 1989,
n.  10   (Norme   generali   per   l`esercizio   delle   funzioni
amministrative in  materia  di  agricoltura,  foreste,  caccia  e
pesca),  da   ultimo  modificato   dall`articolo  7  della  legge
regionale 14  aprile 2003,  n. 22,  hanno carattere transitorio e
continuano a  dispiegare i  propri effetti  fino alla conclusione
delle attivita` e dei procedimenti medesimi. Ove si provveda alla
modifica dei suddetti provvedimenti, la Giunta regionale detta le
disposizioni   necessarie    ad   assicurare    la    continuita`
amministrativa nei confronti degli enti locali interessati.

4.  Fino  alla  ridelimitazione  dell`ambito  territoriale  della
Comunita` montana,  con deliberazione  della Giunta  regionale si
provvede alla definizione transitoria delle risorse da attribuire
alla Comunita`  medesima. Sono comunque fatte salve le risorse da
attribuire alla  Comunita` montana  a titolo  di  contributo  per
spese generali di funzionamento.

ARTICOLO 5
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 29 novembre 2004

MARTINI

La presente  legge e`  stata approvata  dal  Consiglio  Regionale
nella seduta del 23.11.2004.




ENTI TERRITORIALI

