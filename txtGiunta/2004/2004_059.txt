Regolamento di  esecuzione dell`articolo 17 della legge regionale
9  dicembre   2002,  n.  42  (Disciplina  delle  Associazioni  di
promozione  sociale.   Modifica  dell`articolo   9  della   legge
regionale 3 ottobre 1997, n. 72).



IL CONSIGLIO REGIONALE HA APPROVATO
IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Vista la legge regionale 9 dicembre 2002, n. 42 (Disciplina delle
Associazioni di  promozione  sociale.  Modifica  dell`articolo  9
della legge regionale 3 ottobre 1997, n. 72);

Visto,  in   particolare,  l`articolo  17  della  suddetta  legge
regionale  che,   al  comma   1,  prevede  che  le  modalita`  di
designazione    dei     membri    della     Consulta    regionale
dell`associazionismo di  promozione sociale siano definite con un
regolamento di esecuzione;

Vista la  deliberazione del  Consiglio regionale  del 19  ottobre
2004  con   la  quale   e`  stato  approvato  il  regolamento  di
attuazione, di  cui al  testo vigente  dell`articolo 17, comma 1,
della  LR   42/2002,   denominato   Regolamento   di   esecuzione
dell`articolo 17  della legge  regionale 9  dicembre 2002,  n. 42
(Disciplina delle  Associazioni di  promozione sociale.  Modifica
dell`articolo 9 della legge regionale 3 ottobre 1997, n. 72);

EMANA
il seguente Regolamento:

ARTICOLO 1
(Oggetto)

1. Il presente regolamento, in esecuzione dell`articolo 17, comma
1, della legge regionale 9 dicembre 2002, n. 42 (Disciplina delle
associazioni di  promozione  sociale.  Modifica  dell`articolo  9
della legge  regionale 3  ottobre  1997,  n.  72),  definisce  le
modalita` di  designazione e  di nomina dei membri della Consulta
regionale dell`associazionismo  di promozione sociale, di seguito
denominata "Consulta".

ARTICOLO 2
(Composizione della Consulta)

1. La Consulta e` composta da ventisei membri, cosi` suddivisi:

a) dieci  in  rappresentanza  delle  associazioni  di  promozione
   sociale  iscritte   alla  sezione  "A"  del  registro  di  cui
   all`articolo 3 della LR 42/2002;
b) dieci  in  rappresentanza  delle  associazioni  iscritte  alla
   sezione "B" del registro;
c) sei in rappresentanza delle associazioni iscritte alla sezione
   "C" del registro.

2.  Possono  essere  nominati  membri  della  Consulta  i  legali
rappresentanti delle  associazioni che  si candidano  secondo  il
procedimento di  cui all`articolo 3. Tra i candidati, sono scelti
i legali rappresentanti delle associazioni che in Toscana abbiano
il maggior  numero di  associati. Per  le  associazioni  iscritte
nella sezione  "C" del registro si tiene conto esclusivamente del
numero  degli   associati  residenti  in  Toscana.  Qualora  piu`
associazioni abbiano  il medesimo numero di associati, si sceglie
il  legale   rappresentante  dell`associazione   di  piu`  remota
costituzione.

ARTICOLO 3
(Avvio del procedimento di nomina dei membri della Consulta)

1. Le  province rendono  noto  alle  associazioni  di  promozione
sociale iscritte  nell`articolazione del  registro  regionale  di
competenza l`avvio  del procedimento  di nomina  della  Consulta,
invitando i  legali rappresentanti interessati a far pervenire la
loro candidatura entro trenta giorni dalla comunicazione.

2.  Le   province  trasmettono  tempestivamente  alla  competente
struttura regionale i nominativi dei candidati delle associazioni
iscritte nelle sezioni "A" e "C" del registro.

3.   Ogni    provincia,   sentita    la   Consulta    provinciale
dell`associazionismo  di   promozione  sociale,   ove  istituita,
designa  tre  rappresentanti  delle  associazioni  iscritte  alla
sezione "B"  del registro, appartenenti a tre distinti settori di
attivita` prevalente fra quelli indicati all`articolo 2, comma 2,
della LR  42/2002, e  le  comunica  al  Presidente  della  Giunta
regionale.

ARTICOLO 4
(Nomina dei membri della Consulta)

1. Il  Presidente della  Giunta regionale  nomina i  membri della
Consulta assicurando  la presenza  di almeno  due membri per ogni
settore di  attivita` di  cui all`articolo  2, comma  2, della LR
42/2002, salva  l`ipotesi di  assenza di  candidature relative ai
settori stessi.

2. Per  la nomina  dei dieci  rappresentanti  delle  associazioni
iscritte nella  sezione "B"  del registro,  il  Presidente  della
Giunta regionale sceglie un candidato fra i tre designati da ogni
provincia ai sensi dell`articolo 3, comma 3.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 28 ottobre 2004

PASSALEVA
(designato con DPGR n. 132 del 22.5.2000)




ORGANIZZAZIONI
ASSISTENZA SOCIALE


