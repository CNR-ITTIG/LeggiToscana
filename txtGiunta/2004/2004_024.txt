Modifiche alla legge regionale 25 febbraio 2000, n. 16  (Riordino
in materia di igiene e  sanita` pubblica,   veterinaria,   igiene
degli alimenti, medicina legale e farmaceutica).

Il Consiglio Regionale ha approvato il 14-04-2004
Il Presidente  della Giunta  Regionale promulga la seguente legge
regionale:

ARTICOLO 1
(Sostituzione dell`articolo 18 della L.R. 16/2000)

1. L`articolo  18 della  legge regionale  25 febbraio 2000, n. 16
(Riordino in  materia di  igiene e sanita` pubblica, veterinaria,
igiene  degli   alimenti,  medicina  legale  e  farmaceutica)  e`
sostituito dal seguente:

   "Art. 18
   Procedura di assegnazione sedi farmaceutiche vacanti, di nuova
   istituzione e  di farmacie  succursali riservate all`esercizio
   privato
   
   1. Il  dirigente del competente ufficio della Giunta regionale
   indice i concorsi per il conferimento delle sedi farmaceutiche
   vacanti  o   di  nuova  istituzione,  e  assegna  le  farmacie
   succursali, riservate  all`esercizio privato.  + facolta`  dei
   candidati far  riferimento alla  documentazione presentata per
   un precedente  concorso indetto  dalla Regione,  anche se  non
   ancora concluso.
   
   2. Il  dirigente provvede  altresi` alla nomina dei componenti
   della commissione  esaminatrice e  del segretario, nonche` dei
   supplenti.
   
   3. La  responsabilita` del procedimento per lo svolgimento del
   concorso e`  attribuita al  dirigente del  competente  ufficio
   della Giunta regionale.
   
   4. L`ammissione  dei candidati  precede  l`inizio  dei  lavori
   della commissione esaminatrice ed e` effettuata dal dirigente.
   
   5. Il  dirigente del competente ufficio della Giunta regionale
   approva la  graduatoria degli  idonei, provvede all`interpello
   e, successivamente alla accettazione di cui all`articolo 9 del
   decreto del  Presidente della  Repubblica 21  agosto 1971,  n.
   1275 (Regolamento  per l`esecuzione della legge 2 aprile 1968,
   n. 475,  recante norme  concernenti il servizio farmaceutico),
   assegna le sedi messe a concorso. Le sedi bandite nel concorso
   stesso eventualmente resesi disponibili sono assegnate secondo
   l`ordine di  graduatoria agli  altri candidati  che non  siano
   gia` assegnatari.
   
   6. Le  graduatorie  dei  concorsi  per  sedi  farmaceutiche  e
   farmacie  succursali   hanno  una  validita`  di  tre  anni  a
   decorrere dalla data di pubblicazione sul Bollettino ufficiale
   della Regione.  Il  dirigente  del  competente  ufficio  della
   Giunta  regionale   comunica  i   risultati  della   procedura
   concorsuale ai sindaci ed alle aziende USL interessate.".


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 21 aprile 2004

Passaleva
(designato con D.P.G.R. n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del 14.04.2004




ASSISTENZA SANITARIA

