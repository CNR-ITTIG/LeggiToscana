Promozione  dell`amministrazione  elettronica  e  della  societa`
dell`informazione  e  della  conoscenza  nel  sistema  regionale.
Disciplina della "Rete telematica regionale toscana".

Il Consiglio Regionale ha approvato il 20-01-2004
Il Presidente  della Giunta  Regionale promulga la seguente legge
regionale:

CAPO I
DISPOSIZIONI GENERALI

ARTICOLO 1
Finalita`

1. La Regione con la presente legge:

a) favorisce    il    processo  di  innovazione  organizzativa  e
   tecnologica delle  pubbliche  amministrazioni  del  territorio
   regionale  in   un  contesto   organizzato   di   cooperazione
   istituzionale;
b) promuove  lo sviluppo della societa` dell`informazione e della
   conoscenza in  ambito regionale  a fini di progresso sociale e
   miglioramento  della   qualita`  della   vita,  favorendo   la
   realizzazione  personale  e  professionale  nonche`  forme  di
   cittadinanza attiva.

2. Nel  perseguimento delle  finalita` di  cui  al  comma  1,  la
Regione opera per rimuovere e prevenire gli ostacoli che di fatto
impediscono la  piena parita` di accesso alle informazioni e alle
tecnologie dell`informazione e della comunicazione, tenendo conto
in particolare delle situazioni di disabilita`, disagio economico
e sociale e diversita` culturale.

ARTICOLO 2
Oggetto

1. La  presente legge  ha  ad  oggetto  la  programmazione  e  la
promozione delle attivita` volte a:

a) realizzare modalita` di amministrazione elettronica a fini sia
   di semplificazione,  trasparenza e  integrazione dei  processi
   interni, sia  di efficienza  dei servizi  per i cittadini e le
   imprese;
b) contribuire  ad attuare una strategia organica ed unitaria per
   lo  sviluppo   della  societa`   dell`informazione   e   della
   conoscenza.

2. E`  altresi` oggetto  della presente legge la disciplina della
Rete Telematica  Regionale Toscana  (RTRT), di seguito denominata
Rete, quale  forma stabile di coordinamento del sistema regionale
delle autonomie  locali e  di cooperazione del sistema stesso con
altri soggetti, pubblici e privati, nelle materie di cui al comma
1, nei modi e con i procedimenti previsti al Capo II.

ARTICOLO 3
Definizioni

1. Ai fini della presente legge si intende per:

a) amministrazione  elettronica: l`organizzazione delle attivita`
   delle pubbliche  amministrazioni fondata sull`impiego esteso e
   integrato   delle   tecnologie   dell`informazione   e   della
   comunicazione   nello    svolgimento    delle    funzioni    e
   nell`erogazione dei servizi;
b) societa` dell`informazione e della conoscenza: l`assetto delle
   societa`  industriali   avanzate,  basato   sulla  centralita`
   dell`informazione e  della conoscenza quali risorse essenziali
   per lo sviluppo economico, sociale e culturale;
c) punti  di accesso  assistito: postazioni  per l`accesso in via
   telematica a  servizi pubblici, da utilizzare con l`assistenza
   di personale addetto;
d) programma  a codice sorgente aperto: programma per elaboratore
   la  cui   licenza  di  distribuzione  consente  all`utente  di
   accedere al  codice sorgente  per studiarne  il funzionamento,
   apportarvi  modifiche,  mantenerlo  nel  tempo,  estenderlo  e
   ridistribuirlo;
e) interconnessione  di reti:  collegamento tra  piu` reti, anche
   tecnicamente  differenti,   atto  a   costituire  un   sistema
   integrato in  grado di  trasferire informazioni  e di  erogare
   servizi;
f) interoperabilita`    dei    sistemi:    capacita`  di  sistemi
   tecnicamente differenti  di interagire  e condividere  dati  e
   programmi informatici;
g) cooperazione  applicativa: modalita`  operativa  di  procedure
   informatiche diverse  che cooperano  nello svolgimento  di una
   stessa funzione o di funzioni diverse tra loro correlate;
h) reti  civiche unitarie: aggregazioni di soggetti costituite su
   base  territoriale   per   la   promozione   e   lo   sviluppo
   dell`amministrazione    elettronica     e    della    societa`
   dell`informazione nel territorio di riferimento.

ARTICOLO 4
Principi e criteri guida

1. Nel perseguimento delle finalita` di cui all`articolo 1, comma
1, lettera  a), la  Regione e  i soggetti  di cui all`articolo 8,
comma 2,  operano conformandosi  ai seguenti  principii e criteri
guida:

a) sviluppo    coordinato    dei  sistemi  informativi  pubblici,
   valorizzazione  e   condivisione  del  patrimonio  informativo
   pubblico,  entrambi   da  perseguire   secondo  i  modelli  di
   cooperazione istituzionale definiti nella presente legge;
b) valorizzazione,   ai    fini    della  presente  legge,  delle
   aggregazioni  di   soggetti  costituite  su  base  tematica  o
   territoriale,  comprese   le  reti  civiche  unitarie,  e  dei
   raccordi      con      le      articolazioni      territoriali
   dell`amministrazione statale;
c) utilizzazione  di standard  informativi e  documentali  aperti
   negli scambi  tra amministrazioni  pubbliche e con riferimento
   ai dati da rendere pubblici;
d) rispetto  della normativa in materia di tutela delle persone e
   degli  altri   soggetti  riguardo   al  trattamento  dei  dati
   personali, nonche`  in materia  di legittima  titolarita`  dei
   dati;
e) qualita`  dei dati  in termini  di correttezza, aggiornamento,
   completezza e  coerenza, nonche`  di integrita`  degli  stessi
   nella  gestione   telematica,  anche  mediante  l`adozione  di
   tecniche di marchiatura elettronica e criptazione;
f) salvaguardia della sicurezza dei dati, dei sistemi, delle reti
   e  dei  servizi  mediante  l`adozione  di  misure  tecniche  e
   organizzative adeguate;
g) diffusione  di strumenti  di identificazione  elettronica e di
   procedure di accesso ai servizi telematici;
h) diffusione   di    procedure    telematiche  di  acquisto  per
   l`approvvigionamento  di   beni  e   servizi  da  parte  delle
   pubbliche amministrazioni,  nel rispetto  delle specificita` e
   dello sviluppo dei mercati locali;
i) promozione,  sostegno ed  utilizzo preferenziale  di soluzioni
   basate su  programmi con codice sorgente aperto, in osservanza
   del principio di neutralita` tecnologica, al fine di abilitare
   l`interoperabilita` di  componenti prodotti  da una pluralita`
   di fornitori,  di  favorirne  la  possibilita`  di  riuso,  di
   ottimizzare le  risorse e di garantire la piena conoscenza del
   processo di trattamento dei dati.

2. Nel perseguimento delle finalita` di cui all`articolo 1, comma
1, lettera  b), la  Regione e  i soggetti  di cui all`articolo 8,
comma 2,  operano conformandosi  ai seguenti  principi e  criteri
guida:

a) valorizzazione dei soggetti istituzionali, economici e sociali
   come produttori  d`informazioni e  di contenuti  condivisi  in
   rete;
b) educazione  all`uso consapevole  del patrimonio  informativo e
   statistico delle pubbliche amministrazioni;
c) educazione  all`uso consapevole  della Rete  e degli strumenti
   con particolare  riferimento ai vantaggi connessi all`utilizzo
   di programmi liberi e a codice sorgente aperto;
d) adozione    di  misure,  soluzioni  tecnologiche,  standard  e
   pratiche di  sviluppo che  favoriscano  l`inclusione  sociale,
   garantendo l`accessibilita`,  con  specifica  attenzione  alle
   diverse  abilita`   e  promuovendo  l`usabilita`  dei  sistemi
   informativi;
e) incentivazione,  qualificazione e coordinamento dei servizi di
   rete  per   uno  sviluppo   socio-economico  equilibrato   del
   territorio regionale,  anche  attraverso  la  costituzione  di
   punti di accesso assistito;
f) sostegno  alle famiglie,  alle scuole  e ad  altre  formazioni
   sociali nell`acquisizione  di concrete possibilita` di accesso
   ai servizi erogati con strumenti tecnologici e telematici;
g) realizzazione  di iniziative  e adozione  di misure  rivolte a
   generare la fiducia degli utenti nei diversi usi della rete;
h) utilizzo    delle    tecnologie    dell`informazione  e  della
   comunicazione con  modalita` adeguate  a stimolare lo sviluppo
   economico  del   territorio  in   termini  di  competenza,  di
   qualificazione   delle    opportunita`    professionali,    di
   innovazione e di avanzamento della conoscenza;
i) stimolo  alle imprese che operano nel settore delle tecnologie
   dell`informazione e  della comunicazione  per lo  sviluppo  di
   servizi di  qualita` attraverso  procedure  di  accreditamento
   nonche` di qualificazione e organizzazione della domanda;
l) valorizzazione  del complesso delle conoscenze e dei risultati
   scientifici, al  fine di promuovere il trasferimento culturale
   e tecnologico e l`innovazione sociale e produttiva.

ARTICOLO 5
Trattamento di dati personali

1. La realizzazione di sistemi e servizi informativi pubblici per
la promozione  e lo  sviluppo della  societa` dell`informazione e
della   conoscenza    costituisce   svolgimento    di    funzioni
istituzionali ai  fini del trattamento di dati personali da parte
della Regione  e degli  altri enti  del sistema  regionale  delle
autonomie locali.

ARTICOLO 6
Coordinamento delle politiche e delle attivita` di settore

1. Al fine di garantire il perseguimento coerente degli obiettivi
di cui  all`articolo 1,  la Regione  coordina i propri interventi
con  quelli  dello  Stato  e  delle  altre  regioni  mediante  la
partecipazione ad  appositi organismi nazionali, prioritariamente
nell`ambito del  sistema delle  Conferenze previsto  dal  decreto
legislativo 28  agosto 1997,  n. 281  (Definizione ed ampliamento
delle attribuzioni della Conferenza permanente per i rapporti tra
lo Stato,  le regioni  e le Province autonome di Trento e Bolzano
ed unificazione,  per le materie ed i compiti di interesse comune
delle regioni,  delle province  e dei  comuni, con  la Conferenza
Stato-citta` ed  autonomie locali),  nonche` attraverso strumenti
negoziali di attuazione delle politiche di settore.

2. Al  fine di  assicurare l`esercizio  unitario da  parte  della
Regione e  dei soggetti  di cui  all`articolo 8,  comma 2,  delle
funzioni e delle attivita` collegate alla gestione del patrimonio
informativo, all`attuazione  dell`amministrazione  elettronica  e
alla  promozione   della  societa`   dell`informazione  e   della
conoscenza nel  sistema regionale, la Regione, nel rispetto delle
disposizioni emanate  dallo Stato  ai  sensi  dell`articolo  117,
comma 2, lettera r), della Costituzione, definisce, sulla base di
determinazioni assunte dalla Rete, le misure di carattere tecnico
a valenza  generale alle  quali i soggetti di cui all`articolo 8,
comma 2, sono tenuti a conformarsi.

ARTICOLO 7
Programmazione regionale e locale

1. Nell`ambito  delle politiche  definite dal programma regionale
di sviluppo  e secondo  la  normativa  regionale  in  materia  di
programmazione, la  Regione adotta  il Programma regionale per la
promozione e lo sviluppo dell`amministrazione elettronica e della
societa`  dell`informazione   e  della   conoscenza  nel  sistema
regionale, di  seguito denominato  Programma, nei  modi  previsti
dalla presente legge.

2. Il  Programma, di durata triennale, e` approvato dal Consiglio
regionale su  proposta della  Giunta regionale, formulata tenendo
conto degli  indirizzi e  dei documenti programmatici della Rete.
Tale Programma contiene:

a) gli  interventi a sostegno degli obiettivi di cui all`articolo
   1, comma 1, lettera a) e lettera b);
b) gli interventi a sostegno della formazione del personale della
   Regione e  degli enti locali, da perseguire preferibilmente in
   forma stabile;
c) gli  interventi a  sostegno della  gestione e  dello  sviluppo
   dell`infrastruttura tecnologica,  nonche` dei  servizi e delle
   attivita` della Rete.

3. Il  Programma e`  attuato annualmente  attraverso il  Piano di
attivita` annuale della Rete di cui all`articolo 17. Per la parte
di propria  competenza la  Giunta regionale  approva detto  Piano
mediante  deliberazione   che  viene   comunicata  al   Consiglio
regionale e al Consiglio delle autonomie locali.

4. Per  le finalita`  di cui  all`articolo 1  e nel  rispetto dei
rispettivi ambiti  di autonomia  gli  enti  locali  coordinano  i
propri  interventi   con  quelli  definiti  nella  programmazione
regionale  attraverso  la  partecipazione  alle  attivita`  e  ai
progetti  della  Rete,  nonche`  attraverso  eventuali  strumenti
negoziali di attuazione.

5. I  finanziamenti regionali  degli interventi degli enti locali
sono graduati,  sulla base  di criteri  condivisi nella  Rete, in
relazione sia  alla congruenza  degli interventi  stessi con  gli
atti di  programmazione di  cui al presente articolo, sia al loro
livello di  integrazione territoriale  e di  compartecipazione al
finanziamento.

CAPO II
DISCIPLINA DELLA RETE TELEMATICA REGIONALE TOSCANA

ARTICOLO 8
Soggetti della Rete

1. Il  presente capo  individua  e  disciplina  i  soggetti  e  i
procedimenti con  i quali  si  realizza  la  Rete  come  definita
all`articolo 2, comma 2.

2. Fanno  parte della  Rete la  Regione, gli  enti e  le  agenzie
regionali, gli  enti e le aziende sanitarie pubbliche e, mediante
le convenzioni  di  cui  all`articolo  10,  i  comuni  singoli  o
associati, le  province, i  circondari istituiti  ai sensi  della
legislazione  regionale  vigente,  la  citta`  metropolitana,  le
comunita` montane.

3. Fanno  altresi` parte  della Rete,  mediante le convenzioni di
cui all`articolo  10, le  universita` e  gli istituti  ed enti di
ricerca, le  amministrazioni periferiche  dello Stato, i soggetti
del Servizio  socio-sanitario regionale,  le aziende  di  servizi
pubblici locali,  le camere  di commercio  e le  altre  autonomie
funzionali,  nonche`   le   categorie   economiche,   le   libere
professioni e le altre associazioni.

ARTICOLO 9
Compiti della Regione nella Rete

1.  La  Regione  ha  compiti  di  promozione,  cofinanziamento  e
gestione dell`infrastruttura tecnologica della Rete, ivi compresi
i servizi  di base  e per la cooperazione applicativa. La Regione
inoltre, tramite  i propri  uffici, fornisce  ogni altro servizio
funzionale allo  svolgimento delle  attivita` e  al perseguimento
degli obiettivi della Rete determinati dal Comitato strategico.

ARTICOLO 10
Convenzioni di adesione alla Rete

1. Le  convenzioni di  adesione alla  Rete sono  predisposte  dal
Comitato strategico  di cui  all`articolo 13  e sottoscritte  dai
soggetti di  cui all`articolo  8 e  dal Presidente  della  Giunta
regionale o suo delegato.

2. Con  la convenzione  di cui  al comma  1  i  soggetti  di  cui
all`articolo 8, comma 2, si impegnano a:

a) adempiere  gli obblighi  ed oneri  informativi  stabiliti  con
   leggi o  regolamenti dello  Stato o  della regione  secondo le
   modalita` di cui all`articolo 18;
b) fornire  l`accesso gratuito  ai propri  servizi telematici  da
   parte   delle   pubbliche   amministrazioni   del   territorio
   regionale;
c) contribuire  con il proprio patrimonio informativo ai processi
   di e-government nell`interesse e perseguimento degli obiettivi
   della Rete;
d) realizzare  servizi di comunicazione integrati, finalizzati ad
   aumentare il livello di comunicazione e cooperazione sia tra i
   soggetti della Rete, sia con altri soggetti esterni;
e) comunicare  al Comitato  strategico di  cui all`articolo 13 le
   informazioni necessarie  per l`istituzione  e  l`aggiornamento
   dei servizi centrali di gestione dell`infrastruttura;
f) compartecipare  al finanziamento  delle attivita`  della  Rete
   nelle forme  determinate dalla  Rete stessa, salvo il rispetto
   dell`autonomia di bilancio dei singoli enti;
g) attuare i piani di attivita` e le decisioni della Rete secondo
   le norme dei rispettivi ordinamenti;
h) riconoscere  al Coordinatore  della Rete  la funzione  di  cui
   all`articolo 14, comma 1.

ARTICOLO 11
Forme organizzative della Rete

1. La Rete opera attraverso le seguenti forme regolate:

a) l`Assemblea;
b) il Comitato strategico;
c) il Coordinatore della Rete;
d) la Direzione tecnico-operativa;
e) l`Osservatorio degli utenti.

ARTICOLO 12
Assemblea

1.  L`Assemblea  e`  composta  dai  rappresentanti  dei  soggetti
aderenti e  svolge funzioni  di indirizzo  generale e proposta in
relazione alle attivita` e ai progetti della Rete.

2. L`Assemblea  disciplina la  propria  organizzazione  con  atto
approvato dalla maggioranza assoluta dei componenti.

3. L`Assemblea, nella sua componente di cui all`articolo 8, comma
2, disciplina, inoltre, la composizione del Comitato strategico.

ARTICOLO 13
Comitato strategico

1. Il  Comitato  strategico  svolge  funzioni  d`indirizzo  e  di
direzione delle  attivita` della  Rete. Il  Comitato promuove  le
prassi evolutive  della Rete  e concorda  con i  soggetti di  cui
all`articolo 8,  comma 3, le modalita` della loro partecipazione,
anche  al   fine  della  definizione  delle  convenzioni  di  cui
all`articolo 10.

2. Il  Comitato, presieduto dal Presidente della Giunta regionale
o suo  delegato, e` composto da non piu` di trenta rappresentanti
dei soggetti di cui all`articolo 8, comma 2; fanno altresi` parte
del Comitato  un rappresentante  del  Consiglio  delle  autonomie
locali e  un rappresentante  di ciascuna delle associazioni degli
enti locali.

3.Il Comitato  disciplina il proprio funzionamento e le modalita`
organizzative con  atti approvati  dalla maggioranza assoluta dei
componenti.

ARTICOLO 14
Coordinatore della Rete

1. Il  Coordinatore cura  i  rapporti  della  Rete  coi  soggetti
pubblici e privati nei limiti delle decisioni assunte nell`ambito
della Rete  stessa e  coordina l`insieme delle risorse tecniche e
organizzative attivate.

2. Il  Comitato strategico  disciplina le funzioni e le modalita`
di nomina del Coordinatore della Rete.

3. Ove  richiesto  dalle  competenti  commissioni  del  Consiglio
regionale, il  Coordinatore e` tenuto a fornire ogni informazione
relativa alle attivita` e al funzionamento della Rete.

ARTICOLO 15
Direzione tecnico-operativa

1. La  Direzione tecnico-operativa  svolge funzioni istruttorie e
quelle assegnate  per la  definizione  di  standards  nell`ambito
della Rete,  per la  sua interconnessione  con  altre  reti,  per
l`interoperabilita` dei sistemi e la cooperazione applicativa.

2.  La   Direzione  predispone  il  Piano  di  attivita`  di  cui
all`articolo 17  al fine della sua adozione e redige il Documento
di monitoraggio  annuale delle  attivita` della  Rete,  in  vista
della approvazione del Piano stesso.

3.  Il   Comitato   strategico   disciplina   le   funzioni,   la
composizione, le  modalita` di  nomina e  di organizzazione della
Direzione tecnico-operativa.

ARTICOLO 16
Osservatorio degli utenti

1. Al  fine di  favorire l`efficacia dei servizi telematici delle
pubbliche amministrazioni  del territorio regionale, e` istituito
l`Osservatorio  degli   utenti  presso   la   Direzione   tecnico
operativa.

2.  Il  Comitato  strategico  disciplina  la  composizione  e  le
modalita` di  organizzazione dell`Osservatorio,  assicurandone il
coordinato rapporto con le altre forme organizzative della Rete e
garantendo la  partecipazione in  esso delle  varie componenti di
carattere economico  e sociale della societa` civile organizzata,
prevedendo modalita`  di informazione  al Consiglio regionale dei
risultati delle attivita` dell`Osservatorio stesso.

ARTICOLO 17
Piano di attivita` annuale della Rete

1. Il Piano di attivita` annuale della Rete:

a) definisce  le attivita`  di gestione e sviluppo della Rete con
   riguardo alle  infrastrutture,  ai  servizi  e  ai  contenuti,
   previa verifica  dei risultati  conseguiti  nell`ambito  della
   Rete stessa;
b) indica  gli obiettivi  e le  azioni di  impulso e sostegno per
   l`attuazione dell`amministrazione  elettronica e la promozione
   della societa` dell`informazione e della conoscenza;
c) recepisce  e raccorda  le  linee  dei  progetti  concordati  e
   cofinanziati dai soggetti della Rete.

2.  Il   Piano  e`   adottato  dal   Comitato  strategico  ed  e`
successivamente trasmesso,  insieme al  Documento di monitoraggio
di cui  all`articolo 15,  comma 2,  alla Giunta  regionale che lo
approva secondo la procedura di cui all`articolo 7, comma 3.

ARTICOLO 18
Adempimento di obblighi ed oneri informativi

1.  Ai  fini  dello  scambio  delle  informazioni  relative  alle
funzioni di propria competenza, la Regione, gli enti e le agenzie
regionali, gli  enti e  le aziende sanitarie pubbliche, adempiono
in  forma  elettronica  gli  obblighi  e  gli  oneri  informativi
stabiliti con  leggi o  regolamenti dello  Stato o della regione,
avvalendosi della  Rete e  con le  modalita`  operative  adottate
nell`ambito della stessa ove non diversamente disposto.

ARTICOLO 19
Norma finanziaria

1. Agli oneri derivanti dall`applicazione della presente legge si
provvede con  imputazione alle  Unita` revisionali  di base (UPB)
"Innovazione tecnologica,  organizzativa e sviluppo risorse umane
per l`attuazione  delle politiche  regionali" n. 146 e n. 141 del
bilancio  di  previsione  2004.  Per  i  successivi  esercizi  si
provvedera` con le relative leggi di bilancio.

CAPO III
DISPOSIZIONI TRANSITORIE

ARTICOLO 20
Norme transitorie

1. Gli organismi della Rete gia` costituita con deliberazione del
Consiglio regionale  21 maggio  1997, n.  172 (Piano di indirizzo
per l`attuazione  della Rete  telematica regionale) operanti alla
data di  entrata in  vigore della  presente  legge  continuano  a
svolgere le funzioni fino alla convocazione della prima Assemblea
e alla  creazione degli organismi corrispondenti istituiti con la
presente legge.

2. Sono  fatti salvi  gli atti di adesione alla Rete sottoscritti
prima dell`entrata  in vigore  della  presente  legge  fino  alla
sottoscrizione delle convenzioni di cui all`articolo 10.

3. La  prima Assemblea  e` convocata  dal Presidente della Giunta
regionale entro  tre mesi  dalla data  di entrata in vigore della
presente legge.

ARTICOLO 21
Entrata in vigore

1. La  presente legge  entra in  vigore il  giorno  successivo  a
quello della sua pubblicazione.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 26 gennaio 2004

MARTINI

La presente  legge e`  stata approvata  dal  Consiglio  Regionale
nella seduta del 20-01-2004.




INFORMAZIONE
RETI TELEMATICHE

