Modifiche alle  leggi regionali  11 agosto  1999, n. 49 (Norme in
materia di  programmazione regionale),  18 novembre  1994, n.  88
(Norme per il sostegno delle attivita` di educazione e formazione
alla musica e al canto corale), 30 luglio 1997, n. 55 (Interventi
per la  promozione di  una cultura di pace), 23 marzo 1999, n. 17
(Interventi per  la promozione  dell`attivita` di  cooperazione e
partenariato internazionale, a livello regionale e locale).

Il Consiglio Regionale ha approvato il 09.11.2004
Il Presidente  della Giunta  Regionale promulga la seguente legge
regionale:

CAPO I
Modifiche alla LR 49/1999

ARTICOLO 1
(Modifiche all`articolo 1 della LR 49/1999)

1. Nell`articolo  1 della  legge regionale  11 agosto 1999, n. 49
(Norme  in   materia  di  programmazione  regionale),  da  ultimo
modificata dalla  legge regionale  28 dicembre  2000, n.  82,  la
parola: "formazioni" e` sostituita dalla seguente: "parti".

ARTICOLO 2
(Modifiche all`articolo 2 della LR 49/1999)

1. Nella lettera b) del comma 1 dell`articolo 2 della LR 49/1999,
dopo  la   parola:  "sviluppo",   sono  inserite   le   seguenti:
"qualificato e sostenibile".

ARTICOLO 3
(Sostituzione dell`articolo 3 della LR 49/1999)

1. L`articolo 3 della LR 49/1999 e` sostituito dal seguente:

   "Art. 3
   Principi generali e criteri guida
   
   1. Nel perseguimento delle finalita` di cui all`articolo 2, la
   programmazione regionale  si  conforma  ai  seguenti  principi
   generali e criteri guida:
   
   a) sostenibilita`,   come    fondamento    e    criterio    di
      interpretazione della qualita` dello sviluppo;
   b) coerenza,  come vincolo  di  corrispondenza  dei  programmi
      attuativi  e  degli  specifici  interventi  agli  obiettivi
      strategici definiti dal programma regionale di sviluppo;
   c) sussidiarieta`   e    adeguatezza,    come    principi  per
      l`allocazione  delle   risorse   e   l`attribuzione   delle
      responsabilita`, nel rispetto degli obiettivi di efficacia,
      efficienza ed economicita` degli interventi;
   d) coesione  istituzionale, come  metodo  di  superamento  del
      diverso grado  di funzionalita`  dei soggetti istituzionali
      alla  cui   azione  e`   condizionata   l`efficacia   delle
      politiche;
   e) concertazione  tra le rappresentanze istituzionali e con le
      parti sociali,  per  favorire  il  coordinamento  operativo
      sugli obiettivi di sviluppo, l`integrazione delle risorse e
      le innovazioni di sistema;
   f) corresponsabilita`,  come  impegno  reciproco  dei  diversi
      soggetti, pubblici  e privati,  ad operare  nei  rispettivi
      ambiti per la realizzazione degli obiettivi concordati;
   g) concentrazione    tematica    e    finanziaria  alle  scale
      territoriali adeguate;
   h) integrazione  delle politiche settoriali di intervento, dei
      soggetti  istituzionali,   delle   parti   sociali,   delle
      associazioni  ambientaliste,   dei  soggetti   pubblici   e
      privati.
   
2.  La  programmazione  regionale  si  articola  sul  territorio,
assumendo come riferimento gli ambiti territoriali previsti dalla
normativa regionale, dal Programma regionale di sviluppo (PRS) di
cui   all`articolo   6,   dalla   programmazione   settoriale   e
territoriale, individuati  come dimensione ottimale di attuazione
e verifica delle relative politiche."

ARTICOLO 4
(Modifiche all`articolo 4 della LR 49/1999)

1. Il comma 6 dell`articolo 4 della LR 49/1999 e` abrogato.

ARTICOLO 5
(Sostituzione dell`articolo 5 della LR 49/1999)

1. L`articolo 5 della LR 49/1999 e` sostituito dal seguente:

   "Art. 5
   Strumenti della programmazione
   
   1. La  Regione promuove  e attua il processo di programmazione
   mediante:
   
   a) il PRS, che definisce le opzioni politiche, gli obiettivi a
      medio termine e le strategie di intervento;
   b) il  documento di  programmazione  economica  e  finanziaria
      (DPEF) di cui all`articolo 9, che specifica gli obiettivi a
      breve termine  indicando le  principali destinazioni  delle
      risorse;
   c) le    leggi  e  gli  atti  normativi  che  istituiscono  le
      politiche  di  sviluppo  e  ne  determinano  gli  strumenti
      d`intervento;
   d) i  bilanci,  che  quantificano  le  risorse  finanziarie  e
      stabiliscono gli stanziamenti di spesa;
   e) i  piani e programmi regionali, che precisano gli indirizzi
      per l`attuazione  delle politiche, coordinano gli strumenti
      d`intervento, integrano e finalizzano le risorse regionali,
      statali e dell`Unione europea;
   f) i  programmi  locali  di  sviluppo  e  gli  altri  atti  di
      programmazione  locale,   che  individuano   le   priorita`
      programmatiche, definiscono  i progetti e gli interventi da
      realizzare;
   g) il  patto per  lo sviluppo  locale, che indica le priorita`
      condivise,   in    coerenza   con   gli   strumenti   della
      programmazione dello  sviluppo e  della pianificazione  del
      territorio a  livello regionale  e  locale  e  seleziona  i
      progetti concertati, integrando gli strumenti di intervento
      e le relative risorse;
   h)  gli   strumenti  di  monitoraggio  e  valutazione  di  cui
      all`articolo 16.
   
   2. Gli obiettivi, le strategie e gli indirizzi attuativi della
   programmazione sono  definiti a  seguito  di  concertazione  o
   confronto con  le istituzioni  locali e  con le  parti sociali
   secondo la disciplina della presente legge."
   
ARTICOLO 6
(Inserimento dell`articolo 5 bis della LR 49/1999)

1. Dopo l`articolo 5 della LR 49/1999 e` inserito il seguente:

   "Art. 5 bis
   Raccordo con la pianificazione del territorio
   
   1. Il  PRS individua le strategie dello sviluppo territoriale,
   nel rispetto  di quanto  disposto dallo statuto del territorio
   del piano di indirizzo territoriale della Regione.
   
   2.  Le  prescrizioni  relative  alle  risorse  essenziali  del
   territorio, contenute  negli atti di programmazione settoriale
   e  intersettoriale,   sono  sottoposte   ad  accertamento   di
   conformita`  e   compatibilita`  con   gli   strumenti   della
   pianificazione territoriale,  secondo  modalita`  e  procedure
   definite dalla  normativa  regionale  vigente  in  materia  di
   governo del territorio."
   
ARTICOLO 7
(Sostituzione dell`articolo 6 della LR 49/1999)

1. L`articolo 6 della LR 49/1999 e` sostituito dal seguente:

   "Art. 6
   Programma regionale di sviluppo
   
   1.  Il   PRS  e`   l`atto  fondamentale   di  indirizzo  della
   programmazione regionale  che, in coerenza con il programma di
   governo, definisce:
   
   a) il  contesto  strutturale,  con  l`analisi  degli  elementi
      principali dello sviluppo regionale;
   b) le  opzioni politiche, che esprimono le scelte fondamentali
      della programmazione regionale;
   c) le  strategie di  intervento, con  i conseguenti  obiettivi
      generali e le politiche da attuare per realizzarli.
   
   2. La  Giunta regionale, entro nove mesi dal suo insediamento,
   adotta il  PRS e  lo  trasmette  al  Consiglio  regionale  per
   l`approvazione."
   
ARTICOLO 8
(Abrogazione dell`articolo 7 della LR 49/1999)

1. L`articolo 7 della LR 49/1999 e` abrogato.

ARTICOLO 9
(Sostituzione dell`articolo 9 della LR 49/1999)

1. L`articolo 9 della LR 49/1999 e` sostituito dal seguente:

   "Art. 9
   Documento di programmazione economica e finanziaria
   
   1. Il  documento di  programmazione  economica  e  finanziaria
   (DPEF)  e`   atto  di  indirizzo  programmatico,  economico  e
   finanziario dell`attivita` di governo della Regione per l`anno
   successivo, con proiezione triennale.
   
   2. Il DPEF ha come contenuti:
   
   a) l`analisi  sintetica  della  congiuntura  economica,  della
      situazione  istituzionale   e   sociale   e   dello   stato
      dell`ambiente e della salute nella regione;
   b) l`esposizione  sintetica dell`avanzamento  e dei  risultati
      dei  piani   e  programmi   regionali,  riferita   all`anno
      precedente;
   c) lo  stato previsionale  delle entrate,  con indicazione  di
      quelle a destinazione vincolata;
   d) il quadro delle risorse e degli interventi attivabili nella
      regione da  parte delle  amministrazioni dello  Stato e  di
      altri enti pubblici;
   e) il   prospetto  delle  spese  non  manovrabili,  in  quanto
      obbligatorie per legge o ad altro titolo;
   f) l`indicazione   degli  obiettivi  e  delle  priorita`,  con
      riferimento  a   ciascuna  strategia   di  intervento   del
      programma regionale di sviluppo e ad eventuali investimenti
      straordinari;
   g) le   eventuali    manovre    finanziarie,  con  particolare
      riferimento al  regime tributario, all`accensione di mutui,
      all`emissione    di    obbligazioni,    alle    alienazioni
      immobiliari, alle operazioni di finanza innovativa;
   h) l`indicazione  degli  strumenti  di  programmazione,  anche
      negoziata, da attivare, aggiornare o implementare;
   i) le  ipotesi di  ripartizione delle  risorse tra  le diverse
      strategie di intervento;
   l) la  previsione degli  indicatori per  il monitoraggio  e la
      valutazione delle politiche regionale.
   
3. La Giunta regionale adotta il DPEF e lo trasmette al Consiglio
regionale per l`approvazione entro il 31 maggio di ogni anno."

ARTICOLO 10
(Sostituzione dell`articolo 10 della LR 49/1999)

1. L`articolo 10 della LR 49/1999 e` sostituito dal seguente:

   "Art. 10
   Piani e programmi regionali
   
   1.  Le   strategie  di   intervento  individuate   dal  PRS  e
   specificate  dai   documenti  di  programmazione  economica  e
   finanziaria sono  attuate tramite  piani o programmi di durata
   pluriennale, aventi  carattere settoriale  o  intersettoriale,
   che di  norma fanno  riferimento a  leggi di spesa. I relativi
   modelli  analitici   e  procedimenti  per  l`elaborazione,  il
   monitoraggio e  la valutazione  sono deliberati  dalla  Giunta
   regionale.
   
   2. Gli  strumenti di  cui al  comma 1  determinano  obiettivi,
   finalita` e  tipologie di  intervento, e definiscono il quadro
   delle risorse  attivabili; dispongono,  di norma,  per periodi
   corrispondenti  a   quelli  del   PRS.  I  relativi  programmi
   finanziari operano  nei limiti  degli esercizi considerati dal
   bilancio pluriennale  ed in  conformita` con  le previsioni in
   esso rappresentate.
   
   3. I  piani e  i programmi  regionali  possono  prevedere  sia
   interventi direttamente  funzionali a interessi o obiettivi di
   livello regionale  che interventi  raccordati alle  scelte  di
   sviluppo delle comunita` locali.
   
   4. I  finanziamenti disposti  a sostegno dello sviluppo locale
   hanno natura  di contributo  e implicano  la compartecipazione
   dei soggetti  destinatari, nelle misure stabilite dai relativi
   piani o programmi.
   
   5. Fatti  salvi i  diversi termini  eventualmente contenuti in
   leggi speciali,  i  piani  e  programmi  di  cui  al  presente
   articolo sono  predisposti dalla  Giunta regionale e trasmessi
   al Consiglio entro il 31 ottobre dell`anno precedente a quello
   di inizio  del periodo di riferimento. Il Consiglio li approva
   entro il 31 dicembre."
   
ARTICOLO 11
(Inserimento dell`articolo 10 bis della LR 49/1999)

1. Dopo l`articolo 10 della LR 49/1999 e` inserito il seguente.

   "Art. 10 bis
   Attuazione, monitoraggio  e valutazione  dei piani e programmi
   regionali
   
   1. La  Giunta regionale,  con propria  deliberazione, provvede
   all`attuazione, anche  in forma  integrata, dei  piani  e  dei
   programmi di  cui all`articolo  10 ove  previsto dai  medesimi
   atti.
   
   2. La  deliberazione di  cui al  comma 1,  in coerenza  con il
   DPEF, annualmente specifica gli obiettivi operativi, individua
   le modalita`  di intervento  e definisce il quadro finanziario
   sulla base del bilancio di previsione.
   
   3. La  Giunta  presenta  annualmente  al  Consiglio  regionale
   documenti di  monitoraggio e  valutazione, che  descrivono gli
   stati di realizzazione e i risultati dell`attuazione dei piani
   e programmi."
   
ARTICOLO 12
(Sostituzione dell`articolo 11 della LR 49/1999)

1. L`articolo 11 della LR 49/1999 e` sostituito dal seguente:

   "Art. 11
   Raccordo con la programmazione locale
   
   1. I  piani e  i programmi  di cui  all`articolo 10,  comma 2,
   nella parte in cui prevedono interventi raccordati alle scelte
   di sviluppo  delle comunita` locali, possono demandare ad atti
   di programmazione  locale, previa intesa tra le rappresentanze
   istituzionali interessate,  la determinazione delle azioni per
   la   realizzazione    degli   obiettivi   e   la   conseguente
   utilizzazione delle risorse finanziarie.
   
   2. Gli  atti  di  programmazione  locale  sono  approvati  dai
   comuni, dalle  comunita` montane  o dalle  province, anche  di
   concerto tra  loro, secondo  quanto  previsto  dal  rispettivo
   piano o  programma regionale,  tenuto conto  delle  competenze
   amministrative degli  enti. Con l`approvazione essi acquistano
   piena efficacia e sono immediatamente operativi.
   
   3. Gli  atti di  programmazione  locale  di  cui  al  presente
   articolo sono  soggetti  a  verifica  da  parte  della  Giunta
   regionale, qualora  comportino l`erogazione  di  finanziamenti
   regionali o  l`attivazione di competenze amministrative di cui
   sia titolare  la Regione. Le relative modalita` sono stabilite
   dagli atti  regionali che  dispongono i  finanziamenti e sulla
   cui base sono attivate le competenze amministrative.
   
   4. La  verifica di cui al comma 3 ha ad oggetto la conformita`
   degli atti  di programmazione  locale agli  indirizzi  e  agli
   obiettivi della programmazione regionale."
   
ARTICOLO 13
(Sostituzione dell`articolo 12 della LR 49/1999)

1. L`articolo 12 della LR 49/1999 e` sostituito dal seguente:

   "Art. 12
   Programmi locali di sviluppo
   
   1. La  Regione incentiva  la formazione di programmi locali di
   sviluppo  sostenibile,   elaborati  sulla   base  di   modelli
   analitici definiti  dalla Giunta  regionale  d`intesa  con  le
   rappresentanze istituzionali,  e favorisce,  con i  piani e  i
   programmi regionali,  l`attuazione degli  interventi  da  essi
   previsti.
   
   2. I  programmi locali di sviluppo sono promossi, coordinati e
   approvati dalle  province, anche  su  iniziativa  dei  comuni,
   delle autonomie funzionali o delle parti sociali.
   
   3. I  programmi locali  di sviluppo, finalizzati allo sviluppo
   complessivo dei  sistemi locali secondo metodologie, criteri e
   obiettivi di  sostenibilita`, sono strumenti di programmazione
   integrata, nell`ambito  territoriale cui si riferiscono, delle
   politiche, degli interventi e dei progetti di investimento.
   
   4. I  programmi locali  di sviluppo  individuano le  priorita`
   programmatiche  alla   scala   territoriale   appropriata   in
   relazione  agli  obiettivi  perseguiti  e  alla  natura  degli
   interventi.
   
   5. Le comunita` montane adottano piani pluriennali di sviluppo
   socio-economico  del   proprio   territorio,   con   i   quali
   definiscono   gli    indirizzi   politici,    gli    obiettivi
   programmatici, gli strumenti, le opere e gli interventi idonei
   a realizzare  gli obiettivi,  secondo la  normativa  regionale
   vigente  in  materia  di  ordinamento  e  funzionamento  delle
   comunita` montane."
   
ARTICOLO 14
(Inserimento dell`articolo 12 bis della LR 49/1999)

1. Dopo l`articolo 12 della LR 49/1999 e` inserito il seguente:

   "Art. 12 bis
   Patto per lo sviluppo locale
   
   1. Il  patto per lo sviluppo locale (PASL) e` uno strumento ad
   adesione volontaria,  di natura  negoziale tra la Regione, gli
   enti locali, le parti sociali, le associazioni ambientaliste e
   altri soggetti  pubblici e  privati, per  il  coordinamento  e
   l`integrazione delle  rispettive determinazioni programmatorie
   e progettuali.  Il PASL  ha come  riferimento territoriale, di
   norma, il livello provinciale.
   
   2. Ai  fini della stipula del PASL, la Regione e la provincia,
   sentiti  gli   altri  enti  locali,  le  parti  sociali  e  le
   associazioni   ambientaliste,    definiscono   un   protocollo
   d`intesa,  sulla   base  dei  propri  atti  di  programmazione
   sottoposti  a   concertazione.  Il   protocollo,  sottoscritto
   eventualmente  anche   da  altri  enti  locali,  individua  le
   priorita` strategiche condivise per lo sviluppo del territorio
   interessato.
   
   3. Le  determinazioni del  PASL costituiscono  l`articolazione
   operativa degli  indirizzi contenuti nel protocollo d`intesa e
   sono  definite  attraverso  un`attivita`  di  concertazione  a
   livello locale,  promossa dai  soggetti di  cui al  comma 2  e
   coordinata dalla  provincia, cui  partecipano gli enti locali,
   le  parti  sociali,  le  associazioni  ambientaliste  e  altri
   soggetti pubblici e privati del territorio interessato.
   
   4.  La   Giunta  regionale   definisce  con  deliberazione  le
   modalita`  della  propria  partecipazione  alla  formazione  e
   all`attuazione del  PASL, sulla base degli indirizzi contenuti
   nel PRS,  nel DPEF  e negli atti di cui all`articolo 10, comma
   1.
   
   5. I  soggetti che  sottoscrivono il  PASL assumono  specifici
   impegni  nella  successiva  fase  di  realizzazione.  Il  PASL
   definisce i  progetti da  realizzare, le  risorse pubbliche  e
   private potenzialmente  attivabili e  i possibili strumenti di
   attuazione degli interventi.
   
   6. La Giunta regionale individua le modalita` e gli strumenti,
   anche  finanziari,   adeguati  ad   attribuire  carattere   di
   priorita` ai progetti inseriti nel PASL.
   
   7. Il  monitoraggio sulla  realizzazione degli  obiettivi e la
   valutazione  degli   esiti  dell`attuazione   del  PASL   sono
   assicurati   secondo    modalita`   definite    dai   soggetti
   sottoscrittori nel patto stesso.
   
   8. La  Giunta riferisce  annualmente  al  Consiglio  regionale
   sullo  stato   di  attuazione  dei  PASL  sottoscritti  e  sui
   risultati prodotti dagli stessi."
   
ARTICOLO 15
(Sostituzione dell`articolo 14 della LR 49/1999)

1. L`articolo 14 della LR 49/1999 e` sostituito dal seguente:

   "Art. 14
   Atti rilevanti per la programmazione regionale
   
   1. Gli  atti della  programmazione locale di cui agli articoli
   11 e  12 sono  rilevanti per  la programmazione  regionale, ai
   sensi  della   normativa  nazionale   vigente  in  materia  di
   ordinamento degli enti locali.
   
   2. Sono  altresi` rilevanti  per la programmazione regionale i
   seguenti atti degli enti locali:
   
   a) le  relazioni previsionali  e programmatiche  di  cui  alla
      normativa nazionale vigente in materia di ordinamento degli
      enti locali;
   b) i   piani   territoriali   di  coordinamento  di  cui  alla
      normativa regionale  vigente  in  materia  di  governo  del
      territorio;
   c) gli   atti    di  programmazione  negoziata  con  operatori
      pubblici e privati;
   d) le  "agende 21" locali e gli atti che individuano obiettivi
      e interventi nel processo di loro definizione;
   e) gli    altri  atti  espressamente  definiti  rilevanti,  ai
      suddetti fini, dalla legge regionale."
   
ARTICOLO 16
(Sostituzione dell`articolo 15 della LR 49/1999)

1. L`articolo 15 della LR 49/1999 e` sostituito dal seguente:

   "Art. 15
   Concertazione o confronto
   
   1. Il  concorso dei soggetti istituzionali e la partecipazione
   delle parti  sociali agli  atti della programmazione regionale
   si realizza tramite procedure di concertazione o confronto, ai
   sensi dello Statuto e della presente legge.
   
   2. La  concertazione o  il confronto si svolgono tra la Giunta
   regionale, le  rappresentanze istituzionali, le parti sociali,
   le  associazioni   ambientaliste,  sulla   base  di  specifici
   protocolli. La  concertazione o  il confronto  possono  essere
   estesi ad  altri soggetti direttamente interessati, sulla base
   di specifici protocolli.
   
   3. Le  procedure di concertazione o confronto sono finalizzate
   alla ricerca  di reciproche  convergenze o  alla verifica  dei
   rispettivi orientamenti  sulla individuazione e determinazione
   degli obiettivi  e degli altri contenuti essenziali degli atti
   di programmazione  previsti dalla presente legge, nonche` alla
   definizione di modalita` di cooperazione nella fase attuativa,
   eventualmente estesa ad altri soggetti.
   
   4. Le  province, i  comuni e  le  comunita`  montane  attivano
   procedure di  concertazione  o  confronto,  per  gli  atti  di
   programmazione locale  di  rispettiva  competenza,  secondo  i
   principi del presente articolo."
   
ARTICOLO 17
(Sostituzione dell`articolo 16 della LR 49/1999)

1. L`articolo 16 della LR 49/1999 e` sostituito dal seguente:

   "Art. 16
   Valutazione, monitoraggio e verifica
   
   1. I  piani e programmi di cui all`articolo 10 e gli strumenti
   di programmazione  negoziata cui  partecipa  la  Regione  sono
   soggetti, nella  fase di elaborazione, a valutazione integrata
   sotto il  profilo ambientale, territoriale, sociale, economico
   e degli effetti sulla salute umana.
   
   2. La  Regione disciplina  con regolamento,  le procedure e le
   modalita`  tecniche   per  l`effettuazione  della  valutazione
   integrata e  le relative  forme di  partecipazione,  anche  in
   attuazione della direttiva 2001/42/CE del Parlamento europeo e
   del Consiglio  del 27  giugno 2001,  relativa alla valutazione
   degli effetti  di determinati piani e programmi sull`ambiente.
   Gli esiti  della valutazione  formano parte  integrante  degli
   atti di programmazione.
   
   3. I  piani e programmi di cui all`articolo 10 sono soggetti a
   monitoraggio e  valutazione dei  risultati delle  politiche. A
   tali fini,  essi evidenziano  gli  obiettivi,  le  azioni,  le
   risorse,  i  risultati  attesi  e  i  relativi  indicatori  di
   efficienza  ed   efficacia.  La   verifica  dello   stato   di
   realizzazione dei  piani e  programmi e` oggetto dei documenti
   di monitoraggio  e valutazione  di cui  all`articolo  10  bis,
   comma 3.
   
   4. Le  fasi del  ciclo  di  programmazione  corrispondenti  al
   periodo di  validita` del  PRS e l`attuazione dei documenti di
   programmazione  economica   e  finanziaria   sono  oggetto  di
   monitoraggio strategico  generale. In  tale ambito,  la Giunta
   regionale  presenta   annualmente  al   Consiglio   regionale,
   unitamente al DPEF, un rapporto generale di monitoraggio sullo
   stato  di   attuazione  delle  politiche  di  intervento,  con
   l`indicazione delle  risorse previste  ed utilizzate  e  degli
   indicatori definiti dal DPEF."
   
ARTICOLO 18
(Inserimento dell`articolo 16 bis della LR 49/1999)

1. Dopo l`articolo 16 della LR 49/1999 e` inserito il seguente:

   "Art. 16 bis
   Nucleo unificato regionale di valutazione
   
   1. Il  Nucleo unificato  regionale di  valutazione e  verifica
   (NURV) e`  organismo tecnico di supporto alla Giunta regionale
   per l`esercizio delle attribuzioni concernenti la valutazione,
   il monitoraggio e la verifica della programmazione regionale e
   degli investimenti  pubblici, e svolge altresi` le funzioni di
   coordinamento dei  processi della valutazione integrata di cui
   all`articolo 16, comma 1.
   
   2. La  Giunta  regionale  nomina  il  NURV,  ne  dettaglia  le
   funzioni, ne  disciplina la  composizione e  il  funzionamento
   interno."
   
ARTICOLO 19
(Sostituzione dell`articolo 17 della LR 49/1999)

1. L`articolo 17 della LR 49/1999 e` sostituito dal seguente:

   "Art. 17
   Sistema informativo della programmazione
   
   1. Il  sistema informativo  della programmazione  si basa  sul
   principio di  condivisione, tra  i  soggetti  che  partecipano
   all`elaborazione e  all`attuazione delle  politiche regionali,
   di livelli  informativi, analisi, profili interpretativi dello
   sviluppo e di ogni altra documentazione specifica.
   
   2. La  Giunta regionale con propria deliberazione definisce le
   linee generali  del sistema  informativo della  programmazione
   nell`ambito del  sistema informativo regionale, e stabilisce i
   criteri   di   accessibilita`   al   sistema   e   della   sua
   interconnessione  con  i  corrispondenti  sistemi  dell`Unione
   europea, dello Stato e degli enti locali."
   
CAPO II
Modifiche alla LR 88/1994, LR 55/1997 e LR17/1999

ARTICOLO 20
(Modifiche all`articolo 6 della LR 88/1994)

1. Il  comma 1  dell`articolo 6 della legge regionale 18 novembre
1994, n.  88 (Norme per il sostegno delle attivita` di educazione
e formazione  alla musica  e al  canto corale)  e` sostituito dal
seguente:

   "1. La Giunta regionale, sentite le province e le associazioni
   rappresentative dei  soggetti destinatari  di cui all`articolo
   2, predispone la proposta di piano di indirizzo e la trasmette
   entro   il    31   ottobre    al   Consiglio   regionale   per
   l`approvazione."
   
ARTICOLO 21
(Sostituzione dell`articolo 4 della LR 55/1997)

1. L`articolo  4 della  legge regionale  30 luglio  1997,  n.  55
(Interventi  per  la  promozione  di  una  cultura  di  pace)  e`
sostituito dal seguente:

   "Art. 4
   Procedure di formazione e approvazione del piano di indirizzo
   
   1. La  Giunta regionale,  sentito il Comitato di consulenza di
   cui all`articolo  6 ed  effettuate le opportune consultazioni,
   predispone la  proposta di  piano e  la trasmette al Consiglio
   regionale entro il 31 ottobre dell`anno precedente a quello di
   inizio del periodo di riferimento.
   
   2. Il piano di indirizzo viene approvato con deliberazione del
   Consiglio regionale entro il 31 dicembre successivo.
   
   3.  Il  piano  regionale  dispone  di  norma  per  un  periodo
   corrispondente a  quello del  Programma regionale di sviluppo.
   Il  programma   finanziario  e`   aggiornato  annualmente   in
   relazione alle disponibilita` di bilancio."
   
ARTICOLO 22
(Sostituzione dell`articolo 6 della LR 17/1999)

1. L`articolo  6 della  legge regionale  23  marzo  1999,  n.  17
(Interventi per  la promozione  dell`attivita` di  cooperazione e
partenariato internazionale,  a livello  regionale e  locale)  e`
sostituito dal seguente:

   "Art. 6
   Procedure di formazione del piano regionale
   
   1.  La   Giunta  regionale,  successivamente  alla  Conferenza
   regionale sulla  cooperazione e il partenariato internazionale
   di  cui   all`articolo  10,   sentito  il   Comitato  tecnico-
   scientifico di  cui all`articolo  9, predispone la proposta di
   piano entro  il 31  ottobre precedente  a quello di inizio del
   periodo di riferimento.
   
   2. Il  Consiglio  regionale  approva  il  piano  entro  il  31
   dicembre.
   
   3.  Il  piano  regionale  dispone  di  norma  per  un  periodo
   corrispondente a  quello del  Programma regionale di sviluppo.
   Il  programma   finanziario  e`   aggiornato  annualmente   in
   relazione alle disponibilita` di bilancio."


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 15 novembre 2004

MARTINI

La presente  legge e`  stata approvata  dal  Consiglio  Regionale
nella seduta del 09.11.2004.




ATTIVITA` ISTITUZIONALI

