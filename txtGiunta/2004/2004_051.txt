Prelievo in  deroga del fringuello ai sensi dell`articolo 9 della
direttiva 79/409/CEE  del Consiglio del 2 aprile 1979 concernente
la conservazione degli uccelli selvatici.

Il Consiglio Regionale ha approvato il 05-10-2004
Il Presidente  della Giunta  Regionale promulga la seguente legge
regionale:

ARTICOLO 1
(Finalita`)

1. La  Regione Toscana  disciplina  la  gestione  del  territorio
regionale ai  fini faunistici  attuando la  tutela  di  tutte  le
specie  appartenenti   alla  fauna   selvatica,  ai  sensi  della
direttiva  79/409/CEE   del  Consiglio,   del  2   aprile   1979,
concernente  la   conservazione  degli   uccelli  selvatici,  nel
rispetto della  legge 11  febbraio 1992,  n. 157  (Norme  per  la
protezione della  fauna selvatica  omeoterma e  per  il  prelievo
venatorio)  e  della  legge  regionale  12  gennaio  1994,  n.  3
(Recepimento della  legge 11 febbraio 1992, n. 157 - Norme per la
protezione della  fauna selvatica  omeoterma e  per  il  prelievo
venatorio).

2. La  presente legge  ha il  fine di  applicare il  prelievo  in
deroga del  fringuello,  ai  sensi  dell`articolo  9  della  dir.
79/409/CEE e  successive modificazioni, e della l. 157/1992 cosi`
come modificata  dalla legge 3 ottobre 2002, n. 221 (Integrazioni
alla l.  11 febbraio 1992, n. 157, in materia di protezione della
fauna  selvatica   e  di   prelievo  venatorio,   in   attuazione
dell`articolo 9 della direttiva 79/409/CEE).

ARTICOLO 2
(Condizioni per il prelievo in deroga)

1. Al  fine di  rispondere alle  esigenze culturali, economiche e
ricreative, in presenza delle condizioni di cui agli articoli 2 e
9 della  dir. 79/409/CEE,  e` consentito il prelievo della specie
fringuello, con  le modalita` di cui all`articolo 3 e nei periodi
indicati  all`articolo   4,  ritenuto  che  non  vi  siano  altre
soluzioni soddisfacenti  per le  regioni indicate all`articolo 9,
comma 1, della dir. 79/409/CEE.

ARTICOLO 3
(Modalita` del prelievo in deroga del fringuello)

1. Per  garantire il  rispetto delle  tradizioni venatorie locali
regionali, e` consentito il prelievo della specie fringuello, con
i mezzi di cui all`articolo 31 della LR 3/1994, esclusivamente da
appostamento, ai  cacciatori autorizzati  e residenti in Toscana,
nell`ambito territoriale  di caccia (ATC) di residenza venatoria,
per non  piu` di tre giornate settimanali e per un numero massimo
di quindici  giornate complessive,  nel rispetto  delle quantita`
indicate.

2. E`  ammesso il  prelievo di  cinque esemplari al giorno con un
massimo  di   venti  capi   complessivi  per   l`intera  stagione
venatoria.

3. L`autorizzazione al prelievo e` rilasciata automaticamente dal
sistema regionale  di teleprenotazione venatoria, a partire dal 1
ottobre 2004,  fino  al  raggiungimento  del  numero  massimo  di
autorizzazioni rilasciabili, pari a n. 43.740.

4.  I   capi  abbattuti   devono  essere  segnati  sul  tesserino
regionale, nella apposita pagina.

ARTICOLO 4
(Tempi e luoghi del prelievo in deroga)

1. Il  prelievo in deroga del fringuello e` consentito dalla data
di entrata  in vigore  della presente  legge fino  al 30 novembre
2004.

2. Il  prelievo in  deroga del  fringuello non  e` consentito sul
territorio sottoposto a divieto di caccia.

ARTICOLO 5
(Divieti)

1. E`  vietato l`uso  di richiami  vivi  della  specie  fringilla
coelebs.

2. + vietata la vendita dei fringuelli prelevati.

ARTICOLO 6
(Controlli)

1.  La   vigilanza  sull`applicazione  della  presente  legge  e`
affidata agli  agenti e alle guardie di cui all`articolo 51 della
LR 3/1994.

2. Alle  violazioni della presente legge si applicano le sanzioni
previste dalla l. 157/1992 e dalla LR 3/1994.

3. La  Giunta regionale,  per verificare  la compatibilita` delle
conseguenze dell`applicazione  delle deroghe  con le disposizioni
della dir. 79/409/CEE, procedera` a trasmettere al Presidente del
Consiglio dei  ministri, al Ministro per gli affari regionali, al
Ministro dell`ambiente e tutela del territorio, al Ministro delle
politiche agricole  e forestali,  al Ministro  per  le  politiche
comunitarie, all`Istituto  nazionale fauna  selvatica  (INFS)  ed
alle competenti  commissioni parlamentari,  una  relazione  sulle
misure adottate in ordine al prelievo in deroga del fringuello.

ARTICOLO 7
(Sospensione del prelievo)

1. La  Giunta regionale,  anche  su  richiesta  dell`INFS  o  dei
soggetti di  cui all`articolo  2, comma  3, della LR 3/1994, puo`
sospendere il  prelievo quando vi siano accertate riduzioni delle
specie di  cui  all`articolo  2,  o  in  presenza  di  comprovate
situazioni  di  pericolo  per  la  specie  oggetto  del  prelievo
medesimo.

ARTICOLO 8
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 8 ottobre 2004

MARTINI

La presente  legge e`  stata approvata  dal  Consiglio  Regionale
nella seduta del 05.10.2004.




CACCIA
PROTEZIONE ANIMALI

