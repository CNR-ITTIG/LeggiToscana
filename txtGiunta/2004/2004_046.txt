Regolamento di  attuazione della  legge regionale 23 giugno 2003,
n. 30 (Disciplina delle attivita` agrituristiche in Toscana).



IL CONSIGLIO REGIONALE ha approvato

IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Vista la  legge regionale 23 giugno 2003, n. 30 (Disciplina delle
attivita` agrituristiche  in Toscana) cosi` come modificata dalla
legge regionale 28 maggio 2004, n. 27;

Visto l`articolo  27 della LR 30/2003, che prevede l`adozione del
regolamento di attuazione;

Vista la deliberazione del Consiglio regionale del 27 luglio 2004
con la  quale e`  stato approvato il regolamento di attuazione di
cui all`articolo  27 della  LR 30/2003 denominato "regolamento di
attuazione  della   legge  regionale   23  giugno   2003,  n.  30
(Disciplina delle attivita` agrituristiche in Toscana);

EMANA
il seguente Regolamento:

TITOLO I
Disposizioni generali

CAPO I
Disposizioni generali

ARTICOLO 1
(Oggetto)

1. Il  presente regolamento,  in attuazione della legge regionale
23 giugno  2003, n. 30 (Disciplina delle attivita` agrituristiche
in Toscana),  di  seguito  denominata  legge,  disciplina  quanto
disposto dall`articolo 27 della citata legge.

ARTICOLO 2
(Definizioni)

1. Ai  fini  del  presente  regolamento  per  centro  abitato  si
intendono i  centri  con  popolazione  non  superiore  a  tremila
abitanti, perimetrati negli atti della pianificazione comunale.

TITOLO II
Esercizio dell`agriturismo

CAPO I
Autorizzazione. Principalita` delle attivita` agricole

ARTICOLO 3
(Autorizzazione)

1. L`autorizzazione  agrituristica e` rilasciata all`imprenditore
agricolo proprietario  dell`azienda o  comunque titolare di altro
diritto reale o personale di godimento su di essa, con esclusione
del contratto di comodato.

ARTICOLO 4
(Accordi scritti per disciplinare le forme di collaborazione)

1.  Gli   accordi  scritti   per   disciplinare   le   forme   di
collaborazione di  cui all`articolo 5 della legge sono comunicati
ai comuni competenti.

ARTICOLO 5
(Principalita` della attivita` agricola)

1.  I   criteri  per   la  determinazione   della   principalita`
dell`attivita` agricola,  di cui  all`articolo 6,  comma 3  della
legge, sono indicati nell`allegato A al presente regolamento.

ARTICOLO 6
(Relazione)

1. Al  fine di  garantire il  rispetto dei criteri di uniformita`
sul territorio, la relazione sull`attivita` agrituristica, di cui
all`articolo 7 della legge, e` corredata dai seguenti documenti:

a) copia  della planimetria  generale dell`azienda,  in scala non
   inferiore  a  1:2.000  con  specificati  la  destinazione  dei
   fabbricati esistenti  sul fondo  e di quelli posti all`esterno
   dei beni fondiari dell`azienda, in caso di loro utilizzazione,
   nonche` l`ordinamento  colturale, in  particolare  secondo  le
   seguenti classi:  arboreo permanente,  silvicoltura,  bosco  e
   arboricoltura da  legno, terre  arabili, pascolo, coltivazione
   serra;
b) copia della visura catastale;
c) planimetrie,  in scala  non inferiore a 1:100, delle strutture
   da destinare  allo svolgimento delle attivita` agrituristiche,
   con definizione  delle unita`  abitative,  delle  camere,  dei
   locali, delle superfici, delle attrezzature e dei servizi. Per
   ogni struttura  devono essere  dettagliate  l`altezza  minima,
   media e massima e le superfici illuminanti;
d) individuazione  del tipo di approvvigionamento idrico. In caso
   di approvvigionamento  autonomo, e` allegata la certificazione
   d`idoneita`  per   uso  potabile  dell`acqua,  rilasciata  nei
   novanta giorni  precedenti  la  data  di  presentazione  della
   relazione;
e) copia  dell`attestazione di conformita` degli impianti secondo
   la normativa vigente;
f) copia del titolo di possesso dell`azienda che, nel caso in cui
   il richiedente  sia titolare di un diritto reale diverso dalla
   proprieta`, ovvero  di un diritto personale di godimento sugli
   immobili, deve  avere durata  non inferiore  a tre  anni dalla
   data di presentazione della relazione;
g) nel  caso di  richiesta di  autorizzazione per  l`attivita` di
   somministrazione  di  alimenti,  pasti  e  bevande:  relazione
   tecnica sul  tipo e  sulla funzione  delle  attrezzature,  sul
   ciclo produttivo, sui metodi di conservazione degli alimenti e
   sul numero degli addetti previsti;
h) nel  caso di  richiesta di  autorizzazione per le attivita` di
   cui all`articolo  14 della  legge: relazione  sulla  tipologia
   delle attivita`.

CAPO II
Classificazione delle strutture ricettive agrituristiche

ARTICOLO 7
(Classificazione con le spighe)

1.   Per    la   classificazione    delle   strutture   ricettive
agrituristiche e` utilizzato il logo che rappresenta la spiga.

2. Le  caratteristiche grafiche del logo che rappresenta la spiga
sono definiti nell`allegato B, parte III.

3. Le strutture agrituristiche sono classificate con un numero di
spighe, compreso fra uno e tre, che indica il livello qualitativo
dell`offerta di ospitalita` rurale.

4. L`attribuzione  del livello  di classificazione  con le spighe
avviene in  relazione al  possesso  dei  requisiti,  distinti  in
obbligatori e facoltativi, elencati nell`allegato B, parte I.

5. Il possesso dei soli requisiti obbligatori consente il livello
di classificazione minimo, pari ad una spiga.

6.  I   requisiti  dichiarati   dall`imprenditore  agricolo   per
l`attribuzione delle  spighe devono essere esposti al pubblico in
luogo ben visibile.

ARTICOLO 8
(Ulteriori indicazioni)

1. La  classificazione con le spighe puo` essere integrata con le
menzioni aggiuntive previste nell`allegato B, parte III.

2.  Ogni   menzione  aggiuntiva   puo`  essere   utilizzata   per
individuare  specifiche   tipologie  di   ospitalita`,   le   cui
caratteristiche sono individuate nell`allegato B, parte III.

3. Le  caratteristiche grafiche  delle menzioni  aggiuntive  sono
definite con atto del competente ufficio della Giunta regionale.

ARTICOLO 9
(Targa identificativa)

1.  Ogni   azienda  agricola   autorizzata  all`esercizio   delle
attivita` agrituristiche deve apporre all`ingresso per gli ospiti
dell`azienda la targa identificativa di cui all`allegato B, parte
III.

2. Le aziende autorizzate in data anteriore all`entrata in vigore
del regolamento  si adeguano  all`obbligo di cui al comma 1 entro
il 31 dicembre 2005.

CAPO III
Limiti e modalita` di esercizio delle attivita` agrituristiche

ARTICOLO 10
(Degustazione e assaggio di prodotti)

1.  La   degustazione  e   l`assaggio  dei   prodotti   aziendali
organizzata ai  sensi dell`articolo  2, comma 2, lettera d) della
legge e`  consentita all`interno  dell`azienda  o  nelle  aziende
agrituristiche con  le quali  esiste un accordo di collaborazione
ai sensi dell`articolo 5, comma 2 della legge.

2.  Qualora   per  la  degustazione  e  l`assaggio  dei  prodotti
aziendali non  sia  utilizzato  materiale  di  carta  o  plastica
biodegradabile  devono   essere  disponibili   strumenti  per  il
lavaggio delle stoviglie e/o servizi di noleggio stoviglie.

3.  Per   la  preparazione  di  spuntini  e  bevande  offerti  in
degustazione ed  assaggio e`  sufficiente disporre  di uno spazio
con piano di lavoro lavabile che puo` essere ricavato anche nella
cucina o nel locale destinato agli assaggi e degustazioni.

4. Nel  caso di  preparazioni che  richiedano la lavorazione e la
cottura dei  cibi sono  necessari i  requisiti  igienico-sanitari
previsti  per   la  preparazione  e  somministrazione  di  pasti,
alimenti e  bevande. Possono  essere  utilizzate  anche  zone  di
cottura poste all`esterno degli edifici.

ARTICOLO 11
(Attivita` di cui all`articolo 14 della LR 30/2003)

1. Le  attivita` di  cui all`articolo  14 della legge organizzate
all`esterno dei  beni fondiari  nella disponibilita` dell`azienda
devono essere svolte nel comune ove ha sede il centro aziendale o
nei comuni  limitrofi e  al di fuori dei centri abitati e, per le
aziende agrituristiche  venatorie, esclusivamente  nei  territori
dell`azienda destinati alle attivita` venatorie.

2. Qualora  le attivita` di cui all`articolo 14 della legge siano
organizzate in  strutture private  al di fuori dei beni fondiari,
queste devono  essere di  proprieta` dell`imprenditore agricolo o
comunque l`imprenditore  deve avere sulle stesse un diritto reale
o  personale  di  godimento,  con  esclusione  del  contratto  di
comodato.

ARTICOLO 12
(Utilizzo dell`abitazione  principale  dell`imprenditore  ubicata
nei centri abitati)

1. Ai  sensi dell`articolo  17, comma  1, lettera a) della legge,
l`esercizio  delle   attivita`  agrituristiche  nei  locali  siti
nell`abitazione principale dell`imprenditore agricolo ubicata nel
centro  abitato   deve  svolgersi   in  immobili  che  presentano
caratteristiche di  ruralita` come definite negli strumenti della
pianificazione comunale.

ARTICOLO 13
(Prevalenza dei  prodotti utilizzati  nella  somministrazione  di
pasti, alimenti e bevande)

1. Nella  somministrazione di pasti, alimenti e bevande, comprese
quelle a  carattere alcoolico e superalcoolico, la prevalenza dei
prodotti aziendali o comunque di prodotti reperiti presso aziende
agricole locali  e aziende  agroalimentari locali che producono e
vendono prodotti  regionali, ai  sensi dell`articolo 15, comma 1,
lettera b)  della legge,  sussiste  quando  gli  ingredienti  che
caratterizzano le  pietanze proposte,  nonche` il  vino e l`olio,
sono costituiti da questi prodotti.

2. La  provenienza dei  prodotti deve essere indicata agli ospiti
tramite informazioni scritte.

ARTICOLO 14
(Individuazione delle aree montane e delle aree svantaggiate)

1. L`individuazione  da parte dei comuni di aree in cui, ai sensi
dell`articolo  26,   comma  1   della  legge,  e`  consentita  la
somministrazione di  pasti, alimenti  e bevande indipendentemente
dall`esercizio di  altre attivita` agrituristiche, tiene conto di
quanto stabilito negli atti della pianificazione ed e` effettuata
valutando,  in   particolare,  per   le  aree  caratterizzate  da
particolari  condizioni   di   svantaggio   socio-economico,   le
caratteristiche ambientali,  economiche e sociali delle aree, con
specifico riferimento  al numero e alle tipologie di attivita` di
ristorazione esistenti, alla densita` insediativa e all`indice di
invecchiamento della  popolazione. La  densita` insediativa  deve
presentare valori  piu` bassi  e l`indice di invecchiamento della
popolazione deve  presentare valori  piu` alti rispetto ai valori
medi provinciali.

ARTICOLO 15
(Eventi promozionali)

1. Ai  sensi dell`articolo  16, comma  1, lettera a) della legge,
gli eventi  promozionali non possono essere superiori a venti per
anno solare  e sono  comunicati al comune di competenza. Nel caso
in cui  gli eventi  durino piu`  di un  giorno,  ogni  giorno  e`
computato come un evento.

2. L`attivita`  di somministrazione  di pasti, alimenti e bevande
realizzata nel  corso degli  eventi deve  essere accompagnata  da
un`attivita`  di  informazione  sui  prodotti  presentati  e  sui
relativi metodi di produzione.

3. La  prevalenza dei  prodotti aziendali o comunque dei prodotti
reperiti presso  aziende agricole  locali, ai sensi dell`articolo
16,  comma  1,  lettera  b)  della  legge,  sussiste  quando  gli
ingredienti che  caratterizzano le  pietanze proposte, nonche` il
vino e l`olio, sono costituiti da questi prodotti.

ARTICOLO 16
(Norme tecniche  per la  realizzazione dei  servizi igienici, dei
volumi tecnici e degli impianti sportivo-ricreativi)

1. Ai  sensi dell`articolo  18, comma  6 della  legge,  le  nuove
strutture per  i  servizi  igienico-sanitari  e  i  nuovi  volumi
tecnici possono essere realizzati a condizione che:

a) per  comprovati motivi  strutturali e  di sicurezza,  non  sia
   possibile utilizzare le strutture esistenti;
b) le  strutture e  i volumi  siano  adeguatamente  inseriti  nel
   contesto rurale;
c) le  tipologie,  gli  elementi  architettonici  e  i  materiali
   utilizzati siano tipici dell`edilizia rurale del luogo.

2. Ai  sensi dell`articolo  18, comma 6 della legge, gli impianti
sportivi a  carattere  ricreativo  possono  essere  realizzati  a
condizione  che   siano  strettamente   funzionali  al  soggiorno
temporaneo dell`ospite  e che  siano adeguatamente  inseriti  nel
contesto rurale.

CAPO IV
Requisiti strutturali, igienico-sanitari e di sicurezza

SEZIONE I
Requisiti igienico-sanitari  per la produzione, la preparazione e
la somministrazione di pasti, alimenti e bevande

ARTICOLO 17
(Accertamento dell`idoneita` dei locali)

1. L`accertamento  dell`idoneita` dei  locali, degli  immobili  e
delle attrezzature  utilizzate per  le attivita`  di  produzione,
preparazione,  confezionamento   e  somministrazione   di  pasti,
alimenti   e   bevande,   necessaria   ai   fini   del   rilascio
dell`autorizzazione sanitaria  di cui  all`articolo 2 della legge
30 aprile  1962, n.  283 (Modifica degli articoli. 242, 243, 247,
250 e 262 del TU delle leggi sanitarie approvato con RD 27 luglio
1934, n.  1265: Disciplina  igienica  della  produzione  e  della
vendita delle  sostanze alimentari  e delle  bevande) tiene conto
delle particolari  caratteristiche  di  ruralita`  degli  edifici
utilizzati e  dell`effettiva dimensione dell`attivita` svolta, ai
sensi dell`articolo  28, ultimo  comma del decreto del Presidente
della Repubblica 26 marzo 1980, n. 327 (Regolamento di esecuzione
della legge  30 aprile  1962, n. 283, e successive modificazioni,
in materia  di  disciplina  igienica  della  produzione  e  della
vendita delle sostanze alimentari) e dell`articolo 9, comma 2 del
decreto legislativo  26  maggio  1997,  n.155  (Attuazione  delle
direttive 93/43/CEE  e 96/3/CE  concernenti l`igiene dei prodotti
alimentari).

2. Ai  sensi dell`articolo  22, comma  4 della legge, nel caso di
preparazione e  di somministrazione  di pasti  per un  numero  di
ospiti complessivamente  non superiore  a dodici, per l`idoneita`
dei locali,  compresa la  cucina, e`  sufficiente il rispetto dei
requisiti previsti  dalle vigenti  disposizioni e dai regolamenti
edilizi e  di  igiene  per  i  locali  di  abitazione  e  non  e`
necessaria  l`autorizzazione  di  cui  all`articolo  2  della  l.
283/1962. Sono  fatte salve  le  disposizioni  relative  al  DLgs
155/1997 e  dell`articolo 18 del presente regolamento relativa al
piano di autocontrollo semplificato.

ARTICOLO 18
(Piano di autocontrollo semplificato)

1. Le  aziende agricole  autorizzate all`esercizio dell`attivita`
di produzione,  di preparazione  e di  somministrazione di pasti,
alimenti e bevande, ivi compresi la degustazione e l`assaggio dei
prodotti aziendali,  devono dotarsi  di un piano di autocontrollo
semplificato.

2. Entro  sessanta giorni  dall`entrata in  vigore  del  presente
regolamento, la  Giunta regionale  approva,  nel  rispetto  della
direttiva del  Consiglio 93/43/CEE  del 14 giugno1993 concernente
l`igiene   degli   alimenti,   le   procedure   semplificate   di
autocontrollo   relative    ai    processi    produttivi    della
somministrazione  di   pasti,  alimenti   e   bevande   e   della
degustazione e assaggio dei prodotti aziendali.

ARTICOLO 19
(Requisiti dei locali per la somministrazione)

1. I  locali destinati alla somministrazione di pasti, alimenti e
bevande devono  avere una  superficie proporzionata al numero dei
posti autorizzati  in ragione  di  1  metro  quadrato  per  posto
tavola, con una superficie minima del locale di 9 metri quadrati.

2.  I  locali  devono  essere  dotati  di  finestre  esterne  per
garantire  il  ricambio  d`aria.  In  relazione  alla  superficie
illuminante ed  alle altezze  medie, si  applica quanto  previsto
all`articolo 26,  commi 1,  2, 3  e  4.  Sono  ammesse  soluzioni
artificiali integranti i sistemi di aerazione ed illuminazione.

3. Per  gli ospiti  che usufruiscono  della  somministrazione  di
pasti, alimenti  e bevande  deve  essere  disponibile  almeno  un
servizio  igienico   facilmente  accessibile  e  non  comunicante
direttamente con i locali di somministrazione.

4. Il servizio di cui al comma 3 deve essere dotato di:

a) pavimento lavabile e disinfettabile;
b) pareti    trattate  o  rivestite  con  materiale  impermeabile
   lavabile e  disinfettabile fino  ad  un`altezza  minima  di  2
   metri;
c) adeguata aerazione, naturale o meccanica;
d) w.c. con impianto di scarico acqua a doppia erogazione;
e) lavabo  fornito di  sapone liquido  o in polvere e asciugamani
   monouso anche  in tessuto,  approvvigionato con acqua potabile
   calda e fredda, munito di comando di erogazione acqua;
f) contenitore per rifiuti con comando a pedale.

ARTICOLO 20
(Requisiti dei locali per la preparazione dei pasti)

1. I locali polifunzionali delle aziende agrituristiche adibiti a
cucine-laboratori  per  la  preparazione  di  pasti,  alimenti  e
bevande devono avere i seguenti requisiti:

a) sufficiente  aerazione  ed  illuminazione  naturale  garantita
   dalla presenza  di aperture  sull`esterno. In  relazione  alla
   superficie illuminante e alle altezze medie, si applica quanto
   previsto all`articolo 26, commi 1, 2, 3 e 4;
b) superficie minima di 9 metri quadrati fino a dodici pasti, con
   un incremento  di 0,20  metri quadrati  per ogni pasto oltre i
   dodici. La  superficie puo` essere costituita dalla sommatoria
   dei locali  adibiti rispettivamente  alle funzioni di cui alle
   lettere f), g) e h);
c) pareti    trattate  o  rivestite  con  materiale  impermeabile
   lavabile e  disinfettabile fino  ad  un`altezza  minima  di  2
   metri;
d) pavimento ben connesso lavabile e disinfettabile;
e) finestre  e porte  esterne protette  da dispositivo contro gli
   insetti ed i roditori;
f) zona di lavaggio e preparazione alimenti, dotata di lavello;
g) zona di cottura;
h) zona   di    lavaggio  stoviglie,  attrezzata  con  lavello  e
   lavastoviglie;
i) lavamani  o lavello  della  zona  lavaggio  stoviglie  purche`
   dotato di comando di erogazione acqua non manuale e attrezzato
   con sapone liquido o in polvere e asciugamani monouso;
j) contenitore per rifiuti con comando a pedale;
k) cappa  sovrastante il  punto di  cottura, dimensionata in modo
   tale da poter convogliare all`esterno i fumi ed i vapori oltre
   il colmo del tetto;
l) tavoli da lavoro con superficie lavabile;
m) armadietti per riporre le stoviglie;
n) armadio  chiuso per il deposito dei materiali per la pulizia e
   la disinfezione, o apposito locale separato da quello dove gli
   alimenti  e   le  bevande   vengono  immagazzinati,  lavorati,
   trasformati, serviti e consumati;
o) lavastoviglie,  anche di  tipo non  industriale, qualora siano
   previsti non piu` di venti pasti;
p) frigorifero,  anche di  tipo  non  industriale,  di  capacita`
   adeguata e dotato di termometro di massima e di minima;
q) spazio,  o locale, idoneo per lo stoccaggio e la conservazione
   degli  alimenti   con  scaffali   in  materiale   lavabile   e
   disinfettabile;
r) servizi   igienici  per  gli  operatori  alimentari  aventi  i
   requisiti di cui al comma 2.

2. I  servizi igienici  per gli operatori alimentari devono avere
in particolare i seguenti requisiti:

a) non essere direttamente comunicanti con il locale autorizzato;
b) avere    uno  spogliatoio,  eventualmente  identificabile  con
   l`antibagno  dei  servizi  igienici  e  dotato  di  armadietti
   individuali a  doppio scomparto, lavabili e disinfettabili, in
   numero  corrispondente   a  quello  degli  addetti.  La  porta
   dell`antibagno  deve  essere  dotata  di  dispositivo  per  la
   chiusura automatica;
c) essere  dotati di  lavabo ad  acqua corrente  con  comando  di
   erogazione acqua non manuale, distributore di sapone liquido o
   in polvere e con asciugamani monouso.

3. Nel  caso in cui il locale autorizzato sia all`interno o nelle
vicinanze  dell`abitazione,   e`  ammessa   la  possibilita`   di
utilizzare i  locali dell`abitazione quali spogliatoi e i servizi
igienici   dell`abitazione,   purche`   diversi   da   quelli   a
disposizione del pubblico.

ARTICOLO 21
(Requisiti dei  locali per  la preparazione e somministrazione di
pasti nel  corso degli  eventi di  cui all`articolo  16 della l.r
30/2003)

1. La  produzione e  somministrazione di  pasti nel  corso  degli
eventi  di   cui  all`articolo   16  della   legge  deve   essere
proporzionata alle  capacita`  produttive  dell`azienda  o  delle
aziende con  le quali  esiste un accordo ai sensi dell`articolo 5
comma 2 della legge.

2. Nel caso in cui non siano presenti locali autorizzati ai sensi
della  l.   283/1962,  sono  consentite  preparazioni  alimentari
semplici, a basso profilo di rischio e a consumo immediato, quali
per esempio  bruschette, grigliate,  necci.  In  ogni  caso  deve
essere garantita la corretta conservazione degli alimenti.

3. Per  la preparazione  dei pasti nel corso degli eventi possono
essere utilizzate  la cucina  dell`imprenditore e zone di cottura
poste all`esterno degli edifici.

4. Qualora  non sia  utilizzato materiale  monouso devono  essere
disponibili strumenti per lavaggio delle stoviglie.

ARTICOLO 22
(Requisiti dei locali per la preparazione dei prodotti aziendali)

1. L`attivita`  di preparazione di prodotti aziendali puo` essere
effettuata utilizzando  il locale  di cui  all`articolo 20  o  un
locale autorizzato  ai sensi della l. 283/1962 avente i requisiti
di cui alla delibera della Giunta regionale 31 marzo 1999, n. 206
(Direttive  per  il  rilascio  dell`autorizzazione  sanitaria  in
materia di alimenti e bevande per il settore agricolo).

2.  Nelle  aziende  autorizzate  per  un  numero  di  ospiti  non
superiore a  dodici, il  locale  per  la  preparazione  di  pasta
fresca, pane,  confetture, marmellate,  succhi di frutta, verdure
sott`olio e  salse non  e` soggetto ad autorizzazione sanitaria a
condizione che  la produzione sia somministrata agli ospiti e che
il locale abbia i seguenti requisiti:

a) superficie    minima  di  9  metri  quadrati  con  sufficiente
   areazione;
b) lavello  destinato esclusivamente  al lavaggio  delle  materie
   prime;
c) lavello   destinato    esclusivamente    al    lavaggio  delle
   attrezzature;
d) piano di cottura con idoneo impianto di aspirazione;
e) dispositivi  idonei ad  evitare  la  presenza  di  roditori  e
   insetti;
f) attrezzature    che  consentano  un`adeguata  conservazione  e
   separazione tra  generi di  diversa  tipologia  dei  materiali
   destinati al confezionamento;
g) autoclave  nel caso  di  preparazione  di  succhi  di  frutta,
   verdure sott`olio e salse.

SEZIONE II
Requisiti igienico-sanitari  per lo svolgimento dell`attivita` di
macellazione di animali allevati in azienda

ARTICOLO 23
(Specie animali allevate in azienda ai fini della macellazione)

1. La  macellazione di conigli, di selvaggina di allevamento e di
volatili da  cortile allevati  in azienda  e` consentita  secondo
quanto indicato nell`articolo 24.

2. La  macellazione degli  animali di  cui al comma 1 deve essere
effettuata in un apposito locale polifunzionale posto all`interno
dell`azienda agricola,  avente i requisiti di cui all`articolo 25
e autorizzato ai sensi della l. 283/1962.

ARTICOLO 24
(Quantita` di animali e modalita` di macellazione)

1. La  macellazione di conigli, di selvaggina di allevamento e di
volatili da cortile allevati in azienda e` consentita nell`ambito
delle seguenti  quantita` e comunque per un numero massimo totale
di cento capi a settimana:

a) conigli  e selvaggina della famiglia dei leporidi nella misura
   massima di cinquecento capi all`anno;
b) volatili  appartenenti  alle  specie  polli  (genere  Gallus),
   tacchini (genere  Meleagris), faraone  (genere Numida), anatre
   (genere Anas)  e oche  (genere Anser)  e selvaggina  da  penna
   (pernici, piccioni,  starne, fagiani,  e altre)  nella  misura
   massima di millecinquecento volatili all`anno;
c) in  deroga a  quanto fissato  dall`articolo  23  del  presente
   regolamento, in  virtu` della  valorizzazione delle  tipicita`
   locali  e   di  favorire   piccoli  allevamenti  quale  valore
   culturale legato  all`attivita` agrituristica,  e` ammessa  la
   macellazione di  suini  e  ovicaprini  nel  numero  e  con  le
   modalita` previste  dalle norme  vigenti per  l`uso familiare.
   Gli animali macellati sono soggetti alla visita post-mortem da
   parte  dell`azienda   USL  secondo   le   modalita`   per   la
   macellazione ad  uso domestico  e le  tariffe  adottate  dalla
   Regione Toscana.

2. Nell`autorizzazione  sanitaria per  la macellazione di animali
allevati in  azienda e`  stabilito il  numero massimo  di animali
macellabili in  un anno  nella  singola  azienda,  suddivisi  per
specie.

3. L`imprenditore  deve concordare  con il  servizio  veterinario
dell`azienda USL il giorno e l`ora della macellazione, al fine di
consentire l`effettuazione dei previsti controlli veterinari. Per
le tariffe si fa riferimento al tariffario regionale in vigore.

4. La macellazione degli animali delle singole specie deve essere
effettuata in tempi diversi, previa pulizia e disinfezione.

5. Il  trasporto degli  scarti  della  macellazione  puo`  essere
differito oltre le ventiquattro ore, su preventiva autorizzazione
dell`ente  pubblico   che  ha   autorizzato  la  macellazione,  e
documentato  tramite   un  registro   di  carico  e  scarico.  La
conservazione degli  stessi avviene in appositi imballi a perdere
(sacchi di  plastica chiusi  con un  laccio) completi  di data di
confezionamento e  riposti  in  apposito  congelatore  utilizzato
esclusivamente per tale scopo.

6. Gli  imprenditori che  effettuano la  macellazione in  azienda
devono tenere un registro in cui sono annotati:

a) data di macellazione;
b) specie e numero dei capi macellati;
c) dichiarazione  sul  rispetto  di  tempi  di  sospensione,  per
   eventuali pregressi trattamenti farmacologici effettuati.

7. Le  carni macellate  in azienda  utilizzate per  la vendita al
consumatore finale sul luogo di produzione devono recare il bollo
a placca  con l`indicazione  della  ragione  sociale  e  la  sede
dell`azienda.

8.  Gli   scarti  liquidi   possono   essere   smaltiti   tramite
fertirrigazione con  le modalita`  di  cui  all`articolo  38  del
decreto legislativo  11 maggio  1999 n.  152 (Disposizioni  sulla
tutela  delle   acque  dall`inquinamento   e  recepimento   della
direttiva  91/271/CEE  concernente  il  trattamento  delle  acque
reflue  urbane   e  della   direttiva  91/676/CEE  relativa  alla
protezione delle  acque dall`inquinamento  provocato dai  nitrati
provenienti da fonti agricole).

ARTICOLO 25
(Requisiti dei locali di macellazione)

1. Ai fini del rilascio dell`autorizzazione sanitaria i locali di
macellazione devono avere i seguenti requisiti:

a) la  zona per lo stordimento, il dissanguamento e la spiumatura
   o scuoiatura  deve essere  separata, anche  tramite  arredi  o
   pannelli,  dalla  zona  di  eviscerazione;  le  operazioni  di
   stordimento,  dissanguamento   e  spiumatura   possono  essere
   effettuate anche in aree esterne con pavimento permeabile;
b) attrezzatura   per  lo  stordimento  conforme  alla  normativa
   vigente in materia di benessere degli animali;
c) avere  almeno  un  lato  fuori  terra  ed  avere  areazione  e
   illuminazione  naturale   pari   a   1/14   della   superficie
   calpestabile  o,   in  alternativa,  prevedere  la  necessaria
   integrazione  con   sistemi  di   aerazione  e   illuminazione
   artificiale;
d) pavimento  lavabile e  disinfettabile con  pozzetto munito  di
   griglia e  sifone per  la raccolta dei reflui e lo smaltimento
   delle acque di lavaggio;
e) pareti   rivestite    o  trattate  con  materiale  lavabile  e
   disinfettabile fino ad un`altezza di almeno 2 metri;
f) finestre,  porte e  aperture munite  di dispositivi contro gli
   insetti e i roditori;
g) lavabo fornito di acqua corrente calda e fredda con comando di
   erogazione non  manuale, di  dispensatore per sapone liquido o
   in polvere  e  di  distributore  di  asciugamani  monouso;  e`
   ammessa la  presenza di  presa diretta per acqua da utilizzare
   esclusivamente per la pulizia dei locali;
h) attrezzature e utensili idonei, lavabili e disinfettabili;
i) contenitori  idonei dotati  di  chiusura,  che  permettano  il
   trasferimento delle  carni macellate in frigoriferi ad armadio
   o pozzetto, destinati esclusivamente a tale uso;
j) contenitori  idonei dotati  di chiusura  per  il  deposito  di
   sangue e  scarti della macellazione, da smaltire conformemente
   alla vigente normativa;
k) servizi  igienici a  disposizione degli  operatori  alimentari
   aventi i requisiti di cui al comma 2.

2. I  servizi igienici  per gli operatori alimentari devono avere
in particolare i seguenti requisiti:

a) non essere direttamente comunicanti con il locale autorizzato;
b) avere    uno  spogliatoio,  eventualmente  identificabile  con
   l`antibagno  dei  servizi  igienici  e  dotato  di  armadietti
   individuali a  doppio scomparto, lavabili e disinfettabili, in
   numero  corrispondente   a  quello  degli  addetti.  La  porta
   dell`antibagno  deve  essere  dotata  di  dispositivo  per  la
   chiusura automatica;
c) essere  dotati di  lavabo ad  acqua corrente  con  comando  di
   erogazione acqua non manuale, distributore di sapone liquido o
   in polvere e con asciugamani monouso.

3. Durante  la macellazione devono essere messi in atto tutti gli
accorgimenti  atti  a  prevenire  la  contaminazione  primaria  e
secondaria delle carcasse.

4. Il  locale utilizzato per l`attivita` di macellazione non puo`
essere destinato  ad altre  attivita`  e  deve  essere  pulito  e
disinfettato al  termine delle operazioni di macellazione e prima
del suo riutilizzo.

5.  La   lavorazione  delle  carni  ottenute  dalla  macellazione
aziendale  od   extra   aziendale   e`   consentita   utilizzando
l`eventuale locale  autorizzato per  la preparazione  dei  pasti,
alimenti e  bevande o  comunque in un locale autorizzato ai sensi
della l. 283/1962.

6. Qualora  nella stessa azienda venga attivato anche un impianto
di macellazione,  e` sufficiente  un solo  spogliatoio, munito di
servizio igienico, per entrambe le strutture.

SEZIONE III
Requisiti strutturali,  igienico  sanitari  e  di  sicurezza  per
l`ospitalita`

ARTICOLO 26
(Requisiti delle camere e delle unita` abitative)

1. Al  fine di  tener conto  delle caratteristiche  di  ruralita`
degli edifici,  ai sensi dell`articolo 19 comma 2 della legge, e`
ammesso derogare alla normativa vigente consentendo:

a) un`altezza  minima dei  locali adibiti al soggiorno e pernotto
   degli ospiti non inferiore a 2,50 metri di altezza. In caso di
   soffitti inclinati  l`altezza media  puo` essere di 2,50 metri
   con altezze  minime non  inferiori a  2 metri  e nel  caso  di
   altezze in  gronda inferiori a 2 metri l`utilizzo obbligatorio
   di appositi  arredi puo`  consentire  di  riportare  l`altezza
   minima a 2 metri.

b) un`altezza  minima dei locali adibiti a servizi igienici e dei
   corridoi non inferiore a 2,20 metri.

2. Al  fine di  tener conto  delle caratteristiche  di  ruralita`
degli edifici,  ai sensi  dell`articolo 19,  comma 2 della legge,
per la  superficie illuminante  di ciascun  locale e`  consentito
derogare alla normativa vigente a condizione che sia garantito un
rapporto areo-illuminante pari al valore di 1/14. Nel caso in cui
vi  sia  una  distanza  della  parete  del  fabbricato  da  altre
strutture superiore  ai 15 metri, il rapporto puo` essere ridotto
ad 1/20 purche` siano presenti idonei sistemi di ricambio di aria
negli ambienti.

3. Per  immobili di  particolare pregio  storico e architettonico
sottoposti  a  vincoli  di  non  modificabilita`  delle  aperture
esterne, possono essere consentite ulteriori deroghe a condizione
che vi  sia un progetto di intervento edilizio che garantisca, in
relazione al  numero degli  occupanti, idonee condizioni igienico
sanitarie  dell`alloggio   ottenibili  prevedendo   una  maggiore
superficie dei  vani abitabili  ovvero  la  possibilita`  di  una
adeguata illuminazione, con impianti di illuminazione autonomi, e
una  adeguata   ventilazione  resa  possibile  dalla  dimensione,
tipologia e  localizzazione delle  finestre, dai riscontri d`aria
trasversali e dall`impiego di mezzi di ventilazione ausiliaria.

4. Le deroghe concesse ai sensi del presente articolo sono valide
solo per l`uso dei locali a fini agrituristici.

5.  La   ricettivita`  delle   camere  ad  uso  agrituristico  e`
determinata come segue:

a) un posto letto ogni 9 metri quadrati;
b) due posti letto ogni 14 metri quadrati;
c) ulteriori  posti letto sono autorizzati con un incremento di 5
   metri quadrati per ogni letto.

6.  E   consentita  la   sistemazione  temporanea   di  un  letto
supplementare aggiuntivo  per bambini  di eta`  non  superiore  a
dodici anni,  su richiesta  del cliente, senza che cio` determini
un aumento  del numero  complessivo dei  posti letto autorizzati,
come previsto dall`articolo 12 comma 3 della legge.

7. La  frazione di superficie superiore a 0,50 metri quadrati e`,
in tutti i casi, arrotondata all`unita`.

ARTICOLO 27
(Requisiti per l`ospitalita` in spazi aperti)

1. La  superficie delle  singole piazzole  per  l`ospitalita`  in
spazi aperti  non deve  essere inferiore a 60 metri quadrati e le
stesse devono  essere sistemate  a prova  di acqua  e di  polvere
tramite l`inerbimento  del terreno  o l`uso  di  autobloccanti  e
comunque in modo permeabile.

2. Per  lo svolgimento  dell`attivita` di  ospitalita`  in  spazi
aperti, oltre  a quanto  previsto dall`articolo  20 della  legge,
devono essere rispettati i seguenti requisiti:

a) devono essere localizzati in prossimita` delle piazzole:

   1) la fornitura di acqua potabile e di energia elettrica;
   2) l`impianto  di  prevenzione  incendi,  da  realizzarsi  nel
      rispetto delle norme vigenti;
   3) l`impianto   elettrico  a  colonnine,  da  realizzarsi  nel
      rispetto  delle  norme  vigenti,  con  punti  luce  atti  a
      consentire la  fruizione della viabilita` e l`illuminazione
      dei servizi;
   4) l`installazione   di  recipienti lavabili  per il  servizio
      quotidiano di smaltimento dei rifiuti;
   5) in  caso  di  ospitalita`  di  caravan  e  autocaravan,  un
      pozzetto agibile  per acque di scarico e uno scarico idoneo
      per w.c. chimici.
   
b) i  servizi igienico-sanitari  e i  servizi di  lavanderia  non
   possono essere  realizzati in  strutture precarie o mobili. La
   lavanderia puo` essere realizzata anche all`aperto.

c) le  attrezzature  per  il  lavaggio  stoviglie  devono  essere
   installate in  uno spazio  distinto da  quello destinato  alle
   attrezzature per il lavaggio biancheria.

ARTICOLO 28
(Requisiti per  lo svolgimento  delle attivita` agrituristiche di
cui all`articolo 14 della LR 30/2003)

1. Per  lo svolgimento  delle  attivita`  didattiche,  culturali,
tradizionali,  di   turismo  religioso   culturale,   ricreative,
sportive, escursionistiche  e  di  ippoturismo,  oltre  a  quanto
previsto all`articolo  21 della  legge, deve  essere  individuato
all`interno degli  edifici  aziendali  un  locale  di  dimensioni
commisurate all`entita`  dell`attivita` autorizzata, da destinare
all`accoglienza degli ospiti.

SEZIONE IV
Disposizioni per la conduzione delle piscine

ARTICOLO 29
(Conduzione delle piscine)

1. La  conduzione delle  piscine e` esercitata nel rispetto delle
norme igienico-sanitarie  in materia di qualita` delle acque e di
sicurezza,  tenuto  conto  di  quanto  previsto  dall`accordo  16
gennaio 2003  (Accordo tra il Ministro della Salute, le regioni e
le province  autonome di Trento e Bolzano sugli aspetti igienico-
sanitari per la costruzione, la manutenzione e la vigilanza delle
piscine a uso natatorio).

2. Il responsabile dell`igiene, della funzionalita` della piscina
e della  sicurezza  dei  bagnanti  e`  il  titolare  dell`azienda
agricola o altri soggetti da lui incaricati.

ARTICOLO 30
(Controlli nella conduzione delle piscine)

1. I  controlli per  la verifica del corretto funzionamento della
piscina sono  distinti in  controlli interni, eseguiti a cura del
responsabile della  piscina, e  controlli esterni  di  competenza
dell`azienda USL.

2. Il  responsabile della  piscina  deve  garantire  la  corretta
gestione, sotto  il  profilo  igienico-sanitario,  di  tutti  gli
elementi funzionali  che concorrono alla sicurezza della piscina,
secondo le prescrizioni di cui ai commi 3, 4 e 5.

3. I  controlli interni  sono eseguiti  dall`imprenditore  o  dal
personale da  lui incaricato e riguardano la qualita` dell`acqua,
in ragione  degli accessi  alla piscina.  Chi esegue  i controlli
deve essere  a conoscenza  della quantita`  e della  qualita` dei
prodotti utilizzati per la disinfezione dell`acqua.

4.  Qualora,   in  seguito   all`autocontrollo   effettuato,   il
responsabile riscontri  valori dei parametri igienico-sanitari in
contrasto con la corretta gestione della piscina, deve provvedere
per la  soluzione del problema e/o al ripristino delle condizioni
ottimali.

5. La conduzione della piscina deve prevedere controlli periodici
o forme di assistenza programmate.

TITOLO III
Disposizioni transitorie e abrogative

ARTICOLO 31
(Abrogazioni)

1.  Il   regolamento  6  novembre  2000,  n.  7  (Regolamento  di
attuazione dell`articolo  16  della  LR17  ottobre  1994,  n.  76
"Disciplina delle  attivita` agrituristiche".  Criteri generali e
procedure  per   la  classificazione  delle  strutture  ricettive
agrituristiche) e` abrogato.

ARTICOLO 32
(Norme transitorie per la classificazione)

1. Le  strutture agrituristiche  che, sulla  base del regol. reg.
7/2000, hanno  ottenuto un  livello di classificazione diverso da
quello attribuibile  sulla base  del presente regolamento, devono
presentare  richiesta   di  nuova  classificazione  entro  il  31
dicembre 2005.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 3 agosto 2004

PASSALEVA
(designato con DPGR n. 132 del 22.5.2000)

ALLEGATI
ALLEGATO A
PARTE I  - Determinazione  delle ore  lavoro  per  realizzare  la
condizione di  principalita` di  cui  all`articolo  6,  comma  3,
lettera a) della LR 30/2003

1.  Premessa

2.  Metodo  standard  per  la  determinazione  delle  ore  lavoro
    necessarie all`attivita` agricola
2.1 Disposizioni generali per l`applicazione delle tabelle A, B e
    C

3.  Metodo  standard  per  la  determinazione  delle  ore  lavoro
    necessarie alle attivita` agrituristiche

4.  Condizioni   di   agevolazione   per   l`applicazione   della
    principalita` dell`attivita`  agricola alle  aziende  di  cui
    all`articolo 26 comma 2 della LR 30/2003.

PARTE  II  -  Determinazione  della  produzione  lorda  vendibile
agricola  e   delle  entrate   dell`attivita`  agrituristica  per
realizzare la  condizione di principalita` di cui all`articolo 6,
comma 3, lettera b) della LR 30/2003

1.  Premessa

2.  Metodo standard per la determinazione della PLV agricola
2.1 Disposizioni generali per l`applicazione delle tabelle A, B e
    C

3.  Condizioni   di   agevolazione   per   l`applicazione   della
    principalita` dell`attivita`  agricola alle  aziende  di  cui
    all`articolo26, comma 2 della LR 30/2003.

PARTE III  - Determinazione delle spese correnti e d`investimento
e  quote   minime  e   massime  delle  spese  per  realizzare  la
principalita` di cui all`articolo 6, comma 3, lettera c) della LR
30/2003

1. Premessa

2. Spese d`investimento e spese correnti per l`attivita` agricola

3. Quota minima delle spese

4. Quota massima delle spese

5. Condizioni    di    agevolazione    per  l`applicazione  della
   principalita` dell`attivita`  agricola  alle  aziende  di  cui
   all`articolo 26 comma 2 della LR 30/2003.

PARTE IV  - Contenuti  della relazione e documenti che consentono
di accertare  il  permanere  della  principalita`  dell`attivita`
agricola

1. Premessa

2. Rapporto tra il tempo lavoro per le attivita` di coltivazione,
   silvicoltura, allevamento  e il  tempo lavoro per le attivita`
   agrituristiche

3. Rapporto tra la PLV e le entrate da attivita` agrituristiche

4. Entita`    minima    e  massima  delle  spese  correnti  e  di
   investimento  in   rapporto  alle   attivita`   agrituristiche
   autorizzate ed  alle caratteristiche  produttive  dell`azienda
   agricola

ALLEGATO B
PARTE I - Criteri generali per la classificazione delle strutture
ricettive agrituristiche

1. Requisiti per ottenere una spiga

2. Attribuzione delle spighe aggiuntive

3. Requisiti per l`attribuzione di due spighe

4. Requisiti per l`attribuzione di tre spighe

5. Elenco dei requisiti a scelta

PARTE II - Menzioni aggiuntive

1. Elenco menzioni aggiuntive

2. Criteri per l`attribuzione delle menzioni aggiuntive

PARTE III  - Rappresentazione  grafica e caratteristiche del logo
"spiga" e della targa identificativa

1. Rappresentazione grafica della cornice esterna

2. Logo "spiga"

3. Rappresentazione grafica della targa identificativa.

<Si omette la pubblicazione degli allegati>


AGRITURISMO


