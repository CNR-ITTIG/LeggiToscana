Modifiche alla  legge regionale 23 giugno 2003, n. 30 (Disciplina
delle attività agrituristiche della Toscana).

Il Consiglio Regionale ha approvato il 25-05-2004
Il Presidente  della Giunta  Regionale promulga la seguente legge
regionale:

ARTICOLO 1
(Modifica dell'articolo 5 della LR 30/2003)

1. Il  comma 2  dell'articolo 5  della legge  regionale 23 giugno
2003, n.  30 (Disciplina  delle  attività  agrituristiche  della
Toscana) è sostituito dal seguente:

   "2.  Gli   imprenditori  agricoli   autorizzati  all'esercizio
   dell'attività  agrituristica   possono  definire   forme   di
   collaborazione, disciplinate  da specifici accordi scritti, al
   fine   dello    svolgimento   in    comune   delle   attività
   agrituristiche. Tali attività devono essere sempre connesse e
   complementari con l'attività agricola delle singole aziende e
   il carattere  di  principalità  deve  essere  rispettato  con
   riferimento ad  ogni singola  azienda. Per le attività di cui
   all'articolo 2,  comma 2,  lettere a)  e b),  per ogni azienda
   valgono i  limiti di ricettività previsti dagli articoli 12 e
   13. Nel caso in cui la collaborazione interessi l'attività di
   cui all'articolo  2, comma  2, lettera  c),  sono  considerati
   ospiti aziendali tutti gli ospiti delle aziende agrituristiche
   che hanno  sottoscritto gli  accordi  di  collaborazione,  nel
   rispetto    dei     limiti    di     recettività    stabiliti
   nell'autorizzazione comunale,  delle vigenti  norme  igienico-
   sanitarie e dei requisiti di cui all'articolo 21, comma 2."
   
ARTICOLO 2
(Modifica dell'articolo 12 della LR 30/2003)

1. Il comma 1 dell'articolo 12 della LR 30/2003 è sostituito dal
seguente:

   "1. L'attività  di ospitalità  è stagionale  ed  è  svolta
   negli immobili  di cui  all'articolo 17  e  nel  rispetto  del
   limite massimo  di trenta  posti letto  in camere  o in unità
   abitative o  utilizzando entrambe le soluzioni. L'attività di
   ospitalità oltre  il limite di trenta posti letto può essere
   svolta,   salvo   contraria   disposizione   degli   strumenti
   urbanistici comunali  e comunque  entro il  limite massimo  di
   quaranta posti  letto, esclusivamente  mediante l'utilizzo  di
   unità abitative indipendenti."
   
ARTICOLO 3
(Modifica dell'articolo 18 della LR 30/2003)

1. La lettera a) del comma 3 dell'articolo 18 della LR 30/2003 è
sostituita dalla seguente:

   "a) degli  edifici, o  di  parti  di  essi,  e  degli  annessi
   agricoli   realizzati    alle   condizioni   contenute   nelle
   convenzioni o  negli atti  d'obbligo di  cui  all'articolo  5,
   comma 3  della legge  regionale 19 febbraio 1979, n. 10 (Norme
   urbanistiche  transitorie  relative  alle  zone  agricole)  ed
   all'articolo 4,  comma 6,  della LR  64/1995 per il periodo di
   validità delle stesse convenzioni e atti d'obbligo;"
   
2. La lettera b) del comma 3 dell'articolo 18 della LR 30/2003 è
sostituita dalla seguente:

   "b) degli  annessi agricoli  realizzati ai sensi dell'articolo
   4, comma  2, della l.r 10/1979, nonché di quelli costruiti ai
   sensi dell'articolo 3, commi 10 e 11, della LR 64/1995."
   
ARTICOLO 4
(Modifica dell'articolo 27 della LR 30/2003)

1. Il comma 1 dell'articolo 27 della LR 30/2003 è sostituito dal
seguente:

   "1. La Regione, entro centottanta giorni dalla data di entrata
   in vigore  della presente  legge, approva  il  regolamento  di
   attuazione."


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 28 maggio 2004

MARTINI

La presente  legge è  stata approvata  dal  Consiglio  Regionale
nella seduta del 25.05.2004.




AGRITURISMO

