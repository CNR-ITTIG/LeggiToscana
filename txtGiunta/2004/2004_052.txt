Modifiche  alla   legge  regionale   30  maggio   1994,   n.   41
(Attribuzione alla  Fidi Toscana  SpA di nuove funzioni in favore
delle imprese agricole).

Il Consiglio Regionale ha approvato il 05.10.2004
Il Presidente  della Giunta  Regionale promulga la seguente legge
regionale:

ARTICOLO 1
(Inserimento dell'articolo 17 bis nella LR 41/1994)

1. Dopo l'articolo 17 della legge regionale 30 maggio 1994, n. 41
(Attribuzione alla  Fidi Toscana  SpA di nuove funzioni in favore
delle  imprese   agricole),  da  ultimo  modificata  dalla  legge
regionale 24 aprile 2002, n. 14 è inserito il seguente:

   "Art. 17 bis
   Fondo speciale rischi
   
   1. Al  fine di agevolare l'accesso al credito alle imprese dei
   settori  dell'agricoltura,   delle  foreste,   della  pesca  e
   dell'acquacoltura, è  istituito presso  Fidi Toscana  SpA  un
   apposito fondo  speciale rischi per la prestazione di garanzie
   sussidiarie  su  operazioni  di  finanziamento  a  medio-lungo
   termine e  su operazioni  di leasing  concesse dalle  banche e
   dalle società di leasing.
   
   2. Le modalità di gestione del fondo e i requisiti di accesso
   alla  garanzia   sussidiaria  da   parte  delle  imprese  sono
   stabilite dalla Giunta regionale.
   
   3. Al  finanziamento del  fondo si  provvede con  le  somme  e
   secondo le  modalità di  cui all'articolo  5, commi 2 e 2 bis
   della legge  regionale 28  marzo 1996,  n. 24  (Criteri per il
   recupero dei crediti acquisiti a seguito dell'estinzione delle
   obbligazioni fidejussorie  del fondo  regionale  di  garanzia.
   Modifiche ed  integrazioni alla  LR  30  maggio  1994,  n.  41
   istitutiva della  Fidi Toscana  S.p.A), da  ultimo  modificata
   dalla legge regionale 24 dicembre 2002, n. 46."


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 8 ottobre 2004

MARTINI

La presente  legge è  stata approvata  dal  Consiglio  Regionale
nella seduta del 05.10.2004.




AGRICOLTURA
CREDITO


