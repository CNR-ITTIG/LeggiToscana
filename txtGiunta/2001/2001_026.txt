Istituzione della Festa della Toscana.

Il Consiglio Regionale ha approvato il 22-05-2001
Il Commissario del Governo ha apposto il visto il 19-06-2001
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  Regione, con la presente legge, istituisce la "Festa della
Toscana" la  cui celebrazione  si tiene  il 30  novembre di  ogni
anno, ricorrenza  dell'abolizione della pena di morte avvenuta il
30 novembre 1786 ad opera del Granducadi Toscana.

2. La  "Festa della Toscana" è la solenne occasione per meditare
sulle radici  di pace  e di  giustizia del  popolo  toscano,  per
coltivare  la  memoria  della  sua  storia,  per  attingere  alla
tradizione di  diritti e  di civiltà  che nella  regione Toscana
hanno trovato  forte radicamento  e  convinta  affermazione,  per
consegnare alle future generazioni il patrimonio di valori civili
e  spirituali   che  rappresentano  la  sua  originale  identità
rigorosamente inserita  nel quadro  dell'unità della  Repubblica
Italiana, rispettosa dei principi sanciti dalla Carta dei diritti
fondamentali dell'Unione Europea.

ARTICOLO 2
(Programmi e modalità organizzative)

1. L'Ufficio  di Presidenza del Consiglio regionale, d'intesa con
la  Giunta  regionale,  determina  con  propria  deliberazione  i
programmi e  stabilisce le  modalità organizzative  della "Festa
della Toscana".

ARTICOLO 3
(Norma finanziaria)

1. Gli  oneri derivanti  dall'applicazione della  presente  legge
gravano sul bilancio interno del Consiglio regionale.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 21 giugno 2001

Boni
(incaricata con D.P.G.R. n. 138 del 15.06.2001)

La presente  legge è  stata approvata  dal  Consiglio  Regionale
nella seduta  del 22.05.2001  ed è stata vistata dal Commissario
del Governo il 19.06.2001.




CELEBRAZIONI

