Interventi regionali  a favore  delle  politiche  locali  per  la
sicurezza della comunita` toscana.

Il Consiglio Regionale ha approvato il 26-07-2001
Il Commissario del Governo ha apposto il visto il 10-08-2001
Il Presidente  della Giunta  Regionale promulga la seguente legge
regionale:

CAPO I
DISPOSIZIONI GENERALI

ARTICOLO 1
(Oggetto e finalita`)

1. La  Regione Toscana  concorre allo  sviluppo  dell`ordinata  e
civile convivenza  della comunita`  regionale, sostiene  progetti
finalizzati  a   migliorare  le  condizioni  di  sicurezza  delle
persone,  promuove   l`integrazione  delle  politiche  sociali  e
territoriali, di  competenza della  regione medesima e degli enti
locali, con  le politiche  di contrasto  della  criminalita`,  di
competenza degli organi statali.

2.  Gli  interventi  nei  settori  della  polizia  locale,  della
sicurezza sociale,  dell`educazione alla  legalita`, del  diritto
allo studio,  della formazione professionale, del collocamento al
lavoro, della riqualificazione urbana, dell`edilizia residenziale
pubblica costituiscono  strumenti per  il concorso  della Regione
allo sviluppo  dell`ordinata e  civile convivenza della comunita`
regionale, alla  prevenzione dei  fenomeni e  delle  cause  della
criminalita` e al sostegno alle vittime dei reati.

3. La  Regione sostiene  altresi` gli  ulteriori interventi degli
enti  locali,   singoli  o   associati,  volti  a  migliorare  le
condizioni  di   sicurezza  delle   persone  e   a  promuovere  e
realizzare, mediante  gli atti di collaborazione istituzionale di
cui all`articolo 2, politiche integrate per la sicurezza.

ARTICOLO 2
(Atti di collaborazione istituzionale per la sicurezza)

1. Gli  atti di  collaborazione istituzionale  per  la  sicurezza
comunque  denominati  costituiscono  strumento  privilegiato  per
assicurare, nel  rispetto delle  competenze di  ciascun  soggetto
aderente, il  coordinamento tra gli interventi che hanno per fine
quello di  migliorare le  condizioni di sicurezza della comunita`
interessata.

2. La  Regione promuove  intese ed  accordi con  gli organi dello
Stato e con altri enti pubblici, al fine di favorire e coordinare
la stipulazione  degli atti  di  collaborazione  istituzionale  a
livello  locale  e  di  favorire  la  tempestiva  e  approfondita
conoscenza e  lo scambio di informazioni sui fenomeni criminali e
sulle  situazioni   maggiormente  esposte   all`influenza   della
criminalita` nella vita sociale e produttiva.

3. Gli  enti locali  promuovono la  stipulazione di  intese e  di
accordi locali  volti ad assicurare il coordinato svolgimento sul
territorio delle  azioni in  tema di  sicurezza  tra  i  soggetti
pubblici competenti  ed il raccordo con le attivita` dei soggetti
sociali interessati.  La Regione partecipa alla formazione e alla
stipulazione degli  atti di  collaborazione istituzionale  per la
realizzazione dei  quali sono  previsti  interventi  che  possono
essere ammessi ai finanziamenti regionali ai sensi della presente
legge.

4. Gli  atti di  collaborazione istituzionale  per  la  sicurezza
contengono, in particolare:

a) l`analisi  delle problematiche  concernenti la sicurezza della
   comunita` interessata;
b) gli  obiettivi specifici  da perseguire  con il  coordinamento
   dell`azione dei soggetti aderenti all`atto e l`indicazione dei
   risultati attesi;
c) le  azioni concertate ed i relativi tempi di attuazione per il
   raggiungimento degli obiettivi.

CAPO II
INTERVENTI PER LA SICUREZZA

ARTICOLO 3
(Tipologia degli interventi)

1. Fermo  restando quanto  previsto dall`articolo  1, comma 2, la
Regione  sostiene  gli  interventi  per  il  miglioramento  delle
condizioni di  sicurezza delle comunita` locali che riguardano in
particolare:

a) il rafforzamento della prevenzione sociale nei confronti delle
   aree e  dei soggetti  a rischio  di esposizione  ad  attivita`
   criminose;
b) il    rafforzamento  della  vigilanza  e  della  presenza  sul
   territorio degli  operatori addetti alla prevenzione sociale e
   alla sicurezza,  al fine  assicurare ai cittadini l`intervento
   tempestivo dei servizi di competenza dell`ente locale;
c) l`attivazione di strumenti tecnici specifici per il tempestivo
   soccorso alle  persone  e  per  la  sorveglianza  degli  spazi
   pubblici, nel rispetto degli obblighi derivanti dalla legge 31
   dicembre 1996,  n. 675  (Tutela delle  persone e  degli  altri
   soggetti rispetto al trattamento dei dati personali);
d) il potenziamento della polizia locale, anche mediante:

   1) l`acquisizione   e    la  modernizzazione  delle  dotazioni
      tecniche e strumentali;
   2) l`acquisizione  delle dotazioni  tecniche e strumentali per
      l`eventuale attivazione  di modelli  operativi  di  polizia
      locale di prossimita`, come il vigile di quartiere;
   3) il  miglioramento dell`efficienza delle sale operative e il
      loro collegamento  con le  sale operative  delle  forze  di
      polizia di  sicurezza e  con altri  organismi preposti alla
      tutela dei cittadini;
e) lo sviluppo delle attivita` di prevenzione e di mediazione dei
   conflitti  sociali   e  culturali   e   delle   attivita`   di
   reinserimento sociale;
f) la  prevenzione e  la riduzione  dei danni  derivanti da  atti
   incivili;
g) l`assistenza e l`aiuto alle vittime dei reati;

2. Gli  interventi di  prevenzione, di mediazione e di assistenza
sono promossi, progettati e realizzati dagli enti locali anche in
collaborazione  con  le  organizzazioni  del  volontariato  e  le
associazioni di promozione sociale.

3. Ai  sensi dell`articolo  1, comma 2, la Regione e le province,
nell`ambito della  disciplina vigente  in materia  di  formazione
professionale, promuovono  iniziative  formative  collegate  alla
realizzazione degli  interventi previsti dal comma 1 del presente
articolo, con  particolare riguardo alla formazione congiunta tra
operatori degli  enti locali  e della  polizia locale e operatori
delle organizzazioni  del volontariato  e delle  associazioni  di
promozione sociale,  nonche` degli  organi dello  Stato  e  degli
altri enti  pubblici che  partecipano agli atti di collaborazione
di cui all`articolo 2.

ARTICOLO 4
(Assistenza e aiuto alle vittime dei reati)

1. Gli interventi di assistenza e di aiuto alle vittime dei reati
sono promossi, progettati e realizzati dagli enti locali mediante
l`attivazione di servizi che consistono:

a) nell`informazione    sugli    strumenti  di  tutela  garantiti
   dall`ordinamento;
b) nell`assistenza  psicologica, cura  e aiuto  alle vittime, con
   particolare riferimento  alle persone anziane, ai soggetti con
   handicap, ai minori di eta` e alle vittime di violenze e reati
   gravi,  di   violenze  e   reati  di   tipo  sessuale   e   di
   discriminazione razziale;
c) nell`assistenza di tipo materiale, con particolare riferimento
   al  ripristino   della  sicurezza   dei  beni  danneggiati  in
   conseguenza del reato subito, all`accesso ai servizi sociali e
   territoriali necessari  per ridurre  il danno  subito  e  alla
   collaborazione per  lo svolgimento  delle  connesse  attivita`
   amministrative.

2. Gli interventi di assistenza e di aiuto alle vittime dei reati
sono promossi  in coerenza  con  i  protocolli  d`intesa  di  cui
all`articolo 17,  comma 2,  della legge  26 marzo  2001,  n.  128
(Interventi legislativi  in materia di tutela della sicurezza dei
cittadini).

ARTICOLO 5
(Assistenza tecnica e attivita` di documentazione)

1. La  Regione svolge  attivita` di  assistenza tecnica agli enti
locali che  intendono promuovere  intese e  accordi locali per la
sicurezza.

2. La  Regione svolge  attivita` di osservazione, di ricerca e di
documentazione sulle  tematiche concernenti  la  sicurezza  delle
comunita`,  con  particolare  riferimento  alla  prevenzione  dei
reati.   Svolge    altresi`   ogni    opportuna   iniziativa   di
documentazione e  di informazione,  anche in  collaborazione  con
altri soggetti  interessati pubblici e privati, ed in particolare
con gli enti locali, con gli organi statali competenti in tema di
sicurezza, con  le scuole  e con  gli organismi  associativi  che
operano nel  settore dei  soggetti a  rischio. Promuove, anche in
collaborazione con  le istituzioni  universitarie della  Toscana,
iniziative   finalizzate   alla   creazione   di   nuove   figure
professionali in materia di politiche per la sicurezza.

ARTICOLO 6
(Finanziamento degli interventi)

1. La  Giunta regionale,  con propria  deliberazione,  stabilisce
criteri e  modalita` per  l`assegnazione dei finanziamenti per lo
svolgimento delle  attivita` e  degli interventi  previsti  dalla
presente legge, nonche` le modalita` di verifica sull`impiego dei
finanziamenti da  parte degli enti locali e dell`eventuale revoca
dei finanziamenti medesimi. Una quota dei finanziamenti destinati
agli enti locali puo` essere finalizzata alla realizzazione degli
interventi previsti  dagli atti  di collaborazione  istituzionale
per la sicurezza di cui all`articolo 2, comma 3.

2. Il finanziamento regionale destinato ai progetti di intervento
degli enti  locali e` annuale e non puo` superare il 60 per cento
della spesa prevista per la realizzazione di ciascun progetto.

3.  Costituisce   requisito  per  l`ammissione  al  finanziamento
regionale il  fatto che il territorio interessato dall`intervento
proposto dagli  enti locali  singoli o  associati  comprenda  una
popolazione di almeno 10 mila abitanti.

4. Le  richieste di  finanziamento sono  presentate annualmente e
sono corredate  dalla descrizione degli interventi, dei risultati
attesi e  della spesa  prevista; possono  essere  finanziati  gli
interventi per  i quali  l`ente locale richiedente abbia ottenuto
altri finanziamenti  pubblici o  privati solo  per la parte della
spesa che rimane a carico dell`ente locale.

CAPO III
DISPOSIZIONI FINALI TRANSITORIE

ARTICOLO 7
(Attivita` di coordinamento)

1.  Il   Presidente  della  Giunta  regionale  promuove  incontri
semestrali a  livello regionale  o provinciale tra i soggetti che
hanno stipulato  gli atti  di collaborazione  istituzionale e che
hanno in  corso di  realizzazione progetti  di intervento  di cui
alla presente  legge, al  fine di  effettuare  l`esame  congiunto
delle problematiche  emerse in fase di attuazione e di consentire
il coordinamento e lo sviluppo delle azioni intraprese.

ARTICOLO 8
(Relazione annuale)

1.  La   Giunta  regionale   presenta  annualmente  al  Consiglio
regionale, entro il 30 giugno, una relazione generale sullo stato
della sicurezza in Toscana.

2. La  relazione da`  conto anche  dell`attuazione della presente
legge, con particolare riferimento alla stipula degli atti di cui
all`articolo 2 ed all`impiego dei finanziamenti.

ARTICOLO 9
(Disposizioni finanziarie)

1. Agli  oneri di  spesa derivanti dall`attuazione della presente
legge, quantificati  in lire  5  miliardi  per  l`anno  2001,  si
provvede con  le seguenti  variazioni agli  stati  di  previsione
dell`entrata  e   della  spesa   del  bilancio   per  l`esercizio
finanziario 2001

Di nuova istituzione

SPESA (per competenza e cassa).

   Cap. 00925
   "Interventi regionali  a favore  delle politiche locali per la
     sicurezza della  comunita` toscana"  ai  sensi  della  legge
     regionale n. 38 del 16/08/2001
                                              lire 5.000.000.000
                                             (euro 2.582.284,50)

In diminuzione

SPESA

   Cap. 50000
   "Fondo globale  finanziamento spese  adempimento  di  funzioni
     normali (spese correnti - artt. 38-87 LR 6.5.77. n. 28)"
                                              lire 5.000.000.000
                                             (euro 2.582.284,50)

2. Agli  oneri di  spesa per  gli anni successivi si provvede con
legge di bilancio.

ARTICOLO 10
(Interventi per l`anno 2001)

1. I  finanziamenti per l`anno 2001, destinati ai comuni ai sensi
dell`articolo 6,  comma 1,  sono assegnati  ai comuni  singoli  o
associati, aventi  una popolazione  complessiva di almeno 10 mila
abitanti, secondo modalita` e termini stabiliti con deliberazione
della Giunta  regionale. Sono  finanziabili gli interventi di cui
agli articoli 3 e 4 attivati nell`anno 2001.

2. Ai  finanziamenti di cui al comma 1 si applica quanto disposto
all`articolo 6, comma 4.

3. I finanziamenti sono assegnati, fino a concorrenza della spesa
prevista,   proporzionalmente    al   numero    degli   abitanti,
moltiplicato per  due se  il comune richiedente, o almeno uno dei
comuni richiedenti  se associati,  e` collocato  in provincia con
indice di delittuosita` superiore alla media regionale, ovvero se
il comune  richiedente e` un capoluogo di provincia con un indice
di delittuosita`  comunale superiore  alla  media  regionale;  il
numero  degli   abitanti  e`   moltiplicato  per  tre  se,  oltre
all`indice di  delittuosita` suddetto,  il comune  richiedente, o
almeno  uno   dei  comuni   richiedenti  se   associati,  ha  una
popolazione superiore a 50 mila abitanti.

4.  I   comuni  destinatari   dei  finanziamenti  sono  tenuti  a
presentare una  relazione nella  quale sono indicati le attivita`
realizzate, i risultati conseguiti e le spese sostenute.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 16 agosto 2001

Montemagni (designato con DPGR n. 152 del 27/06/2001)

La presente  legge e`  stata approvata  dal  Consiglio  Regionale
nella seduta  del 26.07.2001  ed e` stata vistata dal Commissario
del Governo il 10.08.2001.




ATTIVITA` ISTITUZIONALI

