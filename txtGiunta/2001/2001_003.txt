Disposizioni per il finanziamento di provvedimenti di spesa per
il periodo 2001 - 2003.

Il Consiglio Regionale ha approvato il 20-12-2000
Il Commissario del Governo ha apposto il visto il 22-1-2001.
Il Presidente della Giunta Regionale promulga la seguente legge
regionale:

ARTICOLO 1
(Interventi di adeguamento delle strutture sanitarie)

1. Per gli interventi di adeguamento tecnologico ed immobiliare
delle strutture  sanitarie è  autorizzata la spesa di lire 180
miliardi (92.962.241,83 euro).

2. Al  bilancio pluriennale  2001-2003 fà  carico la  spesa di
lire 180  miliardi  (92.962.241,83  euro)  totalmente  riferita
all'anno 2001.

3. Agli oneri di spesa si provvede con lo stanziamento iscritto
al capitolo 18381 del bilancio di previsione per l'anno 2001.

4. È  abrogato l'articolo  1 della  legge regionale 21 gennaio
2000, n.  3 (Disposizioni  finanziarie per  il finanziamento di
provvedimenti di spesa per il periodo 2000-2002).

ARTICOLO 2
(Interventi nelle  infrastrutture di trasporto ed in materia di
parcheggi)

1. Per  il finanziamento  degli interventi nelle infrastrutture
di trasporto  è autorizzata  la spesa  di lire  4 miliardi 900
milioni (2.530.638,80 euro) per l'anno 2001.

2. L'autorizzazione  di spesa di cui al comma 1 è disposta per
gli interventi  previsti dalla legge regionale 19 gennaio 1974,
n. 4  (Interventi straordinari  sui porti  di competenza  della
Regione), dalla  legge regionale  22 maggio 1982, n. 37 (Delega
al Comune  di Pisa  di funzioni  amministrative riguardanti  la
navigazione sul  canale Pisa-Livorno  (Canale dei  Navicelli)],
dalla legge  regionale 25 luglio 1996, n. 58 (Istituzione di un
fondo per  la progettazione  della rete  stradale di  interesse
regionale), dal  regio decreto  2 aprile  1885, n.  3095 (Testo
unico della  legge 16 luglio 1884, n. 2518, con le disposizioni
del titolo  IV, porti,  spiagge e fari della preesistente legge
20 marzo 1865, sui lavori pubblici), dal decreto del Presidente
della Repubblica  15 gennaio  1972, n.  8  (Trasferimento  alle
Regioni  a  statuto  ordinario  delle  funzioni  amministrative
statali in materia di urbanistica e di viabilità, acquedotti e
lavori pubblici di interesse regionale e dei relativi personali
ed uffici),  dal decreto  del Presidente  della  Repubblica  24
luglio  1977,   n.  616   (Attuazione  della   delega  di   cui
all'articolo 1 della legge 22 luglio 1975, n. 382), nonché per
la completa  esecuzione dei  procedimenti di  spesa di cui alla
legge regionale  24 marzo  1987, n.  19 (Concorso della Regione
Toscana per  l'attuazione di un programma triennale di opere di
viabilità ANAS  d'interesse regionale) ed alla legge regionale
22  dicembre  1994,  n.  108  (Intervento  finanziario  per  la
realizzazione del  prolungamento della strada provinciale della
Fila in  provincia di Pisa), abrogate con la legge regionale 29
febbraio 2000,  n. 19  (Semplificazione del  sistema  normativo
regionale. Abrogazione di disposizioni normative).

3. Per  il pagamento  delle annualità relative agli interventi
in materia  di parcheggi previsti dalla legge 24 marzo 1989, n.
122 (Disposizioni  in materia di parcheggi, programma triennale
per le  aree urbane maggiormente popolate nonché modificazioni
di  alcune   norme  del  testo  unico  sulla  disciplina  della
circolazione stradale,  approvato con  decreto  del  Presidente
della Repubblica  15 gennaio  1959, n.  393) è  autorizzata la
spesa di lire 9 miliardi (4.648.112,09 euro) per l'anno 2001.

4. Agli  oneri di  spesa di  cui ai  commi 1  e 3  si  provvede
mediante gli  stanziamenti iscritti rispettivamente al capitolo
28800 ed al capitolo 28801 del bilancio di previsione.

ARTICOLO 3
(Contributi agli operatori dell'agricoltura biologica)

1.   Per    l'erogazione   dei    contributi   agli   operatori
dell'agricoltura biologica per il controllo e la certificazione
del processo  produttivo, previsti  all'articolo 4  della legge
regionale 16  luglio 1997,  n. 49  (Disposizioni  in materia di
controlli per  le produzioni  agricole ottenute mediante metodi
biologici),  è  autorizzata  la  spesa  di  lire  220  milioni
(113.620,51 euro) sul bilancio 2001.

2. Agli  oneri di spesa di cui al comma 1 si fa fronte mediante
lo stanziamento  iscritto al  capitolo 20560  del  bilancio  di
previsione per l'anno 2001.

ARTICOLO 4
(Finanziamento dei  piani  di  intervento  infrastrutturali  in
materia di protezione civile)

1. La  Giunta regionale,  per il  finanziamento  dei  piani  di
intervento infrastrutturali  in materia di protezione civile di
cui alla  deliberazione della  Giunta regionale  n. 672  del 15
giugno 1999,  è autorizzata  a contrarre  un mutuo  di lire 11
miliardi 40  milioni (5.701.684,16  euro) per l'anno 2001 ed un
mutuo di lire 5 miliardi (2.582.684,16 euro) per l'anno 2002.

2.  Gli   interventi  di  cui  al  comma  1  trovano  copertura
finanziaria nel  bilancio pluriennale  2001-2003  per  lire  11
miliardi 40  milioni (5.701.684,16  euro) per l'anno 2001 e per
lire  5  miliardi  (2.582.284,49  euro)  per  l'anno  2002  con
riferimento al  capitolo 28373 per la parte spesa (Programmi ed
interventi settoriali  - settore  15 - cod. 2.2) ed al capitolo
41110 per la parte entrata (Titolo V - voce 41).

3. È  abrogato l'articolo  11 della  legge regionale  n. 3 del
2000.

ARTICOLO 5
(Finanziamento degli  accordi di  programma  per  la  messa  in
sicurezza idraulica)

1. Per  il finanziamento  degli accordi  di  programma  di  cui
all'articolo 5  della legge  regionale 11  luglio 1994,  n.  50
(Interventi strutturali  finalizzati alla  messa  in  sicurezza
idraulica  dei  bacini  idrografici  toscani),  è  autorizzata
l'ulteriore spesa di lire 2 miliardi (1.032.913,79 euro).

2.  Ai  fini  di  cui  al  comma  1  è  imputata  al  bilancio
pluriennale 2001-2003  la spesa di lire 15 miliardi 949 milioni
(8.236.971,08 euro),  ripartita quanto  a lire  14 miliardi 449
milioni (7.462.285,73  euro) a  carico dell'anno 2001 (capitolo
28120), di cui lire 13 miliardi 949 milioni (7.204.057,28 euro)
provenienti da precedente autorizzazione, disposta all'articolo
1 della  legge regionale  26 gennaio  1999, n.  3 (Disposizioni
finanziarie per  il finanziamento di provvedimenti di spesa per
il periodo  1999-2001), e  per  lire  1  miliardo  500  milioni
(774.685,34 euro) a carico dell'anno 2002.

ARTICOLO 6
(Interventi per la diga di Bilancino)

1. Per  gli interventi  relativi alla diga di Bilancino, di cui
alla legge  regionale 8  marzo 1993, n. 12 (Realizzazione opere
idrogeologiche per  il completamento  della diga di Bilancino -
Gestione commissariale),  è autorizzata  la spesa  di lire 800
milioni (413.165,51 euro) per l'anno 2001.

2. Agli  oneri di  spesa di  cui al comma 1 si fa fronte con lo
stanziamento  iscritto   al  capitolo  28090  del  bilancio  di
previsione.

ARTICOLO 7
(Interventi  per   l'adeguamento  degli  immobili  dell'Agenzia
regionale per la protezione ambientale della Toscana - ARPAT)

1. È  autorizzato, per  il triennio  2001-2003, un  contributo
all'ARPAT di  lire 2  miliardi (1.032.913,79 euro), finalizzato
ad interventi  straordinari  di  completamento,  adeguamento  e
messa  in   sicurezza   degli   immobili   e   degli   impianti
dell'Agenzia.

2. Gli  oneri di  spesa di cui al comma 1 trovano copertura sul
bilancio pluriennale  2001-2003, rispettivamente  ripartiti  in
lire 1  miliardo (516.456,89  euro) a carico del capitolo 02410
dell'anno 2001,  e lire  1 miliardo  (516.456,89 euro) a carico
del bilancio dell'anno 2002.

3. Il  contributo di  cui al presente articolo, è erogato, con
riferimento   all'esercizio    di   competenza,   con   decreto
dirigenziale,  contestualmente  alla  comunicazione,  da  parte
dell'Agenzia, dell'avvenuta  aggiudicazione dei  lavori e delle
forniture, e  fino alla concorrenza dello stanziamento iscritto
nel bilancio di previsione dell'anno di riferimento.

4.  L'ARPAT  è  tenuta  a  dare  atto  dell'utilizzazione  del
contributo  previsto   dal  presente   articolo  in   sede   di
presentazione dei conti consuntivi.

ARTICOLO 8
(Interventi  di   bonifica  della  Piana  di  Guasticce  e  per
l'Interporto Leonardo da Vinci)

1. Per  gli interventi di bonifica della Piana di Guasticce nel
Comune di  Collesalvetti e per gli interventi per l'attivazione
dell'Interporto Leonardo  da Vinci  è autorizzata l'iscrizione
nel bilancio  pluriennale  2001-2003  di  uno  specifico  fondo
globale (capitolo  50060)  di  lire  5  miliardi  (2.582.284,49
euro), in  ragione di  lire 2  miliardi (1.032.913,79 euro) per
l'anno 2001 e di lire 3 miliardi (1.549.370,69 euro) per l'anno
2002.

ARTICOLO 9
(Interventi per la cartografia regionale)

1. Per la formazione della cartografia regionale ai sensi della
legge  regionale  17  gennaio  1983,  n.  3  (Formazione  della
cartografia regionale)  è  autorizzata  la  spesa  di  lire  2
miliardi (1.032.913,79 euro).

2.  Al  bilancio  pluriennale  2001-2003  fa  carico  la  spesa
complessiva di lire 2 miliardi (1.032.913,79 euro) ripartita in
lire 1  miliardo (516.456,89 euro) per ciascuno degli anni 2001
e 2002 (capitolo 01040).

ARTICOLO 10
(Incentivi per  la gestione associata di funzioni in materia di
invalidità civile)

1. Per il finanziamento dei contributi incentivanti la gestione
associata (art.  3,  comma  2,  D.lgs  31  marzo  1998  n.  112
"Conferimento di  funzioni e compiti amministrativi dello Stato
alle regioni  ed agli  enti locali,  in attuazione  del capo  I
della legge  15 marzo 1997, n. 59") delle attività conseguenti
il trasferimento  delle funzioni  autorizzative in  materia  di
invalidità civile,  è autorizzata la spesa di lire 1 miliardo
(euro 516.456,89)  per ciascuno degli anni 2001 e 2002, periodo
per  il   quale  si   realizzerà  la   fase  transitoria   del
trasferimento delle funzioni.

2. Il  contributo potrà  essere erogato  a favore  dei  comuni
capofila per  gli ambiti  territoriali,  individuati  con  atto
amministrativo (art.  7 legge  regionale 3  ottobre 1997, n. 72
"Organizzazione e  promozione  di  un  sistema  di  diritti  di
cittadinanza e  di  pari  opportunità:  riordino  dei  servizi
socio-sanitari integrati")  nei quali  siano stati assunti atti
per la gestione associata delle funzioni per l'intero ambito.

3.  Il   finanziamento  di  cui  al  comma  1  trova  copertura
finanziaria nel  bilancio  pluriennale  2001-2003  per  lire  2
miliardi (euro 1.032.913,80) ripartiti in lire 1 miliardo (euro
516.456,89) a  carico dell'anno 2001 (capitolo 17005) e in lire
1 miliardo (euro 516.456,89) a carico dell'anno 2002.

ARTICOLO 11
(Benefici per  il personale  delle  Aziende  Regionali  per  il
diritto allo studio universitario)

1. Il comma 2 dell'articolo 30 della legge regionale 28 gennaio
2000, n.  7 (Disciplina  del Diritto allo Studio Universitario)
è sostituito dal seguente:

   "2. Al  personale iscritto  nei ruoli  delle  Aziende,  già
   trasferito  dalla  Regione  Toscana  ai  sensi  della  legge
   regionale 11  agosto 1993, n. 55, continuano ad applicarsi i
   benefici derivanti  dalle disposizioni  di  cui  alla  legge
   regionale 10  maggio 1982,  n. 35.  I relativi  oneri sono a
   carico delle Aziende."
   
ARTICOLO 12
(Ristrutturazione del debito)

1. La  Giunta regionale  è autorizzata  negli esercizi  2001 e
2002 ad  estinguere anticipatamente i mutui in ammortamento e a
contrarre, nei  medesimi esercizi  2001 e 2002, mutui, prestiti
obbligazionari o  titolari similari,  anche a  tasso variabile,
fino  ad   un  importo   massimo   di   lire   1.000   miliardi
(516.456.899,09 euro), comprensivo del debito residuo dei mutui
da estinguere  e degli  oneri contrattualmente  previsti per la
loro risoluzione anticipata.

2. I mutui e le altre forme di indebitamento di cui al comma 1,
da estinguersi  in un  periodo non  superiore  a  trenta  anni,
saranno contratti ad un tasso iniziale non superiore al 7,5 per
cento effettivo  annuo. La  rata massima  di  ammortamento  dei
mutui o prestiti indicati al comma precedente è determinata in
lire 150 miliardi (77.468.534,86 euro).

3.  In   caso  di   maggiorazione  delle   rate  in   corso  di
ammortamento, derivante  dalla variabilità  dei tassi, saranno
apportate le  necessarie variazioni  ai bilanci pluriennali con
successive leggi di bilancio.

4. La  copertura finanziaria delle singole rate di ammortamento
dei nuovi  mutui e delle altre forme di indebitamento di cui al
comma 1,  è assicurata  mediante l'utilizzo degli stanziamenti
iscritti in  bilancio per  far fronte agli oneri conseguenti ai
mutui oggetto di estinzione anticipata.

5. In  considerazione delle  condizioni di  mercato, la  Giunta
regionale può,  in alternativa  totale  o  parziale  a  quanto
previsto dai  precedenti commi,  provvedere a  ristrutturare il
debito  mediante  operazioni  di  trasformazione  di  scadenze,
attraverso l'uso  di strumenti  operativi previsti dalla prassi
dei mercati  finanziari, ovvero  ricontrattando i  tempi  e  le
modalità di  rimborso dei  mutui con  le banche  che li  hanno
concessi.

6. La  Giunta regionale  può altresì utilizzare gli strumenti
operativi previsti  dalla  prassi  dei  mercati  finanziari  in
relazione ai  nuovi mutui  e alle  altre forme di indebitamento
effettuati nel  corso degli  anni 2001  e 2002  ai sensi  della
presente legge.

ARTICOLO 13
(Interventi finanziari  per le aziende sanitarie ed ospedaliere
della Regione)

1. La Giunta regionale, è autorizzata a mettere a disposizione
delle aziende  sanitarie locali e delle aziende ospedaliere, in
via di  anticipazione, le  risorse di  competenza della Regione
comprese negli accantonamenti di cui alla tabella A della legge
23 dicembre  1999, n.  488 [Disposizioni  per la formazione del
bilancio annuale  e pluriennale  dello Stato (Legge finanziaria
2000)] per il ripiano delle maggiori occorrenze finanziarie del
servizio sanitario,  in attesa  della loro effettiva erogazione
da parte  dello Stato,  nel  limite  complessivo  di  lire  900
miliardi (464.811.209,18 euro).

2. Per  le finalità  di cui al comma 1, la Giunta regionale è
autorizzata ad  acquisire negli esercizi 2001 e 2002 le risorse
necessarie mediante  la cessione ad intermediari finanziari dei
crediti di competenza della Regione, entro i limiti indicati al
comma 1,  ai sensi  dell'articolo 1260  e seguenti  del  codice
civile.

3. Per  l'effettuazione delle  operazioni di cui al comma 1, la
Giunta  regionale  può  procedere,  in  alternativa  a  quanto
previsto dal  comma 2,  a cedere, negli esercizi 2001 e 2002, i
crediti di  competenza della  Regione, ai  sensi della legge 30
aprile 1999,  n. 130  (Disposizioni sulla cartolarizzazione dei
crediti).

4. Il  rimborso delle  somme finanziate avviene in concomitanza
con l'erogazione  da parte  dello Stato  delle  medesime  ed  i
relativi oneri  sono  posti  a  carico  delle  singole  aziende
sanitarie locali ed aziende ospedaliere.

ARTICOLO 14
(Interventi in materia di personale)

1. Nel biennio 2001-2002, ai fini dell'applicazione delle leggi
regionali attuative della legge 15 marzo 1997, n. 59 (Delega al
Governo per  il conferimento di funzioni e compiti alle regioni
ed enti locali, per la riforma della Pubblica Amministrazione e
per la  semplificazione amministrativa)  nonché della legge 15
maggio  1997,   n.  127  (Misure  urgenti  per  lo  snellimento
dell'attività amministrativa e dei procedimenti di decisione e
di controllo),  è annualmente  autorizzato l'utilizzo  fino al
5,5  per  cento  degli  stanziamenti  del  capitolo  00220  per
sostenere i  maggiori oneri  diretti dei  trattamenti economici
accessori del  personale dipendente, sia ai sensi dell'articolo
15, comma  5 del  vigente  Contratto  collettivo  nazionale  di
lavoro (di seguito denominato CCNL), sia ai sensi dell'articolo
26,  comma  3  del  vigente  CCNL,  Area  della  Dirigenza,  in
conseguenza della  riorganizzazione delle  strutture  operative
cui sia  correlato l'aumento delle prestazioni del personale in
servizio e  l'assenza di  incrementi stabiliti  dalle dotazioni
organiche.

2. In  conformità  alle  previsioni  dei  CCNL  del  personale
regionale, sono confermati per l'anno 2001 gli importi relativi
all'anno  2000,   determinati  dall'articolo   6  della   legge
regionale n.  3 del  2000, delle  integrazioni annue  di lire 1
miliardo  222  milioni  (631.110,33  euro),  per  il  personale
appartenente  alla   categoria  D,   e  di   lire  913  milioni
(471.525,14 euro), per il personale con qualifica dirigenziale,
destinati  agli   istituti  incentivanti  la  produttività,  i
risultati e le politiche di sviluppo delle risorse umane.

3. Gli  oneri di spesa conseguenti all'applicazione del comma 2
trovano  copertura   finanziaria  al  capitolo  00225,  per  il
personale appartenente  alla categoria  D, e al capitolo 00461,
per il  personale con  qualifica dirigenziale,  del bilancio di
previsione per l'anno 2001.

ARTICOLO 15
(Estinzione dei crediti di modesto ammontare)

1. I crediti per i tributi regionali di importo non superiore a
lire 32  mila (16,52  euro) esistenti alla data del 31 dicembre
2000, sono  estinti unitamente  alle sanzioni  amministrative e
agli  interessi   e   non   si   fa   luogo   all'accertamento,
all'iscrizione a ruolo e alla loro riscossione.

2. Per  i tributi  regionali indebitamente  versati fino  al 31
dicembre 2000 non si procede al rimborso delle somme di importo
non superiore a lire 32 mila (16,52 euro).

ARTICOLO 16

1. Il prospetto allegato fornisce dimostrazione analitica delle
spese autorizzate  con la  presente legge,  in  riferimento  ai
canali di  finanziamento, alle  leggi, ai capitoli del bilancio
annuale ed ai programmi di spesa di cui al bilancio pluriennale
2001/2003.


La presente  legge è pubblicata sul Bollettino Ufficiale della
Regione. È  fatto obbligo  a chiunque  spetti di  osservarla e
farla osservare come legge della Regione Toscana.

La presente  legge, dichiarata  urgente ai  sensi dell'art.  28
dello Statuto  e dell'art.  127 della  Costituzione,  entra  in
vigore il giorno stesso della sua pubblicazione.

Firenze, 26 gennaio 2001

Martini

La presente  legge è  stata approvata  dal Consiglio Regionale
nella seduta del 20-12-2000 ed è stata vistata dal Commissario
del Governo il 22-1-2001.




ENTE REGIONE
BILANCIO

