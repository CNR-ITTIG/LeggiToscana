Modifiche alla  legge regionale  6 agosto  1998, n.  52 (Norme in
materia di  politiche del  lavoro e  di servizi  per  l'impiego).
Soppressione dell'Ente Toscana Lavoro.

Il Consiglio Regionale ha approvato il 05-06-2001
Il Commissario del Governo ha apposto il visto il 29-06-2001.
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo 3 della LR 52/1998)

1. Dopo  la lettera  g) del  comma 3  dell'articolo  3  della  LR
52/1998 è inserita la seguente:

   "g bis)  cura, all'interno  del sistema informativo regionale,
   la gestione delle informazioni e delle banche dati dei servizi
   per l'impiego,  garantendone la  connessione  con  il  Sistema
   informativo lavoro  (SIL) di  cui all'articolo  11 del decreto
   legislativo 23 dicembre 1997, n. 469;"
   
2. La  lettera h) del comma 3 dell'articolo 3 della LR 52/1998 è
sostituita dalla seguente:

   "h)  svolge   compiti  di   assistenza  tecnica   e  cura   il
   monitoraggio  e  la  valutazione  del  sistema  regionale  dei
   servizi per  l'impiego con particolare riferimento all'impatto
   socio-economico e  di genere,  all'efficacia delle politiche e
   dei programmi,  all'efficienza dei  servizi  e  alla  qualità
   delle prestazioni;"
   
ARTICOLO 2
(Modifiche all'articolo 5 della LR 52/1998)

1. Il  comma 2 dell'articolo 5 della LR 52/1998 è sostituito dal
seguente:

   "2.  Per   tali  funzioni  la  Giunta  regionale  assicura  la
   consultazione,  per   quanto  di  competenza,  delle  Province
   interessate   e   della   Commissione   regionale   permanente
   tripartita di cui all'articolo 7".
   
ARTICOLO 3
(Modifiche all'articolo 7 della LR 52/1998)

1. Il  comma dell'articolo  7 della  LR 52/1998 è sostituito dal
seguente:

   "6 Il  funzionamento della commissione è definito in apposito
   regolamento approvato  dalla commissione stessa; alle riunioni
   della  commissione   possono  partecipare,   su   invito   del
   Presidente,  in  relazione  alla  peculiarità  delle  materie
   trattate,  rappresentanti   del  comitato   di   coordinamento
   istituzionale  di   cui  all'articolo  8,  delle  altre  forze
   sociali, della  Scuola e delle Università e della commissione
   regionale per le pari opportunità."
   
ARTICOLO 4
(Modifiche all'articolo 8 della LR 52/1998)

1. Il  comma 6 dell'articolo 8 della LR 52/1998 è sostituito dal
seguente:

   "6. Il  funzionamento del  comitato è  definito  in  apposito
   regolamento approvato dal comitato stesso."
   
ARTICOLO 5
(Modifiche all'articolo 15 ter della LR 52/1998)

1. Il comma 3 dell'articolo 15 ter della LR 52/1998 è sostituito
dal seguente:

   "3. In caso di parità di voto prevale il voto del presidente;
   i criteri  per la  determinazione della  rappresentatività di
   cui al  comma  2,  lettere  b),  c),  d)  sono  stabiliti  con
   deliberazione della Giunta regionale."
   
ARTICOLO 6
(Abrogazioni)

1. Sono abrogate le seguenti disposizioni della LR 52/1998:

a) articolo 2, comma 3;
b) articolo 3, comma 3, lettera l);
c) articolo 10, comma 2, punto l), lettera b);
d) articolo 12;
e) articolo 13;
f) articolo 14;
g) articolo 15;
h) articolo 16, commi 3, 4 e 5;
i) articolo 17, comma 2.

ARTICOLO 7
(Disposizioni finali)

1. L'Ente Toscana lavoro è soppresso a far data dal primo giorno
del secondo  mese successivo all'entrata in vigore della presente
legge.

2. La  Regione Toscana  subentra nei  rapporti attivi  e  passivi
dell'Ente soppresso,  ivi  compresi  i  rapporti  di  lavoro  del
personale a tempo determinato; i dipendenti a tempo indeterminato
sono inquadrati  nel ruolo  regionale dalla  data di soppressione
dell'Ente Toscana Lavoro.

3. Le  modalità della successione dei rapporti di cui al comma 2
sono disciplinate  con deliberazione  della Giunta regionale, che
le determina,  limitatamente  alla  disciplina  dei  rapporti  di
lavoro, previo confronto con le organizzazioni sindacali.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 4 luglio 2001

Martini

La presente  legge è  stata approvata  dal  Consiglio  Regionale
nella seduta  del 05.06.2001  ed è stata vistata dal Commissario
del Governo il 29.06.2001.




LAVORO

