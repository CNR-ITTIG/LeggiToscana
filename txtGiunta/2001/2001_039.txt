Norme sul divieto di utilizzo e detenzione di esche avvelenate.

Il Consiglio Regionale ha approvato il 26-07-2001
Il Commissario del Governo ha apposto il visto il 10-08-2001
Il Presidente  della Giunta  Regionale promulga la seguente legge
regionale:

ARTICOLO 1
(Finalita`)

1. Ai  fini della tutela della salute umana, dell`igiene pubblica
e dell`ambiente,  e` vietato  a chiunque l`utilizzo, l`abbandono,
la preparazione  o la  detenzione di  esche o  bocconi contenenti
sostanze velenose o nocive, come definiti al comma 2.

2. Il  divieto si  applica  a  qualsiasi  alimento  preparato  in
maniera da poter causare intossicazioni o lesioni all`animale che
lo ingerisce,  fatte salve le attivita` di derattizzazione di cui
all`articolo 2.

3. Sono  fatte salve  le disposizioni  della legge  regionale  12
gennaio 1994,  n. 3 (Recepimento della legge 11 febbraio 1992, n.
157 -  Norme per  la protezione della fauna selvatica omeoterma e
per il  prelievo venatorio)  concernenti il  divieto di  uso  dei
bocconi e  delle esche  avvelenate come  mezzi  di  caccia  e  le
sanzioni relative alla violazione di tale divieto.

ARTICOLO 2
(Derattizzazione)

1. Le  attivita` di  derattizzazione si effettuano esclusivamente
secondo  le  disposizioni  vigenti  in  materia  e  con  prodotti
specificatamente destinati a tale scopo ed utilizzati tal quali.

2. Fermo  restando il  rispetto delle  indicazioni del produttore
delle sostanze,  le attivita`  di derattizzazione  possono essere
effettuate solo  nell`ambito di  locali, fabbricati,  abitazioni,
depositi, opifici o cantieri di lavoro e con l`esplicito consenso
dei proprietari e di altri aventi diritto.

3. Al  di fuori  dei luoghi  di cui  al comma  2, il  Comune puo`
autorizzare eventuali  interventi  di  derattizzazione  indicando
nell`atto di  autorizzazione  la  durata  del  trattamento  e  le
sostanze da  utilizzare. Le  aree interessate  da tali  attivita`
sono segnalate con apposita tabellazione contenente l`indicazione
della presenza  del ratticida  e gli  elementi identificativi del
responsabile del trattamento.

4. I  Comuni sono  tenuti alla costituzione e alla custodia di un
registro  dei   trattamenti  di   derattizzazione  in  corso  sul
territorio comunale,  sia  da  parte  di  enti  pubblici  che  di
privati.  I  soggetti  responsabili  dei  trattamenti  comunicano
preventivamente al  Comune i tempi del trattamento e il principio
attivo utilizzato, usando la scheda appositamente predisposta dal
Comune stesso.

ARTICOLO 3
(Sanzioni amministrative)

1. Fatta  salva l`applicazione  di  ulteriori  sanzioni  previste
dalla normativa  nazionale, chiunque violi le disposizioni di cui
agli articoli 1 e 2 e` soggetto ad una sanzione amministrativa di
Lire 3.000.000  (Euro 1549,37). E` altresi` previsto il sequestro
cautelare  delle   esche  e  bocconi  avvelenati  e  la  confisca
amministrativa degli  stessi ai  sensi dell`articolo 13, comma 4,
della legge  24 novembre  1981,  n.  689  (Modifiche  al  sistema
penale).

2. In caso di violazione delle disposizioni di cui all`articolo 1
da  parte  di  soggetti  titolari  di  autorizzazioni  o  licenze
regionali o  provinciali inerenti  attivita`  faunistiche,  agro-
silvo-pastorali o  di raccolta di prodotti spontanei del bosco e`
prevista la  sanzione accessoria  della sospensione  per un  anno
dell`autorizzazione,  del   tesserino   o   della   licenza;   la
reiterazione degli  atti vietati  dall`articolo 1  da` luogo alla
revoca dell`autorizzazione, del tesserino o della licenza.

3. Qualora il responsabile delle violazioni delle disposizioni di
cui all`articolo  1 rivesta  la qualifica  di Guardia particolare
giurata o  di  Guardia  volontaria,  la  sanzione  amministrativa
pecuniaria viene  raddoppiata ed e` prevista la revoca definitiva
del Decreto  o della  Nomina di  Guardia particolare giurata o di
Guardia volontaria.

4. Le  sanzioni accessorie  previste dal  presente articolo  sono
obbligatorie.

ARTICOLO 4
(Applicazione delle sanzioni amministrative)

1.  All`applicazione  delle  sanzioni  amministrative  pecuniarie
provvede  la  Provincia  nel  cui  territorio  sono  avvenute  le
violazioni, con le modalita` di cui alla legge 689/1981.

2. Al  fine dell`applicazione  delle sanzioni  accessorie di  cui
all`articolo 3,  commi  2  e  3,  la  Provincia  trasmette  copia
dell`ordinanza-ingiunzione  all`ente   o  all`autorita`   che  ha
rilasciato l`autorizzazione,  il tesserino,  la licenza  o che ha
emanato l`atto  di nomina,  entro sessanta  giorni dalla  data di
scadenza del  termine  per  proporre  opposizione  all`ordinanza-
ingiunzione o,  se questa e` proposta, dal passaggio in giudicato
della sentenza  che  decide  sull`opposizione  stessa.  L`ente  o
l`autorita` provvedono,  nei  successivi  sessanta  giorni,  alla
sospensione o alla revoca dei relativi provvedimenti.

ARTICOLO 5
(Bonifica delle aree)

1. A  seguito di  accertamenti di  violazioni del  divieto di cui
all`articolo 1,  effettuati dagli organi di vigilanza competenti,
ovvero sulla  base delle denunce o segnalazioni degli interessati
o dei  Medici veterinari, ai sensi dell`articolo 6 della presente
legge,  confermate  dai  risultati  delle  analisi  eseguite  dal
laboratorio di cui all`articolo 7 o da altri Istituti competenti,
anche nel  caso in  cui non  vengano individuati  i  responsabili
degli illeciti,  il Comune  attiva, con  procedura d`urgenza,  in
collaborazione con  l`Azienda unita`  sanitaria locale competente
per la  zona e  la Polizia  Provinciale,  adeguate  attivita`  di
bonifica  dell`area   colpita.  A   tali  attivita`,   sotto   il
coordinamento della Polizia Provinciale e della Polizia Comunale,
possono  collaborare   le  guardie  giurate  volontarie,  di  cui
all`articolo  51   della  legge   regionale  3/1994,  le  Guardie
Ambientali Volontarie,  di cui  alla legge  regionale 23  gennaio
1998, n.  7 (Istituzione  del servizio  volontario  di  vigilanza
ambientale),  nonche`   i  proprietari  o  conduttori  dei  fondi
interessati.

2. Qualora  nell`ambito delle  attivita` di cui al comma 1, siano
rinvenute altre  esche avvelenate,  ovvero nel mese successivo al
primo episodio  si verifichino  nello stesso  areale uno  o  piu`
ulteriori episodi di avvelenamento o di rinvenimento di esche, la
Provincia, su  richiesta del  Comune territorialmente competente,
dispone con  urgenza la delimitazione dell`area perimetrale e dei
punti di  accesso, a  seconda dell`estensione  e morfologia della
zona con avvisi segnalanti il pericolo.

3. Le attivita` di bonifica e di delimitazione delle aree e degli
accessi non  dovranno comunque  comportare  l`interruzione  delle
attivita` faunistiche,  agro-silvo-pastorali e  di  raccolta  dei
prodotti spontanei del bosco.

ARTICOLO 6
(Compiti del Medico veterinario)

1. Il  Medico veterinario,  che nell`esercizio delle sue funzioni
venga a conoscenza di un caso di avvelenamento di un esemplare di
specie animale  domestica  o  selvatica,  confermato  da  analisi
strumentali ovvero  semplicemente sospetto  sulla base  dei  dati
clinici, e`  tenuto a  darne comunicazione,  entro 24  ore,  alla
Polizia provinciale e al Comune di competenza mediante l`apposita
scheda allegata alla presente legge.

2. La  suddetta scheda e` distribuita ai Medici veterinari a cura
delle Province  entro sessanta  giorni dall`entrata in vigore del
presente provvedimento.

3. Il  Medico veterinario,  nei casi  di cui  al comma 1, qualora
avvenga il  decesso dell`animale,  deve inviare  un campione  del
contenuto gastrico  dell`animale e qualsiasi altro campione utile
per l`identificazione dell`eventuale veleno al laboratorio di cui
al seguente  articolo 7,  secondo le modalita` di cui allo stesso
articolo.

4. Il  mancato adempimento  delle disposizioni  di cui  ai  commi
precedenti comporta l`applicazione di una sanzione amministrativa
da Lire 50.000 (Euro 25,82) a Lire 200.000 (Euro 103,29). In caso
di reiterazione  sara` fatta  segnalazione all`Ordine  dei Medici
Veterinari  competente   per  zona  per  eventuali  provvedimenti
disciplinari.

ARTICOLO 7
(Analisi di laboratorio)

1. La  Giunta regionale,  entro sei  mesi dall`entrata  in vigore
della presente legge, assicura, nell`ambito del sistema sanitario
regionale,  l`utilizzo   di  almeno   una  struttura   dotata  di
laboratorio in  grado di  esaminare i  campioni  tissutali  e  di
contenuto gastrico  degli animali  uccisi o  eventuali  parti  di
esche con possibilita` di ricerca almeno dei seguenti veleni:

- Stricnica;
- Fosfuro di zinco;
- Organofosforici-carbammati
- Metaldeide
- Anticoagulanti
- Arsenico
- Cloralosio
- Crimidina
- Cianuri
- Erbicidi triazinici
- Clorati
- Paraquat
- DNOC
- Imidaclopride

anche ricorrendo  alle strutture dell`Istituto Zooprofilattico di
cui  alla  legge  regionale  29  luglio  1999,  n.  44  (Riordino
dell`Istituto Zooprofilattico  Sperimentale delle Regioni Toscana
e Lazio).  Nello stesso  termine individua le modalita` d`accesso
alla struttura  da parte  dei Medici  veterinari e  la  copertura
delle spese di spedizione e di analisi.

2. La  Giunta  regionale  informa  contestualmente  il  Consiglio
regionale degli adempimenti di cui al comma 1.

ARTICOLO 8
(Termine per le analisi di laboratorio)

1. La  struttura di  cui all`articolo  7 e` tenuta ad eseguire le
analisi  utili   all`individuazione   delle   sostanze   velenose
utilizzate entro  i dieci  giorni dall`arrivo del campione ovvero
entro i  tempi congrui  al tipo  di analisi.  Entro tale  data il
risultato degli  esami e`  comunicato anche  via  fax  al  medico
veterinario responsabile  dell`invio, alla Polizia Provinciale ed
al Comune territorialmente competente.

ARTICOLO 9
(Cartografia)

1. Le  Province, entro  il  31  gennaio  di  ogni  anno,  rendono
pubblica,  con   apposita  cartografia,  la  distribuzione  degli
episodi di  avvelenamento nell`anno  precedente, nonche`  la loro
localizzazione temporale.

ARTICOLO 10
(Lista delle sostanze)

1. La  Regione,  entro  un  anno  dall`entrata  in  vigore  della
presente legge,  indica, sulla  base  della  frequenza  del  loro
utilizzo, una  lista delle  sostanze velenose,  che per finalita`
propria, ovvero a causa del loro uso anche per la preparazione di
esche e bocconi avvelenati, devono essere sottoposte a vendita in
regime controllato tramite registrazione.

2. La  lista, di  cui al  comma 1, aggiornata ogni due anni sulla
base di  eventuali variazioni  nelle sostanze  utilizzate,  cosi`
come  indicato   dai  reperti   tossicologici  relativi  ai  casi
esaminati, e`  pubblicata integralmente  sul Bollettino Ufficiale
della Regione Toscana.

ARTICOLO 11
(Commissione tecnico-consultiva)

1. Entro  tre mesi dall`entrata in vigore della presente legge, a
cura dell`Assessorato regionale competente in materia di sanita`,
e` istituita  una  Commissione  tecnico-consultiva  sul  problema
dell`avvelenamento  degli   animali  e   problematiche  affini  e
connesse, composta da:

a) l`Assessore  regionale competente  in materia di sanita` o suo
   delegato, che la presiede;
b) un  funzionario del  dipartimento  competente  in  materia  di
   sanita` con funzioni di segretario;
c) un  rappresentante degli Ordini dei Medici veterinari presenti
   sul territorio regionale;
d) un rappresentante delle Facolta` di Medicina Veterinaria delle
   Universita` Toscane;
e) un  rappresentante dell`Istituto  Zooprofilattico Sperimentale
   delle Regioni Toscana e Lazio;
f) un  rappresentante di Associazioni riconosciute ai sensi della
   legge regionale  9 aprile  1990, n.  36 (Promozione e sviluppo
   dell`associazionismo)  aventi   finalita`  di   tutela   degli
   animali.

2. La  Commissione tecnico-consultiva  ha funzione di indirizzo e
verifica dell`applicazione  della presente  legge e  deve  essere
convocata a cadenza almeno trimestrale.

ARTICOLO 12
(Norma finanziaria)

1. Alla  copertura  degli  oneri  relativi  all`attuazione  della
presente legge  provvede, per  il 2001,  la Regione,  mediante la
ripartizione tra  le Province,  in rapporto alla superficie agro-
silvo-pastorale, della  somma di  lire 30.000.000  (pari  a  euro
15493,71) sul  capitolo 18200  (Oneri sostenuti dalla regione per
le  attivita`  inerenti  i  servizi  di  sicurezza  sociale)  del
bilancio  regionale   per  il   2001.  Per  gli  anni  successivi
provvedono le  Province con  i fondi  derivanti dalla riscossione
degli introiti relativi alle sanzioni di cui all`articolo 3.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 16 agosto 2001

Montemagni (designato con DPGR n. 152 del 27/06/2001)

La presente  legge e`  stata approvata  dal  Consiglio  Regionale
nella seduta  del 26.07.2001  ed e` stata vistata dal Commissario
del Governo il 10.08.2001.

ALLEGATO
SCHEDA SEGNALAZIONE AVVELENAMENTO DA BOCCONI

<Si omette la pubblicazione della scheda>


SICUREZZA

