Modifiche ed  integrazioni al  regolamento regionale  15 novembre
2000 n. 8. Regolamento per la gestione faunistico venatoria della
popolazione di cervo dell'Appennino Tosco-Emiliano.



IL PRESIDENTE DELLA GIUNTA REGIONALE
Visto l'art.  121 della  Costituzione, quarto  comma, così  come
modificato dall'art.  1 della  Legge Costituzionale  22  novembre
1999, n. 1;

Visto il Regolamento regionale 15 novembre 2000 n. 9 "Regolamento
per la  gestione faunistico  venatoria della popolazione di cervo
dell'Appennino Tosco-Emiliano";

Vista  la  deliberazione  della  Giunta  regionale  n.  1064  del
1.10.2001 concernente  "Modifiche ed  integrazioni al Regolamento
regionale 15  novembre 2000  n. 8.  Regolamento per  la  gestione
faunistico venatoria  della popolazione  di cervo  dell'Appennino
Tosco-Emiliano" con  la quale  sono  approvate  le  modifiche  ed
integrazioni al  regolamento in  oggetto, acquisiti  i pareri del
Comitato Tecnico  della Programmazione  di cui all'art. 26, comma
3, della LR 17 marzo 2000, n. 26, nonché dei Dipartimenti di cui
all'art. 41, comma 3 della medesima legge regionale n. 26;

Vista la  decisione n.  14 del  12 ottobre  2001 con  la quale la
CCART. non ha riscontrato vizi di legittimità;

EMANA
il seguente Regolamento:

ARTICOLO 1
(Sostituzione dei  commi 2  e  5  dell'art.  13  del  regolamento
regionale 15  novembre 2000,  n.8 "Regolamento  per  la  gestione
faunistico-venatoria della  popolazione di  cervo  dell'Appennino
Tosco-Emiliano")

1. Il  comma 2  dell'art. 13  del regolam.  reg. 8/2000  è così
sostituito:

   "2. Il  prelievo dei  soggetti previsti  dal programma annuale
   operativo può  essere eseguito  esclusivamente  in  forma  di
   caccia individuale all'aspetto o alla cerca con fucile a colpo
   singolo o  a ripetizione  manuale con  una o più canne rigate
   avente calibro  non inferiore ai 7 mm. (ovvero 270") dotato di
   ottica di puntamento."
   
2. Il  comma 5  dell'art. 13  del regolam.  reg. 8/2000  è  cosa
sostituito:

   "5. Durante la caccia in cerca o da appostamento il cacciatore
   assegnatario  può   farsi  accompagnare  anche  da  un  altro
   cacciatore  abilitato.   Cacciatore  e  accompagnatore  devono
   rimanere a  stretto contatto  nel raggio  di pochi metri l'uno
   dall'altro."
   
ARTICOLO 2
(Sostituzione del comma 4 dell'art. 19 del regolam. reg. 8/2000)

1. Il  comma 4  dell'art. 19  del regolam.  reg. 8/2000  è così
sostituito:

   "4. Non è consentita la presenza contemporanea di più di tre
   coppie di  cacciatori  all'interno,  della  stessa  sub-unità
   gestionale."
   
ARTICOLO 3
(Sostituzione del comma 8 dell'art. 21 del regolam. reg. 8/2000)

1. Il  comma 8  dell'art. 21  del regolam.  reg. 8/2000  è così
sostituito:

   "8. Per la durata della fase sperimentale il termine di cui al
   comma 1 non è vincolante".
   
ARTICOLO 4
(Integrazione dell'art. 22 del regolam. reg. 8/2000)

1. Dopo  il comma  1 dell'art.  22 del  regolam. reg.  8/2000  è
inserito il seguente:

   "1  bis.  Le  Province  possono  dotarsi  di  sistemi  per  la
   comunicazione delle uscite diversi da quelli indicati al comma
   1."
   
ARTICOLO 5
(Integrazione dell'art. 23 del regolam. reg. 8/2000)

1. Dopo  il comma  6 dell'art.  23 del  regolam. reg.  8/2000, è
inserito il seguente:

"6 bis.  A conclusione  della stagione  venatoria l'ATC trasmette
alla Commissione  Tecnica tutta  la documentazione  inerente  gli
errori di  abbattimento per  le valutazioni  di cui  all'art. 27,
comma 4 bis."

ARTICOLO 6
(Integrazione dell'art. 26 del regolam. reg. 8/2000)

1. Dopo  il comma  4 dell'art.  26 del  regolam. reg.  8/2000  è
aggiunto il seguente:

   "4 bis.  Durante l'uscita  di caccia, qualora l'accompagnatore
   sia anch'esso  assegnatario  di  un  capo  e  se  ne  presenti
   l'occasione,  lo   stesso  può  eseguire  l'abbattimento  del
   proprio capo".
   
ARTICOLO 7
(Integrazione dell'art. 27 del regolam. reg. 8/2000)

1. Dopo  il comma  4 dell'art.  27 del  regolam. reg.  8/2000, è
inserito il seguente:

   "4  bis.  Tutti  gli  errori  di  abbattimento  devono  essere
   comunicati alla  Commissione Tecnica  per la valutazione della
   gravità."
   
ARTICOLO 8
(Sostituzione della  lettera f)  del comma  1  dell'art.  28  del
regolam. reg. 8/2000)

1. La  lettera f)  del comma  1 dell'art.  28 del  regolam.  reg.
8/2000 è così sostituita:

   "f) Abbattimento  di individuo  di classe  diversa  da  quella
   assegnata. Tale  ipotesi è  valutata diversamente in funzione
   della  gravità   della  violazione   e  può  determinare  la
   sospensione dalla graduatoria."


Il presente  Regolamento è  pubblicato nel  Bollettino Ufficiale
della Regione  ed entra  in vigore  il 15  giorno successivo alla
sua pubblicazione.
È  fatto  obbligo  a  chiunque  spetti  di  osservarlo  e  farlo
osservare come Regolamento della Regione Toscana.

Firenze, 15 ottobre 2001

Martini




FAUNA
CACCIA

