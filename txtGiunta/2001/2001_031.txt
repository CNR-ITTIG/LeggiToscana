Regolamento di  attuazione della  LR 24  aprile 2001,  n.  19  in
materia di persone giuridiche private.



IL PRESIDENTE DELLA GIUNTA REGIONALE
Visto l`art.  121 della  Costituzione, quarto  comma, cosi`  come
modificato dall`art.  1 della  Legge Costituzionale  22  novembre
1999, n. 1;

Visto l`art.  1 della  LR 24  aprile 2001, n. 19 "Delegificazione
della disciplina  regionale  in  materia  di  persone  giuridiche
private e  abrogazione della legge regionale 4 Agosto 1986, n. 35
(Norme  di   organizzazione  per   l`esercizio   delle   funzioni
amministrative in  materia di  persone  giuridiche  private)  che
demanda alla  Giunta regionale l`adozione di apposito regolamento
contenente la disciplina delle funzioni amministrative in materia
di persone  giuridiche e  l`istituzione  del  registro  regionale
delle persone giuridiche;

Vista la  deliberazione della  Giunta regionale  n.  632  del  18
giugno 2001  concernente "Regolamento  di attuazione  della LR 24
aprile 2001  n. 19  in materia di persone giuridiche private" con
la  quale   e`  approvato   il  regolamento  in  oggetto,  previa
acquisizione dei pareri del Comitato Tecnico della Programmazione
di cui  all`art. 26,  comma 3,  della LR  17 marzo  2000  n.  26,
nonche` dei  Dipartimenti di  cui all`art.  41,  comma  3,  della
medesima legge regionale n. 26;

Vista la decisione n. 7 del 13 luglio 2001 con al quale la CCART.
non ha riscontrato vizi di legittimita`;

EMANA
il seguente Regolamento:

ARTICOLO 1
(Oggetto)

1. Il  presente regolamento  disciplina, ai sensi del Decreto del
Presidente  della   Repubblica   10   febbraio   2000,   n.   361
("Regolamento  recante   norme   per   la   semplificazione   dei
procedimenti di riconoscimento di persone giuridiche private e di
approvazione  delle   modifiche  dell`atto  costitutivo  e  dello
statuto"), ed in attuazione della legge regionale 24 aprile 2001,
n. 19  ("Delegificazione della disciplina regionale in materia di
persone giuridiche  private e abrogazione della legge regionale 4
agosto 1986 n. 35"):

a) l`esercizio   delle  funzioni  amministrative  in  materia  di
   persone   giuridiche    private,   delegate    alla    Regione
   dall`articolo 14  del decreto  del Presidente della Repubblica
   24 luglio  1977,  n.  616  (Attuazione  della  delega  di  cui
   all`articolo 1 della legge 22 luglio 1975, n. 382).

b) l`istituzione e la tenuta del registro regionale delle persone
   giuridiche di cui all`articolo 7, comma 1, del medesimo DPR n.
   361/2000.

2. Le  funzioni di  cui al  comma 1  si esercitano  nei confronti
della associazioni,  delle fondazioni  e di  altre istituzioni di
carattere privato aventi sede legate nel territorio regionale che
operano esclusivamente nelle materie di competenza regionale e le
cui finalita` si esauriscono nell`ambito della Toscana.

ARTICOLO 2
(Funzioni di competenza regionale)

1. Le  funzioni amministrative  di competenza  della Regione sono
esercitate dalla  struttura organizzativa  della Giunta regionale
competente in  materia  di  persone  giuridiche  private  secondo
l`ordinamento   interno,   di   seguito   denominata   "struttura
organizzativa competente".

2. La funzioni concernono:

a) il riconoscimento della personalita` giuridica;
b) l`approvazione  delle modificazioni  dell`atto  costitutivo  e
   dello statuto;
c) la dichiarazione di estinzione;
d) la devoluzione dei beni residuali dalla liquidazione.

3.  La   struttura  organizzativa  competente  tiene  inoltre  il
registro regionale  della persone  giuridiche di cui all`articolo
4, rilascia  le certificazioni  relative ed  applica le  sanzioni
amministrative pecuniarie  previste dall`articolo  35 del  codice
civile.

4. Nei  confronti delle  fondazioni  la  struttura  organizzativa
competente esercita le ulteriori funzioni amministrative relative
a:

a) controllo e vigilanza sull`amministrazione;
b) coordinamento  delle  attivita`  di  piu`  fondazioni,  ovvero
   unificazione della loro amministrazione;
c) trasformazione delle fondazioni.

ARTICOLO 3
(Procedimento)

1. Nei  procedimenti inerenti  l`esercizio delle  funzioni di cui
all`articolo 2  i relativi  provvedimenti sono adottati, ai sensi
dell`articolo 3, comma 6, della legge regionale 17 marzo 2000, n.
26  ("Riordino   della  legislazione   regionale  in  materia  di
organizzazione  e   personale")  e   successive  modifiche,   dal
dirigente responsabile della struttura organizzativa competente.

2. L`esame dei vari interessi pubblici coinvolti e l`acquisizione
dei pareri  necessari ai  fini di  una compiuta valutazione degli
aspetti  di   cui  all`articolo   5,  comma  4,  avviene  tramite
conferenza di  servizi, ai  sensi dell`articolo  14 della legge 7
agosto 1990  n. 241  ("Nuove norme  in  materia  di  procedimento
amministrativo   e   di   diritto   di   accesso   ai   documenti
amministrativi") e successive modifiche.

3. La  conferenza  di  servizi  e`  convocata  e  presieduta  dal
dirigente responsabile  della struttura organizzativa competente.
Vi partecipano, tramite propri dirigenti o funzionari:

a) il  Dipartimento regionale competente nel settore di attivita`
   in cui  e` destinato  ad operare  il soggetto  che richiede il
   riconoscimento, al fine di esprimere una valutazione in merito
   alla rilevanza degli scopi e dell`attivita` dell`istituzione;
b) il  Dipartimento regionale competente in materia di bilancio e
   finanze, per  l`espressione di  un parere sulla congruita` dei
   mezzi  finanziari   dell`istituzione   rispetto   agli   scopi
   perseguiti;
c) la  struttura organizzativa regionale competente in materia di
   consulenza giuridica agli uffici della Giunta regionale.

4. Il  verbale della  conferenza di  servizi sostituisce  ad ogni
effetto i  pareri e  le valutazioni  di competenza  dei  soggetti
partecipanti. La mancata partecipazione dei soggetti regolarmente
convocati assume  valore di  determinazione positiva,  salvo  che
questi non  facciano pervenire,  entro la  data  fissata  per  la
conferenza, parere o valutazione scritta in senso contrario.

ARTICOLO 4
(Registro regionale delle persone giuridiche)

1. E`  istituito presso  la Regione,  ai sensi  e per gli effetti
dell`articolo 7  del DPR n. 361/2000, il registro regionale delle
persone giuridiche.

2. Il  registro consta  di due  parti, l`una  generale e  l`altra
analitica.

3. Nella  parte generale  sono iscritte le persone giuridiche con
la sola  indicazione della  loro denominazione, contrassegnate da
un numero d`ordine.

4.  Nella  parte  analitica  sono  riportati,  per  ogni  persona
giuridica:

a) la data e la natura dell`atto costitutivo;
b) la denominazione;
c) lo scopo;
d) il patrimonio;
e) la durata, se determinata;
f) la sede legale;
g) il  cognome, nome  e codice  fiscale degli amministratori, con
   indicazione   di    quelli   ai   quali   e`   attribuita   la
   rappresentanza;
h) le modificazioni dell`atto costitutivo e dello statuto;
i) il trasferimento di sede e l`istituzione di sedi secondarie;
j) la deliberazione di scioglimento;
k) gli estremi del provvedimento regionale di estinzione;
l) il cognome e nome dei liquidatori;
m) il  numero dell`eventuale  precedente iscrizione  nel registro
   delle  persone   giuridiche  private   della  Cancelleria  del
   Tribunale.

5. Il  registro regionale ed i documenti relativi sono pubblici e
possono essere esaminati da chiunque. A richiesta sono rilasciate
le relative certificazioni.

6. Il  registro puo` essere realizzato con strumenti informatici,
secondo  le   disposizioni  vigenti   in  materia   di  documenti
informatici delle pubbliche amministrazioni. Le caratteristiche e
le modalita`  tecniche di  tenuta del  registro informatico  sono
determinate con  atto del dirigente della struttura organizzativa
competente.

ARTICOLO 5
(Riconoscimento della personalita` giuridica)

1. Il  riconoscimento della personalita` giuridica e` determinato
dall`iscrizione nel  registro regionale  delle persone giuridiche
di  cui   all`articolo  4,   a   conclusione   del   procedimento
disciplinato dall`articolo 3.

2.  L`istanza   di  riconoscimento  e`  sottoscritta  dal  legale
rappresentante dell`istituzione  ed e`  indirizzata al Presidente
della Giunta regionale.

3. All`istanza sono allegati i seguenti documenti:

a) copia autentica dell`atto costitutivo e dello statuto;
b) relazione  sullo stato patrimoniale e finanziario corredata da
   documentazione  idonea   a  dimostrare   la  consistenza   del
   patrimonio;
c) relazione  sull`attivita` eventualmente svolta in precedenza e
   su quella che si intende svolgere;
d) elenco  nominativo delle persone preposte alle cariche sociali
   ed indicazione  dei relativi  codici fiscali  nonche`, per  le
   associazioni, indicazione della consistenza associativa;
e) ogni   altra  documentazione    utile    a    dimostrare  piu`
   compiutamente le  finalita` dell`istituzione  ed i  mezzi  per
   provvedervi.

4. Il  riconoscimento e` disposto previa valutazione dello scopo,
degli elementi  patrimoniali e  personali e della idoneita` della
dotazione   patrimoniale   e   delle   risorse   finanziarie   al
perseguimento delle finalita` statutarie.

5. Il  riconoscimento delle  fondazioni istituite  per testamento
puo`  essere   disposto  d`ufficio   dalla  Regione  in  caso  di
ingiustificata inerzia  del soggetto abilitato alla presentazione
della domanda.

6. In  deroga a  quanto disposto ai commi 1, 2 e 4, sono iscritte
d`ufficio  nel   registro  di   cui  all`articolo  4  le  persone
giuridiche private  il cui  riconoscimento e` effettuato da altri
organi, sulla base di disposizioni speciali.

ARTICOLO 6
(Modificazioni dell`atto costitutivo e dello statuto)

1. Le  modificazioni dell`atto  costituivo e  dello statuto  sono
approvate con le stesse modalita` previste dall`articolo 5 per il
riconoscimento della personalita` giuridica.

2. Alla relativa domanda, recante gli estremi dell`iscrizione nel
registro delle persone giuridiche, sono allegati:

a) copia autentica della deliberazione di modifica, corredata dal
   nuovo testo dell`atto costitutivo o dello statuto;
b) indicazione  degli   articoli,  o  parti  di  essi,  dell`atto
   costitutivo o dello statuto vigente interessati dalla modifica
   in esame, se non evidenziati nella deliberazione di modifica.

ARTICOLO 7
(Estinzione della  persona giuridica, liquidazione del patrimonio
e devoluzione dei beni residuali)

1. La  struttura organizzativa  competente accerta, su istanza di
qualunque interessato o d`ufficio, l`esistenza di una delle cause
di estinzione  della persona  giuridica previste dall`articolo 27
del codice  civile e comunica il provvedimento di estinzione agli
amministratori ed al presidente del Tribunale competente, ai fini
di cui  all`articolo 11  delle disposizioni  per l`attuazione del
codice civile.

2. L`istanza per la dichiarazione di estinzione e` indirizzata al
Presidente della Giunta regionale.

3. La dichiarazione di estinzione e` annotata nel registro di cui
all`articolo 4.

4.   In    assenza   di    specifiche   previsioni    statutarie,
contestualmente alla  dichiarazione di  estinzione, la  struttura
organizzativa competente  dispone in  ordine alla devoluzione del
patrimonio residuo  dell`istituzione ai sensi degli articoli 31 e
32 del codice civile.

5. Conclusa  la procedura  di liquidazione,  su disposizione  del
presidente del  Tribunale, la  struttura organizzativa competente
provvede alla  cancellazione  dell`ente  dal  registro  regionale
delle persone giuridiche.

ARTICOLO 8
(Modificazioni  della   composizione  degli  organi  o  di  altri
elementi della persona giuridica)

1. Nel registro regionale delle persone giuridiche sono iscritte,
oltre alle  fattispecie di cui agli articoli 6 e 7, le variazioni
nella  composizione   degli  organi   di  amministrazione   e  di
liquidazione  della   persona  giuridica   privata,  nonche`   il
trasferimento della sede e l`istituzione di sedi secondarie.

2. L`iscrizione  avviene sulla  base di  istanza  presentata  dal
legale  rappresentante   della  persona   giuridica  interessata,
corredata di  copia autentica dell`atto che ne costituisce titolo
e, nel  caso di modificazioni nella composizione degli organi, di
dichiarazione  di   accettazione  della  carica  da  parte  degli
interessati.

3. L`istanza  e` presentata  entro  quindici  giorni,  decorrenti
dalla  data   della   relativa   deliberazione.   Nel   caso   di
modificazioni nella  composizione degli organi il termine decorre
dalla  data   di  accettazione   della  carica   da  parte  degli
interessati.

4. Il  mancato rispetto  del termine  di cui  al comma 3 comporta
l`applicazione della  sanzione amministrativa  pecuniaria di  cui
all`articolo 35 del codice civile.

ARTICOLO 9
(Persone  giuridiche   gia`  iscritte   nei  registri  presso  le
cancellerie dei Tribunali)

1. La  struttura organizzativa  competente certifica l`iscrizione
delle persone  giuridiche  nei  registri  delle  cancellerie  dei
Tribunali, nonche`  ogni altro  fatto,  stato  o  qualita`  della
persona giuridica  sulla base  delle informazioni  risultanti dai
registri medesimi.

2. In  caso di  accoglimento di  istanze avanzate  ai sensi degli
articoli 6, 7 e 8, la struttura organizzativa competente provvede
all`iscrizione d`ufficio  degli enti nel registro regionale delle
persone giuridiche.

ARTICOLO 10
(Controllo e vigilanza sull`amministrazione delle fondazioni)

1. La  struttura organizzativa competente esercita il controllo e
la vigilanza sull`amministrazione delle fondazioni secondo quanto
disposto dall`articolo 25 del codice civile.

2. A  tale fine  le  fondazioni  inviano  annualmente  copia  dei
bilanci preventivi  e  consuntivi  approvati,  corredati  da  una
dettagliata relazione  sull`attivita`  svolta  e  su  quella  che
intendono svolgere.

3. Le fondazioni sono inoltre tenute a trasmettere ogni notizia o
documentazione che  venga loro  richiesta ai fini di cui al comma
1.

ARTICOLO 11
(Coordinamento, unificazione e trasformazione delle fondazioni)

1. La  struttura  organizzativa  competente  puo`  disporre,  ove
ricorrano i  presupposti di  cui agli articoli 26 e 28 del codice
civile, con le modalita` procedimentali di cui all`articolo 3, il
coordinamento delle  attivita` di piu` fondazioni, l`unificazione
della  loro  amministrazione,  nonche`  la  loro  trasformazione,
sentiti  i  legali  rappresentanti  e  gli  amministratori  delle
fondazioni interessate.

ARTICOLO 12
(Trattamento dei dati)

1.  Il   trattamento  dei   dati  personali   necessari  ai  fini
dell`esercizio delle  funzioni in  materia di  persone giuridiche
private e`  svolto nel  rispetto dei  principi  generali  fissati
dalla legge  31 dicembre  1996 n.  675 (Tutela delle persone e di
altri soggetti  rispetto al  trattamento dei  dati  personali)  e
successive modifiche.

2.  Le   informazioni  relative  sono  organizzate  dalla  Giunta
regionale in  proprie  banche  dati  rese  disponibili  ad  altri
soggetti  pubblici  ai  sensi  della  normativa  vigente  secondo
procedure e modalita` definite d`intese tra detti soggetti.


Il presente  Regolamento e`  pubblicato nel  Bollettino Ufficiale
della Regione ed entra in vigore il 15 giorno successivo alla sua
pubblicazione.

E`  fatto  obbligo  a  chiunque  spetti  di  osservarlo  e  farlo
osservare come Regolamento della Regione Toscana.

Firenze, 17 luglio 2001

Martini




ORGANIZZAZIONI PRIVATE

