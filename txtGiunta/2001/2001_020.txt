Modifiche alla  legge regionale  14 gennaio 1998, n. 1 "Aiuti per
lo svolgimento  di  attività  di  miglioramento  genetico  delle
specie animali  di interesse  zootecnico" già  modificata  dalla
legge regionale 3 agosto 2000, n. 64.

Il Consiglio Regionale ha approvato il 28-03-2001
Il Commissario del Governo ha apposto il visto il 19-04-2001.
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo 5 della LR 1/1998)

1. L'articolo 5 è sostituito dal seguente:

   "Art. 5
   (Diffusione di  tecniche e  metodi innovativi  in  materia  di
   riproduzione animale)
   
   1. Allo  scopo di  diffondere tecniche  e metodi innovativi in
   materia di  riproduzione animale  negli  allevamenti  agricoli
   delle specie  di interesse  zootecnico può essere concesso un
   contributo fino al quaranta per cento della spesa ammissibile,
   per  la  realizzazione  di  organici  progetti  volti  a  tale
   finalità, a favore dei soggetti di cui all'articolo 12.
   
   2. I  criteri per l'individuazione delle tecniche e dei metodi
   innovativi di  cui al  comma 1  e per  la determinazione delle
   spese ammissibili nonché delle modalità per la presentazione
   delle  richieste   di  contributo   sono  stabilite  ai  sensi
   dell'articolo 9."
   
ARTICOLO 2
(Modifiche all'articolo 7 della LR 1/1998)

1. Dopo il comma 2 dell'articolo 7 è inserito il seguente:

   "2 bis.  L'importo globale  degli aiuti  concessi ai sensi del
   comma 1  non può superare i 100.000 euro per beneficiario per
   un periodo di tre anni."
   
ARTICOLO 3
(Modifiche all'articolo 9 della LR 1/1998)

1. Dopo  la lettera c) del comma 1 dell'articolo 9 è aggiunta la
seguente:

   "c bis)  a stabilire  i  criteri  per  l'individuazione  delle
   tecniche e  dei metodi  innovativi di cui all'articolo 5 comma
   1."


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 24 aprile 2001

Passaleva (incaricato con DPGR n. 132 del 22.05.2000)

La presente  legge è  stata approvata  dal  Consiglio  Regionale
nella seduta  del 28.03.2001  ed è stata vistata dal Commissario
del Governo il 19.04.2001.




ZOOTECNIA

