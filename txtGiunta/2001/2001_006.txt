Modifiche della  legge regionale  21 marzo  2000 n.  39  "Legge
forestale della Toscana".

Il Consiglio Regionale ha approvato il 28-12-2000
Il Commissario del Governo ha apposto il visto il 26-01-2001
Il Presidente della Giunta Regionale promulga la seguente legge
regionale:

ARTICOLO 1
(Modifiche all`articolo 39 della LR 39/2000)

1. Dopo il n. 11) della lettera b) del comma 4 dell`articolo 39
e` aggiunto il seguente:

   11 bis) gli interventi nelle aree di effettiva produzione di
   tartufi delimitate  ai sensi  dell`articolo 15 comma 3 della
   legge  regionale  11  aprile  1995,  n.  50  "Norme  per  la
   raccolta, coltivazione  e commercio  di  tartufi  freschi  e
   conservati  destinati   al  consumo   e  per   la  tutela  e
   valorizzazione degli ecosistemi tartufigeni".
   
ARTICOLO 2
(Modifiche all`articolo 40 della LR 39/2000)

1. L`articolo 40 e` sostituito dal seguente:

   ARTICOLO 40
   (Approvazione del regolamento forestale)
   
   1. La  Giunta regionale  approva, previa  comunicazione alle
   commissioni  consiliari   competenti,  il   regolamento   di
   attuazione della  presente legge  avente il contenuto di cui
   all`articolo 39.
   
   2. Il  regolamento di  cui al  comma 1  costituisce anche il
   riferimento per la predisposizione, da parte delle Province,
   del  regolamento   forestale  e   indica,  altresi`,   quali
   disposizioni non  sono derogabili  dai regolamenti forestali
   provinciali.
   
   3. Successivamente  all`entrata in vigore del regolamento di
   cui al  comma 1 la Provincia adotta il regolamento forestale
   e lo  trasmette ai  Comuni, presso i quali e` depositato per
   trenta giorni. Dell`avvenuto deposito e` dato avviso, a cura
   della Provincia,  nel Bollettino  Ufficiale della Regione ed
   attraverso i  mezzi di comunicazione maggiormente diffusi in
   ambito provinciale.
   
   4. Nei  trenta giorni  successivi al  deposito chiunque puo`
   presentare osservazioni.
   
   5. Entro  i successivi  sessanta giorni la Provincia, tenuto
   conto delle  osservazioni, approva il regolamento forestale.
   Il regolamento  e` pubblicato  nel  Bollettino  Ufficiale  e
   entra  in   vigore  il   giorno  successivo   alla  data  di
   pubblicazione.
   
   6. Le  Province adeguano  il proprio  regolamento  forestale
   vigente alle  modifiche eventualmente apportate dalla Giunta
   regionale al  regolamento di  cui al  comma 1  entro un anno
   dalla loro  approvazione. Decorso tale termine si applicano,
   nelle singole  Province le  disposizioni del  regolamento di
   cui al  comma  1  anche  se  in  contrasto  con  quelle  dei
   regolamenti forestali.
   
   7. Le  Province provvedono  alla revisione  del  regolamento
   forestale nel  rispetto di  quanto  stabilito  dal  presente
   articolo.
   
ARTICOLO 3
(Inserimento dell`articolo 47/bis nella LR 39/2000)

1. Dopo l`articolo 47 e` inserito il seguente:

   ARTICOLO 47 bis
   (Taglio colturale)
   
   1. Per  taglio colturale  s`intende il  taglio  che  rientra
   nell`ordinaria attivita`  silvana  e  che  e`  condotto  con
   modalita`  tali   da  assicurare   la  rinnovazione   e   la
   perpetuazione   del    bosco,   senza    comprometterne   le
   potenzialita`  evolutive,   favorendo  la   biodiversita`  e
   tutelando l`assetto idrogeologico.
   
   2.  Per  tagli  colturali  s`intendono,  in  particolare,  i
   seguenti purche`  non comportino trasformazione del bosco ai
   sensi dell`articolo  41 e  siano eseguiti  con le  modalita`
   previste dal regolamento forestale di cui all`articolo 39:
   
   a) le ripuliture, gli sfolli e i diradamenti;
   b) i tagli fitosanitari;
   c) i  tagli di ricostituzione e riconversione dei castagneti
      da frutto;
   d) i   tagli   destinati    al  ripristino  dei  soprassuoli
      danneggiati dal  fuoco  e  da  altri  eventi  calamitosi,
      nonche` alla  riduzione del rischio di incendi boschivi e
      di dissesto  idrogeologico ed  all`eliminazione di  altri
      rischi per la pubblica incolumita`;
   e) i  tagli a  carico della  vegetazione arborea e arbustiva
      destinati   alla   regolazione   dello   sviluppo   della
      vegetazione nell`ambito  della manutenzione necessaria al
      mantenimento in  efficienza  e  sicurezza  di  manufatti,
      delle  aree   di  pertinenza   di   elettrodotti,   della
      viabilita` pubblica e delle opere e sezioni idrauliche;
   f) i tagli di avviamento dei boschi cedui all`alto fusto;
   g) i  tagli di  utilizzazione con  riserva di  matricine dei
      boschi cedui;
   h) i   tagli   successivi,  i tagli  saltuari,  i  tagli  di
      utilizzazione a  buche o  strisce di superficie inferiore
      ad ettari 1 nei boschi d`alto fusto.
   
   3. I  tagli colturali,  comprese le  opere connesse  di  cui
   all`articolo 49  per la cui esecuzione non sia necessario il
   rilascio  di   autorizzazione  o  concessione  edilizia,  si
   attuano nelle  forme previste  ed autorizzate dalla presente
   legge e  per essi  non e`  richiesta, ai sensi dell`articolo
   152 del  decreto legislativo  29 ottobre 1999, n. 490 "Testo
   unico delle  disposizioni legislative  in  materia  di  beni
   culturali e  ambientali, a norma dell`articolo 1 della legge
   8 ottobre 1997 n. 352", l`autorizzazione di cui all`articolo
   151 del citato decreto legislativo.
   
ARTICOLO 4
(Modifiche all`articolo 48 della LR 39/2000)

1. Il comma 4 dell`articolo 48 e` sostituito dal seguente:

   4. Il  piano dei  tagli e`  obbligatorio per  le aziende che
   comprendono boschi  di superficie  accorpata superiore a 100
   ettari. Per  le  aziende  ricadenti  in  piu`  Province,  e`
   competente la  Provincia nel  cui  territorio  e`  posta  la
   maggior parte della superficie boscata.
   
ARTICOLO 5
(Modifiche all`articolo 53 della LR 39/2000)

1. Il comma 1 dell`articolo 53 e` sostituito dal seguente:

   1.  L`estrazione   del  sughero  della  quercia  sughera  e`
   consentita  solo   quando  il   fusto  abbia  raggiunto  una
   circonferenza di  60 centimetri  misurata a  metri  1,30  da
   terra e sopra scorza. La parte di fusto decorticata non deve
   superare  in   altezza  il   triplo   della   misura   della
   circonferenza.
   
ARTICOLO 6
(Modifiche all`articolo 62 della LR 39/2000)

1. L`articolo 62 e` sostituito dal seguente:

   ARTICOLO 62
   (Tutela della flora spontanea)
   
   1. Per la tutela della flora spontanea delle aree forestali,
   su tutto  il territorio  regionale, si applica la disciplina
   di cui  alla legge regionale 6 aprile 2000, n. 56 "Norme per
   la conservazione  e  la  tutela  degli  habitat  naturali  e
   seminaturali,  della   flora  e  della  fauna  selvatiche  -
   Modifiche alla  LR 23/1/1998,  n.  7  -  Modifiche  alla  LR
   11/4/1995, n. 49.
   
ARTICOLO 7
(Modifiche all`articolo 68 della LR 39/2000)

1. Il comma 2 dell`articolo 68 e` abrogato.

ARTICOLO 8
(Modifiche all`articolo 82 della LR 39/2000)

1. Il  n. 1)  della lettera  a) del comma 1 dell`articolo 82 e`
sostituito dal seguente:

   1. ogni  1.000 metri quadrati di terreno, o frazione minore,
   ove e`  stata effettuata  la trasformazione  dei  boschi  in
   altra  qualita`   di  coltura   o  in   altra  categoria  di
   destinazione d`uso  in deroga ai divieti di cui all`articolo
   76, comma 7, e all`articolo 43.
   

2. Il  n. 3)  della lettera  b) del  comma dell`articolo  82 e`
abrogato.

ARTICOLO 9
(Modifiche all`articolo 88 della LR 39/2000)

1. L`articolo 88 e` sostituito dal seguente:

   ARTICOLO 88
   (Disciplina transitoria  per la tutela e il corretto uso del
   bosco e dell`area forestale)
   
   1. Le prescrizioni di massima e di polizia forestale vigenti
   rimangono in  vigore, in tutti i boschi, fino all`entrata in
   vigore del  regolamento regionale  di  cui  all`articolo  40
   comma 1.
   
   2.  Le   disposizioni  del   regolamento  regionale  di  cui
   all`articolo  40   comma  1,  si  applicano,  nelle  singole
   Province,  fino   all`entrata  in   vigore  dei  regolamenti
   forestali.
   
ARTICOLO 10
(Modifiche all`articolo 91 della LR 39/2000)

1. Il comma 2 dell`articolo 91 e` sostituito dal seguente:

   2. A quanto previsto dal comma 1, fanno eccezione i piani di
   gestione di foreste pubbliche, e private, i piani dei tagli,
   i piani  di coltura ed il piano operativo AIB vigenti, - che
   mantengono validita` fino alla loro scadenza.
   
2. Dopo il comma 2 dell`articolo 91 e` aggiunto il seguente:

   2bis. Le  norme eventualmente  in contrasto  con la presente
   legge, contenute  nei piani di cui al comma 2, mantengono la
   loro validita` fino all`entrata in vigore del regolamento di
   cui all`articolo 40 comma 1.
   
ARTICOLO 11
(Modifiche all`articolo 96 della LR 39/2000)

1. Il comma 3 dell`articolo 96 e` sostituito dal seguente:

   3. La  lettera e)  del comma 1 dell`articolo 4 e` sostituita
   dalla seguente:
   
   e) coltivazioni   arboree  ed erbacee,  attestazione  per  i
      terreni vitati  ai  fini  dell`iscrizione  dell`albo  dei
      vigneti.
   
ARTICOLO 12
(Inserimento dell`articolo 96/bis nella LR 39/2000)

1. Dopo l`articolo 96 e` inserito il seguente:

   ARTICOLO 96bis
   (Modifiche alla  legge  regionale  29  gennaio  1997,  n.  9
   "Valorizzazione  ed  alienazione  dei  beni  del  patrimonio
   agricolo forestale")
   
1. La  lettera c)  del comma  1 dell`articolo  6 e`  sostituita
dalla seguente:

   c) la  restante   percentuale alla  Regione  per  effettuare
   interventi di  ampliamento, miglioramento  e  valorizzazione
   del restante  patrimonio  agricolo-forestale,  nel  rispetto
   delle finalita` di cui all`articolo 27 della legge regionale
   21 marzo 2000, n. 39 "Legge forestale della Toscana" nonche`
   per sostenere  le iniziative  nelle zone  montane  ai  sensi
   della legge  regionale 19  dicembre 1996,  n. 95 "Disciplina
   degli interventi  per lo sviluppo della montagna". La Giunta
   regionale determina  annualmente, sulla  base dello stato di
   avanzamento della  procedura di  alienazione,  la  quota  da
   destinare al fondo per la montagna.
   
ARTICOLO 13
(Modifiche all`allegato  B "Complessi  del patrimonio  agricolo
forestale della Regione" della LR 39/2000)

1. Gli  enti competenti  del complesso  33. Monti  Pisani  sono
sostituiti dai seguenti:

   Comuni di  Calci, Buti,  Vicopisano, Comunita`  montana Area
   Lucchese - zona N.
   
2.  L`ente   competente  del   complesso  51.  Monte  Penna  e`
sostituito dal seguente:

   Comunita` montana Amiata Grossetana - Zona 1/1.
   
3. Dopo il complesso 54, e` aggiunto il seguente complesso:

   55. Monteaquilaia (164)
   Arcidosso (164)
   C.M. Amiata Grossetana Zona I/1.
   
ARTICOLO 14
(Modifiche all`allegato C "Spese protette della flora spontanea
della Toscana" della LR 39/2000)

1. L`allegato C) e` abrogato.


La presente  legge e` pubblicata sul Bollettino Ufficiale della
Regione. E`  fatto obbligo  a chiunque  spetti di  osservarla e
farla osservare come legge della Regione Toscana.

Firenze, 31 gennaio 2001

Martini

La presente  legge e`  stata approvata  dal Consiglio regionale
nella seduta del 28-12-2000 ed e` stata vistata dal Commissario
del Governo il 26.01.2001.




FORESTE

