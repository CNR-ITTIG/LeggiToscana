Interventi per  la sistemazione  idraulica e  idrogeologica della
piana di  Guasticce e  per favorire  lo sviluppo  dell'Interporto
Amerigo Vespucci.

Il Consiglio Regionale ha approvato il 14-03-2001
Il Commissario del Governo ha apposto il visto il 12-04-2001
Il Presidente  della Giunta  Regionale promulga la seguente legge
regionale:

ARTICOLO 1
Oggetto e finalità

La  Regione   Toscana,  al   fine   di   favorire   lo   sviluppo
dell'Interporto Amerigo  Vespucci nel  Comune  di  Collesalvetti,
interviene  per  la  realizzazione  delle  opere  di  risanamento
idraulico e  idrogeologico della  piana di  Guasticce, funzionali
alla messa in sicurezza dell'Interporto e delle aree limitrofe.

ARTICOLO 2
Modalità

1. Per  le finalità  di cui  all'articolo 1  viene  riconosciuto
all'"Interporto Amerigo  Vespucci SpA",  per le  opere realizzate
dalla società  stessa a  proprio carico,  un contributo  pari al
100 0elle  spese sostenute  e documentate  per un  massimo di  5
miliardi.

2. Con  atto della Giunta regionale vengono definite le modalità
di concessione  e di erogazione del contributo, nonché i criteri
di rendicontazione di utilizzo del medesimo.

ARTICOLO 3
Disposizioni finanziarie

1. Agli oneri di spesa previsti all'art. 2 si provvede per l'anno
2001 mediante la seguente variazione di bilancio per competenza e
cassa di uguale importo:

in diminuzione

Cap. 50060    Fondo globale finanziamento
              spese ulteriori programmi di
              Sviluppo (spese investimento
              - artt. 38 e 87 LR 6.5.
              77 n. 28)                         L. 2.000.000.000
                                               (E. 1.032.913,79)
di nuova istituzione

Cap. 30095    Interventi per la sistemazione
              idraulica e idrogeologica della
              piana di Guasticce e per
              favorire lo sviluppo
              dell'Interporto Amerigo
              Vespucci (LR n. 17
              del 18.04.2001)                   L. 2.000.000.000
                                               (E. 1.032.913,79)

2. Gli  oneri previsti  per l'esercizio 2002 quantificati in Lire
3.000.000.000 (Euro  1.549.370,69) trovano copertura nel bilancio
pluriennale alla  voce 3.19. Alla determinazione definitiva della
spesa si provvederà con legge di bilancio.

3. È  abrogato l'articolo  8 della  legge regionale  26  gennaio
2001, n.  3 (Disposizioni  finanziarie per  il  finanziamento  di
provvedimenti di spesa per il periodo 2001-2003).


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Firenze, 18 aprile 2001

Martini

La presente  legge è  stata approvata  dal  Consiglio  Regionale
nella seduta  del 14.03.2001  ed è stata vistata dal Commissario
del Governo il 12.04.2001.




ASSETTO IDROGEOLOGICO
OPERE PUBBLICHE


