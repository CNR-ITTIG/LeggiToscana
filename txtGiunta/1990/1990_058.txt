Partecipazione azionaria  della  Regione  Toscana  all'interporto
della Toscana centrale SPA.

Il Consiglio Regionale ha approvato il 20-3-1990
Il Commissario del Governo ha apposto il visto il 21-4-1990
Il Presidente  della Giunta  Regionale promulga la seguente legge
regionale:

ARTICOLO 1

La  Regione  Toscana,  nell'ambito  della  propria  azione  volta
all'attuazione della politica regionale dei trasporti, al fine di
realizzare l'integrazione ed il coordinamento dei trasporti merci
e di  promuovere lo  sviluppo economico  e sociale del territorio
regionale, assume  una partecipazione  azionaria  nella  Società
"Interporto della  Toscana Centrale  SPA" con sede in Prato, alla
quale partecipano  il Comune  di Prato,  la Camera  di  Commercio
Industria Artigianato di Firenze, la Cassa di Risparmi e Depositi
di Prato,  l'Unione Industriale  Pratese, la Società Cooperativa
Magazzini Generali,  regolata attualmente  nel suo  funzionamento
dallo Statuto  approvato dall'Assemblea  Straordinaria  della  So
cietà con deliberazione del 9 gennaio 1990.

ARTICOLO 2

La Giunta  Regionale è  autorizzata  a  compiere  le  operazioni
necessarie a  consentire la  partecipazione  della  Regione  alla
Società "Interporto  della Toscana Centrale SpA", con l'acquisto
di n. 200.000 azioni ordinarie del valore di Lire 1.000 ciascuna,
per l'ammontare complessivo di spese di Lire 200.000.000.

La partecipazione  della  Regione  Toscana  è  subordinata  alle
condizioni  previste   dall'art.  57   comma  4o   dello  Statuto
Regionale.

La partecipazione  della Regione  Toscana è altresì subordinata
all'inserimento   nello   Statuto   societario   di   membri   di
designazione  regionale  nel  Consiglio  d'Amministrazione  della
società.

ARTICOLO 3

All'onere derivante  dall'applicazione della presente legge si fa
fronte, ai  sensi e  per gli  effetti dell'art. 134 della LR 6-5-
1977 n.  28, con  la quota non utilizzata del fondo globale di L.
200.000.000 iscritta al capitolo 50060 del bilancio di previsione
dell'esercizio finanziario 1989.

Ai sensi dell'art. 135 della Legge Regionale citata al precedente
capoverso, lo  stanziamento della  nuova spesa  è  assegnato  al
bilancio corrente  esercizio al  seguente  nuovo  capitolo:  Cap.
12500   Partecipazione    azionaria   della    Regione    Toscana
all'Interporto della Toscana Centrale SpA L. 200.000.000

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 30 aprile 1990

La presente  legge è  stata approvata dal Consiglio Regionale il
20-3-1990 ed  è stata vistata dal Commissario del Governo il 21-
4-1990.



TRASPORTI
PARTECIPAZIONI REGIONALI

