Nuova disciplina del personale dei gruppi consiliari.

Il Consiglio Regionale ha approvato il 7-12-1989
Il Presidente  della Giunta  Regionale promulga la seguente legge
regionale:

ARTICOLO 1
(Personale delle Segreterie dei Gruppi)

1. Ferma  restando la  disciplina  delle  segreterie  dei  gruppi
consiliari di  cui all'art.  2 della  LR 24  aprile 1984  n.  23,
possono  prestare   servizio  presso   le  stesse  esclusivamente
dipendenti pubblici,  appartenenti al ruolo regionale o comandati
dallo Stato o da altri enti pubblici.

2. Dalla  data di  entrata in  vigore  della  presente  legge  è
vietata qualsiasi altra forma di reclutamento da parte dei gruppi
consiliari che  configuri l'instaurazione  di rapporti  di lavoro
subordinato anche a tempo determinato.

ARTICOLO 2
(Norme transitorie  per il  personale delle segreterie dei gruppi
attualmente in servizio)

1.  Al   fine  di   consentire  l'attuazione  della  disposizione
contenuta nel  precedente art.  1, il  personale delle segreterie
dei gruppi  consiliari che,  ai sensi  dell'art. 1  della  LR  23
dicembre 1976  n. 78,  e nel  limite del numero dei posti di ogni
qualifica funzionale  autorizzati per  tutti i  gruppi consiliari
dalla  deliberazione  del  Consiglio  Regionale  n.  430  del  26
novembre 1985 adottata ai sensi dell'art. 12 della LR 6 settembre
1973 n.  55 e  successive  modificazioni  e  integrazioni,  abbia
continuativamente prestato  la  propria  opera  presso  i  gruppi
consiliari con  rapporto di  diritto privato dal 31 dicembre 1986
fino alla  data di  entrata in  vigore della presente legge. è a
domanda ammesso  a concorso interno riservato per l'inquadramento
nelle qualifiche  funzionali del ruolo unico regionale e nei modi
e limiti di cui ai commi successivi.

2. La  domanda può  essere presentata  dai soggetti  interessati
entro il  termine perentorio  di 30 giorni dall'entrata in vigore
della presente legge.

3. L'Ufficio  di Presidenza  del Consiglio  regionale accerta  in
base ad atti formali la durata delle prestazioni svolte e la loro
corrispondenza con  le qualifiche  funzionali di  cui alla citata
delibera n. 430 del 1985.

4. La composizione della Commissione esaminatrice, le modalità e
le procedure  per lo  svolgimento del concorso sono stabilite con
deliberazione del  Consiglio Regionale, su proposta della Giunta,
secondo la disciplina recata dalla LR 21 agosto 1989 n. 51.

5. L'inquadramento  è subordinato al superamento del concorso ed
al possesso  dei requisiti  di legge  previsti per l'accesso alle
qualifiche medesime,  fatta eccezione  per l'età.  Il  personale
privo  del   titolo  di   studio  richiesto  per  l'accesso  alle
qualifiche funzionali  di cui al primo comma, può concorrere per
l'inquadramento nella qualifica immediatamente inferiore.

6. L'inquadramento  dei vincitori  del concorso  decorre ai  fini
giuridici ed  economici, secondo  l'ordine  di  graduatoria,  dal
primo giorno  del mese successivo a quello in cui, posteriormente
all'approvazione della  graduatoria, venga  accertata vacanza  di
posto nella corrispondente qualifica funzionale.

7. Gli  oneri per  la retribuzione  del personale  inquadrato nel
ruolo  unico   regionale  a   norma  della  presente  legge  sono
finanziati con corrispondente riduzione dei finanziamenti erogati
ai gruppi consiliari.

8. La  copertura dei posti assegnati alle segreterie dei gruppi a
norma della  presente legge  è effettuata  in deroga  ai  limiti
previsti dalla  legislazione regionale  per il  turn -  over  del
personale.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 24 aprile 1990

La presente  legge è  stata approvata dal Consiglio Regionale il
7-12-1989   è    stata   dichiarata    legittima   dalla   Corte
Costituzionale ai  sensi dell'art.  127 della  Costituzione,  con
sentenza n. 187-1990 registrata il 12-4-1990.



ENTE REGIONE
ORGANI
PERSONALE

