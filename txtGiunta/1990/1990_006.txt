Interventi in materia di opere pubbliche di cui all'art. 2, comma
1 della  LR n.  21/87. Contributo  in c/interesse  della Regione.
Estensione ai  mutui da  contrarre con  enti diversi  dalla Cassa
Depositi e Prestiti.

Il Consiglio Regionale ha approvato il 27-12-1989
Il Commissario del Governo ha apposto il visto il 27-1-1990
Il Presidente  della Giunta  Regionale promulga la seguente legge
regionale:

ARTICOLO UNICO

I contributi  previsti dalla LR n. 21 del 26-3-1987 e dal secondo
comma dell'art.  17 della  LR n.  41 del 30-5-1988 possono essere
concessi per l'ammortamento dei mutui contratti anche con Enti od
Istituti diversi dalla Cassa Depositi e Prestiti.

La misura  del contributo  rimane rapportata,  nel minimo, al 20%
della rata  dell'ammortamento praticato  dalla Cassa  Depositi  e
Prestiti e  può essere  elevata fino  alla  copertura  integrale
della rata di ammortamento di mutui relativi ad opere valutate di
particolare  necessità   ed  urgenza   da  parte  del  Consiglio
Regionale, anche  in assenza  delle condizioni  previste  dal  2o
comma dell'art.  2 della LR n. 21 del 26-3-987. In questo caso il
Consiglio Regionale verifica con le condizioni di concessioni del
mutuo corrispondente all'offerta migliore possibile esistente sul
mercato.

Agli oneri  di spesa  derivanti dal  presente provvedimento si fa
fronte, a decorrere dal 1990, nei limiti dello stanziamento di L.
7.500 milioni  previsto per  tale anno  sul bilancio  pluriennale
1989 - 1991 in corrispondenza al cap. 10000 del bilancio 1989.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze 5 febbraio 1990

La presente  legge è  stata approvata dal Consiglio Regionale il
27-12-1989 ed è stata vistata dal Commissario del Governo il 27-
1-1990.



OPERE PUBBLICHE
CONTABILITÀ CONTRATTI
CREDITO

