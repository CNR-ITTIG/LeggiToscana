Legge regionale  9/88 -  Organizzazione Turistica  della  Regione
Toscana.

Il Consiglio Regionale ha approvato il 27-12-1989
Il Commissario del Governo ha apposto il visto il 12-1-1990
Il Presidente  della Giunta  Regionale promulga la seguente legge
regionale:

ARTICOLO UNICO

Dopo l'art.  12 della legge regionale 23-2-1988 n. 9, è aggiunto
il seguente art. 12 bis:

   "Art. 12 bis
   (Comitato territoriale per le iniziative turistiche)
   
   1. Al  fine di  garantire la crescita di iniziative coordinate
   di  sviluppo   dell'attività  turistica   ed  il  più  ampio
   collegamento  funzionale   fra  i   Comuni  e  le  Aziende  di
   Promozione Turistica  (APT) e fatta salva la titolarità delle
   competenze secondo  la disciplina  dettata dall'art.  4  della
   legge 17-5-1983  n.  217,  più  Comuni  compresi  nell'ambito
   territoriale  di   competenza  di  uno  o  più  APT,  possono
   istituire in accordo tra loro, un Comitato territoriale per le
   iniziative turistiche.
   
   2. Il  Comitato è  composto  da  rappresentanti  di  Enti  ed
   organismi pubblici  e privati,  interessati allo  sviluppo del
   Turismo dell'area  di competenza,  che provvedono  con  propri
   messi ad assicurare il suo funzionamento.
   
   3. Il Comitato può, in particolare, formulare proposte:
   
   - per  l'espressione del parere di cui al I comma dell'art. 11
     della legge regionale 23-2-1988 n. 9, alla Giunta Regionale;
   - per  realizzare il coordinamento fra i servizi comunali e le
     attività  degli   Uffici  di  Informazione  ed  Accoglienza
     Turistica (IAT);
   - per     favorire    il  raccordo  e  l'armonizzazione  delle
     iniziative promozionali  e di  propaganda turistica, nonchè
     delle   manifestazioni   interessanti   il   territorio   di
     competenza, ai  sensi del  4o comma dell'art. 12 della legge
     regionale 23-2-1988 n. 9;
   - alle Province per le attività di loro competenza in materia
     di turismo ed in particolare per la loro partecipazione alla
     predisposizione del  programma regionale di promozione delle
     attività turistiche,  ai sensi dell'art. 5, 4o comma, della
     legge regionale 23-2-1988 n. 9.
   
   4. Il  Comitato inoltre esprime il proprio parere obbligatorio
   in  ordine   alla  predisposizione  dei  programmi  annuali  e
   poliennali di attività delle aziende di promozione turistica,
   di cui al comma primo dell'art. 12 della legge regionale 23-2-
   1988 n. 9 entro il termine di trenta giorni dalla richiesta.
   
   5. Le  APT, per  specifiche iniziative,  possono di  volta  in
   volta, avvalersi  del Comitato, tramite appposite convenzioni,
   per l'espletamento  dei compiti  previsti dall'art. 9, I comma
   della legge  regionale 23-2-1988, n. 9, che riguardano in modo
   peculiare il  territorio dei Comuni facenti parte del Comitato
   stesso, nel  rispetto della  disciplina  dettata  dall'art.  4
   della Legge 17-5-1983, n. 217.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 18 gennaio 1990

La presente  legge è  stata approvata dal Consiglio Regionale il
27-12-1989 ed è stata vistata dal Commissario del Governo il 12-
1-1990.



ORGANIZZAZIONI PUBBLICHE
TURISMO
ORDINAMENTO

