Iniziative di solidarietà in favore della popolazione Rumena.

Il Consiglio Regionale ha approvato il 20-3-1990
Il Commissario del Governo ha apposto il visto il 21-4-1990
Il Presidente  della Giunta  Regionale promulga la seguente legge
regionale:

ARTICOLO 1

1. La Regione Toscana contribuisce alle azioni di solidarietà in
favore della popolazione della Romania coinvolta nella situazione
di emergenza determinatasi in quel paese.

2. Le  iniziative e  gli interventi  -  che  saranno  attuati  su
richiesta specifica  dei componenti  organi  dell'Amministrazione
statale, o,  comunque,  in  accordo  con  i  medesimi  -  avranno
carattere assistenziale  e potranno  consistere, in  particolare,
nel  trasferimento   e  nel   ricovero  in   strutture  pubbliche
specializzate della  Regione,  di  cittadini  rumeni  feriti  che
necessitino di particolari cure ed assistenza.

3. Alle  spese derivanti  dall'attuazione degli interventi di cui
alla presente  legge si  provvede con lo stanziamento di un fondo
di lire 100 milioni.

ARTICOLO 2

Per gli  oneri di  spesa di  cui all'art.  1, quarto  comma, agli
stati di  previsione della  competenza e della cassa, nella parte
"spesa" del bilancio 1990, sono apportate le seguenti variazioni:

Spese in diminuzione
Cap. 50240
   Fondo riserva spese obbligatorie                L. 100.000.000
   
Spese di nuova istituzione
Cap. 00977
   Fondo per  iniziative  di  solidarietà  in
   favore della popolazione rumena                 L. 100.000.000

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 30 aprile 1990

La presente  legge è  stata approvata dal Consiglio Regionale il
20-3-1990 ed  è stata vistata dal Commissario del Governo il 21-
4-1990.



COOPERAZIONE INTERNAZIONALE

