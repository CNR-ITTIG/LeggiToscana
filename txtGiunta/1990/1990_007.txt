Modifiche alla  LR n.  25/89 "Disciplina per l'assegnazione degli
alloggi di edilizia residenziale pubblica e per la determinazione
del canone sociale".

Il Consiglio Regionale ha approvato il 27-12-1989
Il Commissario del Governo ha apposto il visto il 27-1-1990
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 9  - terzo  comma -  punto a.2  della LR 4-5-1989 n. 25 è
così sostituito:

   a.2) Richiedente  che abbia superato il 60o anno di età dalla
   data di pubblicazione del bando, a condizione che viva solo, o
   in due,  anche con  eventuali minori  a carico,  o maggiorenni
   handicappati (come  definiti  al  punto  a.  4)  del  presente
   articolo;
   
L'art. 9  - terzo  comma -  punto a.3 della LR 4-5-1989, n. 25 è
così sostituito:

   a.3) famiglia con anzianità di formazione non superiore a due
   anni dalla  data di  pubblicazione del  band e famiglia la cui
   costituzione è  prevista entro  il termine massimo di un anno
   dalla stessa data salvo la revoca dell'assegnazione qualora la
   costituzione non avvenga entro il termine suddetto: punti 1.
   
All'art. 9  - terzo  comma -  punto b.2 l'ultimo periodo della LR
4.5.1989 n. 25 è così sostituito:

   "Le condizioni  di punteggio di cui ai precedenti punti b.1-4)
   e b.2) non sono tra loro cumulabili".
   
L'art. 9  - terzo  comma -  punto b.3 della LR 4-5-1989 n. 25, è
così sostituito:

   "b.3 richiedenti  che abitano  in alloggio  che  debba  essere
   rilasciato a seguito di:
   
   - provvedimento   esecutivo  di  sfratto  che  non  sia  stato
     intimato per  inadempienza contrattuale,  salvo  i  casi  di
     concorrenti che risultano da sentenza occupanti senza titolo
     a seguito di decesso del conduttore;
   - verbale di conciliazione giudiziaria;
   - ordinanza di sgombero;
   - provvedimento di collocamento a riposo o di trasferimento di
     dipendente pubblico  o privato  che fruisca  di alloggio  di
     servizio: punti 4".
   
All'art. 9  - terzo  comma -  il punto b.4.2 della LR 4-5-1989 n.
25, è così sostituito:

   b.4.2)  antigienicità'  relativa  dell'alloggio  (ritenendosi
   tale quello  sprovvisto di  servizio consistenti  in solo wc e
   lavabo) da certificarsi dall'organo competente dell'USL: punti
   1; ".
   
All'art. 13  - terzo  comma -  della LR  4-5-1989 n. 25 inserire,
dopo la  parola "abitativi"  e prima  dei due  punti, la seguente
espressione:

   "aumentati del 20% per spazi accessori e di servizio".
   
L'art. 31 della LR 4-5-1989 n. 25, è così sostituito:

   "Art. 31
   (Accertamento periodico del reddito)
   
   1. La  situazione reddituale  degli assegnatari  è aggiornata
   tutti gli  anni dispari  relativamente ai  redditi  conseguiti
   nell'anno precedente.
   
   2. A seguito dell'aggiornamento si provvede, ove il caso, alla
   variazione della collocazione degli assegnatari nelle fasce di
   reddito e  alla variazione  del canone,  con decorrenza  dal 1
   gennaio dell'anno in cui l'aggiornamento ha luogo.
   
   3.  Qualora  l'assegnatario  non  produca  immotivatamente  la
   documentazione richiesta  nei termini,  o dichiari  un reddito
   palesemente inattendibili,  si applica, con effetto dalla data
   di cui al comma precedente, un canone convenzionale di importo
   pari a  quello previsto  dall'art. 39, comma 2/bis, nonchè la
   relativa procedura di decadenza.
   
   4. Nel  caso in  cui, per  gravi  e  giustificati  motivi,  la
   documentazione richiesta  sia presentata  oltre i  termini, il
   canone è ricalcolato, ove del caso, con effetto dalla data di
   cui  al   secondo  comma,   secondo  la  effettiva  condizione
   dell'assegnatario.
   
   5. In  ogni caso,  l'assegnatario che  abbia subito  nell'anno
   precedente una diminuzione di reddito, può chiedere di essere
   ricollocato nella  fascia di  reddito corrispondente  ai sensi
   dell'art. 28.  L'ente gestore, qualora ricorrano le condizioni
   per  l'accoglimento  della  domanda,  provvede  a  variare  la
   collocazione e  ad adeguare  conseguentemente il  canone,  con
   decorrenza dal primo gennaio dell'anno successivo a quello cui
   la diminuzione del reddito si riferisce".
   
L'art. 43  - primo  comma della  LR 4-5-51989,  n. 25,  è  così
sostituito:

   "1. In  sede di  prima applicazione  della  presente  legge  i
   Comuni dovranno  emanare  il  bando  di  concorso  generale  a
   partire dal  1o gennaio  1990. Il  primo dei bandi di concorso
   integrativi di  cui al secondo comma dell'art. 12 è emanato a
   partire dal 1o maggio 1991".
   
All'art. 43  - terzo  comma -  della LR  4-5-1989,  n.  25  -  è
inserita, dopo  l'espressione "senza  titolo", una  virgola e  la
seguente  espressione  "ivi  comprese  le  case  parcheggio  e  i
ricoveri provvisori con tipologia e standards adeguati".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Stato e  dell'art. 127  della Costituzione  entra  in  vigore  il
giorno stesso della sua pubblicazione.

Firenze, 5 febbraio 1990

La presente legge è stata approvata dal Consiglio Regionale il
27-12-1989 ed è stata vistata dal Commissario del Governo il 27-
1-1990.



EDILIZIA

