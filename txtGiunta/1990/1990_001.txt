Norme transitorie per la tutela dei boschi.

Il Consiglio Regionale ha approvato il 27-12-1989
Il Commissario del Governo ha apposto il visto il 12-1-1990
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

La presente legge detta norma transitoria per la salvaguardia del
patrimonio boschivo  della Toscana,  in attesa che la materia sia
riordinata in modo organico con legge forestale regionale.

ARTICOLO 2
(Prescrizioni di massima e di polizia forestale)

In tutti  i boschi  della Regione,  anche  se  non  sottoposti  a
vincolo per  scopi idrogeologici  o per altri scopi, si applicano
le norme  contenute nelle  Prescrizioni di  massima e  di polizia
forestale in  vigore nelle  singole province  ai sensi del RDL 30
dicembre 1923, n. 3267.

Le  Amministrazioni   provinciali  provvedono  ad  aggiornare  le
prescrizioni, entro 12 mesi dall'entrata in vigore della presente
legge, secondo  le procedure  previste dalla vigente legislazione
assicurando che  le stesse  impediscano, ai  sensi della  legge 5
agosto 1985 n. 431 e della legge regionale 29 giugno 1982 n. 52 e
successive modificazioni  e integrazioni,  e  nell'osservanza  di
quanto disposto  dalla deliberazione  del Consiglio  Regionale n.
296 del  19  luglio  1988,  forme  di  utilizzazione  dei  boschi
pregiudizievoli del loro valore ambientale e paesistico.

ARTICOLO 3
(Norme transitorie)

Sino alla dichiarazione d'esecutività del testo aggiornato delle
prescrizioni  di   massima  e  di  polizia  forestale,  ai  sensi
dell'art. 6 ltt. g) della legge regionale 23 gennaio 1989, n. 10,
su tutti  i boschi  del territorio  regionale si applicano, fatte
salvo  le   disposizione  eventualmente  più  restrittive  e  le
prescrizioni  contenute   nella   deliberazione   del   Consiglio
Regionale n.  296 del 19 luglio 1988 e nella normativa dei parchi
regionali, le seguenti disposizioni:

a) Estensione delle tagliate nei boschi.

   Sono vietati  i tagli  di utilizzazione  che,  da  soli  o  in
   contiguità con  aree denudate  per varie  cause, comprese  le
   tagliate effettuate  nei precedenti  3 anni per i ceduti e nei
   precedenti 10  anni  per  le  fustaie,  lascino  scoperta  una
   superficie superiore  ad ha  10 per  i cedui  e ad ha 3 per le
   fustaie. La  contiguità non  può considerarsi interrotta dal
   rilascio di fasce arborate di larghezza inferiore a m. 100.
   L'Amministrazione provinciale, competente ai sensi della legge
   regionale 23-1-1989,  n. 10, art. 2 lett. m), può autorizzare
   tagli su  superfici maggiori  quando  sia  accertabile,  anche
   tramite apposito  piano dei  tagli, che non ricorrano pericoli
   di danno idrogeologico e ambientale;
   
b) Turno minimo per i boschi cedui

   Per i  boschi cedui  puri il  turno dei  tagli non può essere
   inferiore:
   - per il faggio ad anni 24
   - per le specie quercine ad anni 18
   - per il carpino ad anni 16
   - per l'ontano, il nocciolo, robinia, salice ad anni 8
   - per il castagno ad anni 10
   
   Per i cedui misti sono da osservare i seguenti turni minimi:
   - per il forteto anni 20
   - per i cedui misti con faggio anni 22
   - per i cedui misti di quercia carpino e castagno anni 16
   
c) Cedui invecchiati o intensamente matricinati

   è    subordinato    a    specifica    autorizzazione    della
   Amministrazione Provinciale il taglio dei boschi cedui:
   - che  hanno raggiunto  un'età superiore ad una volta e mezzo
     il turno sopra prescritto: - che sono trattati a sterzo ed i
     cui polloni  di maggior diametro hanno superato l'età di 36
     anni;
   - che  hanno una dotazione di matricine superiore a n. 200 per
     ha o comunque con un'area d'insidenza superiore ai 2/3 della
     superficie.
   
In base  alle condizioni  vegetative delle  piante,  alla  specie
legnosa ed alle caratteristiche della stazione, l'Amministrazione
Provinciale valuta caso per caso, sempre al fine di evitare danno
idrogeologico  e  ambientale,  se  autorizzare  le  ceduazioni  o
equiparare il  bosco all'alto  fusto e quindi adottare le vigenti
prescrizioni di  massima e  di polizia  forestale relative a tale
forma di governo. Nell'una e nell'altra ipotesi l'Amministrazione
Provinciale prescrive  i  tempi  e  i  modi  dei  trattamenti  da
attuare.

ARTICOLO 4
(Sanzioni amministrative)

1. Le infrazioni alle disposizioni contenute nella presente legge
sono soggette alle sanzioni amministrative previste dal Titolo I,
Capo II  del RDL  30 dicembre  1923 e  successive modificazioni e
integrazioni.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 18 gennaio 1990

La presente  legge è  stata approvata dal Consiglio Regionale il
27-12-1989 ed è stata vistata dal Commissario del Governo il 12-
1-1990



TUTELA AMBIENTALE
FORESTE

