Modifica alla  LR 24/88  e successive integrazioni concernente la
costituzione consorzio regionale di idrobiologia e pesca.

Il Consiglio Regionale ha approvato il 20-2-1990
Il Commissario del Governo ha apposto il visto il 24-3-1990
Il Presidente  della Giunta  Regionale promulga la seguente legge
regionale:

ARTICOLO 1
L'articolo  8   dello  Statuto   del   Consorzio   regionale   di
idrobiologia di  cui alla  LR 24/88 già modificata con LR 85 del
28-11-1988 è così sostituito:

   "Il Consiglio di Amministrazione è composto:
   
   - dai  tre rappresentanti  della Regione  di cui al precedente
     art. 6 primo comma;al precedente art. 6 primo comma;
   - dal Presidente dell'Amministrazione provinciale di Livorno o
     suo delegato;
   - da  tre Presidenti  di Provincia  o loro  delegati designati
     dall'URPT;
   - dal Presidente dell'UNCEM o suo delegato.
   
   Alle riunioni del Consiglio di amministrazione prendono parte,
   senza diritto  di voto,  un funzionario  della Regione Toscana
   con funzioni di segretario e il direttore del Consorzio.
   
   Il  Consiglio   rimane  in  carica,  con  piani  poteri,  sino
   all'effettiva sostituzione,  che dovrà avvenire non oltre sei
   mesi dalla elezione del Consiglio regionale.
   
   Alle riunioni  attinenti questioni portuali verrà invitato un
   rappresentante designato dalle Capitanerie di Porto toscane.
   
ARTICOLO 2

All'articolo  9   dello  Statuto   del  Consorzio   regionale  di
idrobiologia e  pesca di  cui alla  LR 24/88 dopo la prima alinea
del 1o comma, aggiungere la seguente alinea:

   "- approva il regolamento interno e di contabilità."
   
ARTICOLO 3

Dopo l'articolo  23 dello  Statuto  del  Consorzio  regionale  di
idrobiologia e pesca di cui alla LR 24/88, aggiungere il seguente
articolo 23/bis:

   "Art. 23 bis
   (Controllo sugli atti del Consorzio)
   
   Sono sottoposti  all'approvazione  della  Giunta  regionale  i
   seguenti atti del Consorzio:
   
   - programma annuale di attività e sue modificazioni;
   - bilancio preventivo;
   - conto consuntivo;
   - organico e provvedimenti concorsuali;
   - provvedimenti di spesa di importo superiore a 20 milioni.
   
   I provvedimenti  approvati dal Consorzio e inviati alla Giunta
   Regionale, diventano esecutivi decorsi 20 giorni dalla data di
   ricevimento.
   
   Il  Consorzio   trasmette  altresì   alla  Giunta  Regionale,
   l'elenco degli  altri provvedimenti  che  di  volta  in  volta
   assume. Debbono  essere inviati  le delibere e i provvedimenti
   di cui la Giunta Regionale faccia richiesta."

La presente  legge è  pubblicata sul  Bollettino Ufficiale della
Regione. È fatto obbligo a chiunque spetta di osservarla e farla
osservare come legge della Regione Toscana.

Firenze, 31 marzo 1990

La presente  legge è  approvata dal Consiglio Regionale il 20-2-
1990 ed  è stata  vistata dal  Commissario del  Governo il 24-3-
1990.



ORGANIZZAZIONI PUBBLICHE
PESCA
ORDINAMENTO

