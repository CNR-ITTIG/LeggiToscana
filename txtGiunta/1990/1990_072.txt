Modificazioni ed  integrazioni alla  LR  n.  46/1989.  Disciplina
interventi risparmio  energetico e  sviluppo fonti rinnovabili di
energia.

Il Consiglio Regionale ha approvato il 6-11-1990
Il Commissario del Governo ha apposto il visto il 29-11-1990
Il Presidente  della Giunta  Regionale promulga la seguente legge
regionale:

ARTICOLO 1
(Integrazione all'art. 1 della LR 25-7-1989 n. 46)

1. All'art. 1 della LR 25-7-1989 n. 46 sono apportate le seguenti
integrazioni: -  alla fine del comma 1 dell'art. 1 è aggiunto il
seguente periodo: "La presente legge definisce altresì i criteri
per la  formulazione dei  programmi di  utilizzo  dei  contributi
assegnati alla  Regione Toscana  dalla  legge  9-12-1986  n.  896
"Disciplina della  ricerca e  della  coltivazione  delle  risorse
geotermiche." -  Dopo il  comma 6  dell'art.  1  è  aggiunto  il
seguente comma 7:

   "7. La formulazione dei programmi annuali di impiego dei fondi
   regionali di  cui all'art.  17 della legge 9-12-1986 n. 896 è
   disciplinata dal successivo titolo IV."
   
ARTICOLO 2
(Abrogazione dell'art. 18 - Norma finanziaria)

1. L'art. 18 della LR 25-7-1989 n. 46 è abrogato.

ARTICOLO 3
(Aggiunta del titolo IV)

Dopo l'art.  17 della LR 25-7-1989 n. 46 è aggiunto il titolo IV
composto dai seguenti articoli:

   "Titolo IV
   CRITERI PER  LA FORMULAZIONE  DEI PROGRAMMI  ANNUALI  RELATIVI
   ALLE AREE  GEOTERMICHE FINANZIABILI  CON I  FONDI REGIONALI DI
   CUI ALL'ART. 17 DELLA LEGGE 9-12-1986 N. 896
   
   ARTICOLO 18
   (Finalità e procedure)
   
   1. In  attuazione della  legge 9-12-1986 n. 896 il gettito dei
   contributi e  canoni di  cui all'art.  17 è  destinato  dalla
   Regione  alla   promozione  di   investimenti  finalizzati  al
   risparmio  ed   al  recupero   di   energia,   alle   migliori
   utilizzazioni  geotermiche,   alla   tutela   ambientale   dei
   territori interessati  dagli impianti,  nonchè al riassetto e
   sviluppo socio  - economico  delle aree  geotermiche anche nel
   quadro degli  interventi previsti dallo stesso piano regionale
   di sviluppo.
   
   2. I  finanziamenti annuali  sono erogati  tenendo conto della
   provenienza e  dell'entità dei  contributi relativi alle aree
   nelle quali sono ubicati gli impianti produttivi.
   
   3. Entro  il mese di giugno di ogni anno gli Enti locali delle
   aree geotermiche: Province, Comunità Montane, Comuni in forma
   singola o  associata, presentano in proprio ovvero tramite gli
   organismi di  diritto pubblico  o privato  ai quali gli stessi
   partecipano in  forma  prevalente,  progetti  di  investimento
   congruenti con le finalità di cui al precedente comma 1 e con
   gli indirizzi del piano poliennale.
   
   4. La  Giunta regionale  sulla base  degli indirizzi del piano
   poliennale di  cui al  precedente art. 1, comma 4, ed ai sensi
   dell'art. 17 della legge 9-12-1986, n. 896, comma 3, lett. b),
   propone al  Consiglio regionale  entro 90  giorni dal  termine
   previsto  al   precedente  comma  3,  per  l'approvazione,  il
   programma annuale  di destinazione  di  contributi  attribuiti
   alla Regione Toscana.
   
   5. La  Giunta regionale  si riserva  la facoltà  di  proporre
   iniziative  di   ricerca,   studio   e   progettazione   anche
   riguardanti le aree geotermiche nel loro complesso.
   
   6. Ai  fini della  valutazione delle  iniziative  proposte  è
   costituita, con  atto della  Giunta regionale, una Commissione
   consultiva per la geotermia.
   La  Commissione,   presieduta  dal   Presidente  della  Giunta
   regionale o da un Assessore da lui delegato, è composta da un
   rappresentante per  ciascuno dei  seguenti Enti, designato dai
   rispettivi organi  deliberanti:  Province  di  Pisa,  Siena  e
   Grosseto;     Comunità  montane  dell'Amiata,  delle  Colline
   Metallifere e  dell'Alta Val  di Cecina;   Comuni  delle  aree
   geotermiche singoli o associati in Consorzi.
   Il  Coordinamento   e  la   segreteria  della  Commissione  è
   assicurata dal  Servizio  Energia  del  Dipartimento  Ambiente
   della Giunta regionale.
   Nello svolgimento  dei propri  compiti la  Commissione  potrà
   avvalersi del  supporto tecnico  -  scientifico  del  Comitato
   regionale per l'Energia di cui al precedente art. 2.
   
   7. La  Commissione può  validamente riunirsi  con la presenza
   della maggioranza  dei suoi  membri  ed  assumere  le  proprie
   decisioni a maggioranza dei presenti."
   
   ARTICOLO 19
   (Norma transitoria)
   
   1. Per  l'anno 1990  il Consiglio regionale, su proposta della
   Giunta regionale,  approva entro  il 31-12-1990  il  programma
   annuale  degli   interventi  sulla   base  di   progetti  già
   presentati dai  soggetti di  cui al  precedente art. 18, comma
   3."
   
   ARTICOLO 20
   (Norma finanziaria)
   
   1. Agli  oneri di  cui alla  presente legge  si  far'  fronte,
   nell'esercizio finanziario  1990, come  segue: -  con i  fondi
   iscritti al  cap. 00720  per  quanto  concerne  l'applicazione
   dell'art. 2:
   
   - con  i fondi iscritti ai cap. 11200, 11220, 1124, 11260, per
     gli oneri di cui agli artt. 5, 6, 7, 8;
   - con  i fondi  iscritti al  cap. 11280  per gli  oneri di cui
     all'art. 18.
   
   2. Agli  oneri di  spesa per  i successivi  esercizi si  farà
   fronte con la legge di bilancio.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 3 dicembre 1990

La presente  legge è  stata approvata dal Consiglio Regionale il
6-11-1990 ed  è stata vistata dal Commissario del Governo il 29-
11-1990.



FONTI ENERGETICHE

