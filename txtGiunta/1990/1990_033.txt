Modifica   alla   LR   71/82   "Contributi   regionali   per   la
reintegrazione del  patrimonio zootecnico  decurtato  da  animali
predatori e da eventi meteorici".

Il Consiglio Regionale ha approvato il 20-2-1990
Il Commissario del Governo ha apposto il visto il 24-3-1990
Il Presidente  della Giunta  Regionale promulga la seguente legge
regionale:

ARTICOLO UNICO

1. Dopo il primo comma dell'art. 1, inserire il seguente periodo:

   "Contributi a  titolo di  risarcimento sono concessi anche per
   danni conseguenti  a ferite  di animali,  aborto,  perdita  di
   produzione lattea  e di  altri eventuali  traumi accertati con
   attestazione del Veterinario USL competente".
   
2. Il  secondo  periodo  del  secondo  comma  art.  2,  è  così
sostituito:

   "La liquidazione avviene previa presentazione di dichiarazione
   sostitutiva di atto di notorietà, rilasciata secondo le forme
   di  legge,  attestante  l'impegno  di  adempimento  di  quanto
   previsto all'ultimo comma dell'art. 1.
   Successivamente  all'avvenuta  liquidazione,  l'Ente  delegato
   accerterà  mediante   sopralluogo  e,   anche  attraverso  la
   richiesta di  fatture quietanzate,  l'avvenuta  reintegrazione
   dei  capi  perduti  o  comunque  i  realizzati  interventi  di
   sviluppo del  comporto zootecnico  dell'impresa.  In  caso  di
   inadempienza, l'Ente  delegato, oltre  al recupero delle somme
   indebitamente percepite, procede nei confronti dei beneficiari
   a norma delle leggi vigenti".
   
3. Il terzo comma dell'art. 2, è così sostituito:

   "La misura  del contributo che può essere concesso dai Comuni
   o, nei territori montani dalle Comunità Montane, è stabilita
   fino al  60% del  danno subito,  riferito al  valore dei  capi
   perduti o  dei danni accertati, calcolato al prezzo di mercato
   corrente al momento dell'evento denunciato.
   Nel caso che la perdita di animali e dei danni, sia provocata,
   previa attestazione del Veterinario della
   USL, da  animali predatori  protetti dalle  vigenti  normative
   nazionali o  regionali, la  misura del  contributo è  elevata
   fino al 90% del danno accertato.
   Non potranno  essere accolte richieste di contributo per danni
   risarcibili di entità inferiore a L. 300.000".
   
4. L'ultimo comma dell'art. 2, è abrogato.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetta si osservarla e farla
osservare come legge della Regione Toscana.

Firenze, 31 marzo 1990

La presente  legge è  stata approvata dal Consiglio Regionale il
20-2-1990 ed  è stata vistata dal Commissario del Governo il 24-
3-1990.



ZOOTECNIA
PUBBLICHE CALAMITÀ
FINANZIAMENTI

