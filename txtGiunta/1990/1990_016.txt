Provvidenze  per   la  partecipazione   dei   cittadini   Toscani
all'estero alle consultazioni elettorali regionali.

Il Consiglio Regionale ha approvato il 6-2-1990
Il Commissario del Governo ha apposto il visto il 12-3-1990
Il Presidente  della Giunta  Regionale promulga la seguente legge
regionale:

ARTICOLO 1

1. Al  fine di  agevolare l'esercizio  del diritto  dovere di cui
all'art. 48 della Costituzione, fino a quando non saranno emanate
analoghe  provvidenze  da  parte  dello  Stato,  è  disposta  la
concessione di  una indennità  per mancato guadagno a favore dei
cittadini toscani all'estero.

2. I  Comuni  della  Regione  sono  autorizzati  ad  erogare  una
indennità  per  mancato  guadagno  per  la  partecipazione  alle
consultazioni elettorali regionali stabilita nella misura di Lire
centomila a  favore dei  cittadini di  origine  toscana  iscritti
nelle liste  elettorali, provenienti  dai Paesi  europei, e nella
misura di  Lire duecentomila  per gli stessi soggetti provenienti
da Paesi extraeuropei.

3. Per  la corresponsione  della indennità  di cui al precedente
comma  è   necessario  esibire   il  tagliando  del  certificato
elettorale, vidimato  dalla sezione  ove è  stato esercitato  il
diritto di  voto e  la  cartolina  spedita  a  cura  dei  Comuni,
certificante l'iscrizione tra gli elettori toscani all'estero.

4.  La   Giunta  Regionale   provvede  al  rimborso  delle  somme
corrisposte  dai   Comuni  dietro  presentazione  del  rendiconto
corredato dalle quietanze per avvenuta riscossione, approvato con
delibera del competente organi comunale.

5.  Ogni   Comune  è   obbligato  a   dare  comunicazione  delle
provvidenze previste  dal  presente  articolo  a  ciascuno  degli
elettori all'estero  contestualmente  all'invio  del  certificato
elettorale e delle cartoline di cui al precedente comma 3.

ARTICOLO 2

1. Agli  oneri derivanti  dalla presente  legge  previsti  in  L.
200.000.000  per  l'anno  1990  si  fa  fronte  con  la  seguente
variazione del  bilancio 1990  da apportarsi  per analogo importo
agli stati di previsione della competenza e della cassa:

Spesa in diminuzione
Cap. 890
   "Spese per  il funzionamento della Consulta
   regionale                  dell'emigrazione
   dell'immigrazione (LR 7-1-1981, n. 1)"             200.000.000

Spesa di nuova istituzione
Cap. 845
   "Provvidenze  per   la  partecipazione  dei
   cittadini    toscani     all'estero    alle
   consultazioni elettorali regionali"                200.000.000
                                                                 
2. Per  gli anni  successivi, in cui si svolgeranno consultazioni
elettorali regionali,  si provvederà  con le  singole  leggi  di
bilancio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 19 marzo 1990

La presente  legge è  stata approvata dal Consiglio Regionale il
6-2-1990 ed è stata vistata dal Commissario del Governo il 12-3-
1990.



EMIGRAZIONE
FINANZIAMENTI

