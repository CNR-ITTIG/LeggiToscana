Modifiche alla legge regionale 4 febbraio 2005, n. 26 (Tutela del
patrimonio zootecnico soggetto a predazione).

Il Consiglio Regionale ha approvato il 24.11.2005
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo 1 della l.r. 26/2005)

1. Il  comma 1  dell`articolo 1  della legge regionale 4 febbraio
2005,  n.   26  (Tutela  del  patrimonio  zootecnico  soggetto  a
predazione) e` sostituito dal seguente:

   "1. La  Regione promuove  interventi al  fine di  tutelare  il
   patrimonio zootecnico  bovino, ovicaprino  ed equino  soggetto
   agli  attacchi   di  specie   carnivore  selvatiche   di   cui
   all`allegato IV  della direttiva  92/43/CEE del Consiglio, del
   21 maggio  1992, relativa  alla  conservazione  degli  habitat
   naturali  e   seminaturali  e   della  flora   e  della  fauna
   selvatiche, nei  cui confronti  vige un  divieto  assoluto  di
   caccia, di seguito denominati animali predatori.".

ARTICOLO 2
(Modifiche all`articolo 2 della l.r. 26/2005)

1. Il  comma 2  dell`articolo 2  della l.r. 26/2005 e` sostituito
dal seguente:

   "2. I  contributi sono  concessi fino ad un massimo del 40 per
   cento  della  spesa  riconosciuta  ammissibile  effettivamente
   sostenuta o  ad un massimo del 50 per cento nelle zone montane
   e svantaggiate di cui alla direttiva 75/268/CEE del Consiglio,
   del 28 aprile 1975, relativa all`elenco comunitario delle zone
   agricole svantaggiate ai sensi della direttiva 75/268/CEE. Non
   e` ammesso  un  contributo  superiore  a  26.000,00  euro  per
   ciascun intervento.  Tali contributi  non sono  cumulabili con
   ulteriori interventi  previsti per  lo stesso  titolo da altre
   disposizioni.".
   
2. Il  comma 3  dell`articolo 2  della l.r. 26/2005 e` sostituito
dal seguente:

   "3. Con il regolamento di cui all`articolo 4 sono stabilite le
   modalita`,  i   termini  e  le  procedure  di  erogazione  del
   contributo nonche`  i criteri  per la  ripartizione dei  fondi
   disponibili fra le province e le comunita` montane.".
   
3. Il comma 4 dell`articolo 2 e` abrogato.

ARTICOLO 3
(Sostituzione dell`articolo 3 della l.r. 26/2005)

1. L`articolo 3 della l.r. 26/2005 e` sostituito dal seguente:

   "Art. 3
   Contratti assicurativi
   
   1. La  Regione eroga  contributi per incentivare la stipula di
   contratti assicurativi di cui all`articolo 1, comma 2, lettera
   b) agli  imprenditori agricoli  che  esercitano  attivita`  di
   allevamento e  che hanno adottato misure di prevenzione contro
   gli attacchi dei predatori.
   
   2. I  contributi sono  concessi per contratti assicurativi del
   patrimonio zootecnico  contro i danni subiti dai capi allevati
   a seguito  di attacchi  di animali  predatori e consistenti in
   morte dei capi allevati e aborti.
   
   3. I  contributi sono  concessi fino  ad un massimo del 80 per
   cento del  costo dei  premi  per  contratti  assicurativi  che
   prevedono un risarcimento del danno che supera il 20 per cento
   della produzione  normale nelle zone montane e svantaggiate di
   cui alla  direttiva 75/268/CEE  e il  30 per cento nelle altre
   zone. Il contributo e` ridotto al 50 per cento per i contratti
   assicurativi su tutto il valore della produzione.
   
   4. Con  il regolamento  di cui all`articolo 4 sono stabiliti i
   termini,  le  modalita`  e  le  procedure  di  erogazione  del
   contributo sui premi assicurativi.
   
   5. La  sottoscrizione dei contratti assicurativi puo` avvenire
   in forma individuale o collettiva tramite i consorzi di difesa
   di cui al titolo I, capo III, del decreto legislativo 29 marzo
   2003, n.  102 (Interventi  finanziari a sostegno delle imprese
   agricole a norma dell`articolo 1, comma 2, della legge 7 marzo
   2003, n. 38).".

ARTICOLO 4
(Sostituzione dell`articolo 4 della l.r. 26/2005)

1. L`articolo 4 della l.r. 26/2005 e` sostituito dal seguente:

   "Art. 4
   Regolamento
   
   1. Con  regolamento regionale,  da emanarsi  entro il 31 marzo
   2006, sono individuati, in particolare:
   
   a) i  comuni nei  quali e`  stata  accertata  la  presenza  di
      animali predatori di cui all`articolo 1, comma 1;
   b) le  opere di  prevenzione attive  e passive  a  tutela  del
      patrimonio zootecnico;
   c) le   disposizioni    di  cui  all`articolo  2,  comma  3  e
      all`articolo 3, comma 4.".

ARTICOLO 5
(Inserimento dell`articolo 5 bis nella l.r. 26/2005)

1. Dopo l`articolo 5 della l.r. 26/2005 e` inserito il seguente:

   "Art. 5 bis
   Monitoraggio e valutazione
   
   1. Entro il primo semestre di ciascun anno la Giunta regionale
   trasmette alla commissione consiliare competente una relazione
   a consuntivo  degli interventi  realizzati  e  finanziati  nel
   corso dell`anno precedente, comprendente tra l`altro:
   
   a) il   numero  delle  domande  presentate  per  tipologia  di
      intervento, con particolare riferimento alle zone montane e
      svantaggiate;
   b) la  quantificazione dei contributi erogati per tipologia di
      intervento con  particolare riferimento alle zone montane e
      svantaggiate.
   
   2. La  commissione consiliare competente promuovera`, ai sensi
   dell`articolo 45,  comma 1 dello Statuto, la valutazione degli
   effetti della presente legge. In particolare potra` provvedere
   ad acquisire:
   
   a) la  quantificazione e  l`analisi  dei  danni  subiti  dagli
      allevatori a  causa della  morte degli  animali attaccati e
      degli aborti provocati dagli attacchi dei predatori;
   b) la  comparazione tra  l`ammontare dei danni provocati dagli
      attacchi  dei   predatori   prima   dell`attuazione   degli
      interventi previsti  e i  danni accertati alla fine di ogni
      anno di intervento;
   c) l`acquisizione  delle valutazioni  dei soggetti  coinvolti,
      tra  i   quali  le   associazioni  degli  allevatori  e  le
      organizzazioni  professionali  agricole,  sugli  interventi
      effettuati.".


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 6 dicembre 2005

La presente  legge e`  stata approvata  dal  Consiglio  Regionale
nella seduta del 24.11.2005.




ZOOTECNIA

