Regolamento di attuazione dell`articolo 82, comma 16, della legge
regionale 3  gennaio  2005,  n.  1  (Norme  per  il  governo  del
territorio)  relativo   alle  istruzioni  tecniche  sulle  misure
preventive e protettive per l`accesso, il transito e l`esecuzione
dei lavori in quota in condizioni di sicurezza.



IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Visti gli articoli 42, comma 2, e 66, comma 3, dello Statuto;

Vista la  legge regionale  3 gennaio  2001, n.  1 (Norme  per  il
governo del  territorio) ed  in particolare  l`articolo 82, comma
16, che  prevede l`emanazione  di  apposite  istruzioni  tecniche
sulle misure preventive e protettive per l`accesso, il transito e
l`esecuzione dei lavori in quota in condizioni di sicurezza;

Vista la  preliminare decisione  della Giunta regionale n. 28 del
12 settembre  2005 adottata  previa acquisizione  dei pareri  del
Presidente  del  Comitato  Tecnico  della  Programmazione,  delle
competenti strutture di cui all`articolo 29 della legge regionale
n. 44/2003,  nonche` del tavolo di concertazione Giunta regionale
- Enti Locali;

Visto il parere favorevole con osservazioni della IV^ commissione
consiliare  "Sanita`"   e  della   VI^   commissione   consiliare
"Territorio e  Ambiente" espresso  nella seduta  congiunta del  6
ottobre 2005;

Ritenuto  di   non  accogliere  le  osservazioni  espresse  dalle
commissioni consiliari;

Visto il  parere favorevole  del Consiglio delle autonomie locali
espresso nella seduta del 20 ottobre 2005;

Vista la  deliberazione della  Giunta regionale  n. 1129  del  21
novembre  2005   che  approva   il  regolamento   di   attuazione
dell`articolo 82, comma 16, della legge regionale 3 gennaio 2005,
n.  1  (Norme  per  il  governo  del  territorio)  relativo  alle
istruzioni tecniche  sulle misure  preventive  e  protettive  per
l`accesso, il  transito e  l`esecuzione dei  lavori in  quota  in
condizioni di sicurezza;

EMANA
il seguente Regolamento:

Capo I
Disposizioni generali

ARTICOLO 1
(Oggetto )

1. Il presente regolamento, in attuazione dell`articolo 82, comma
16 della  l.r. 1/2005, definisce istruzioni tecniche sulle misure
preventive  e   protettive  da  adottare  nella  progettazione  e
realizzazione di  interventi edilizi riferiti a nuove costruzioni
o ad  edifici esistenti  al fine  di  garantire,  nei  successivi
lavori di  manutenzione sulla copertura, l`accesso, il transito e
l`esecuzione dei lavori in condizioni di sicurezza.

ARTICOLO 2
(Ambito di applicazione)

1. Il presente regolamento si applica, ai sensi dell`articolo 82,
comma 14  della  l.r.  1/2005,  agli  interventi  riguardanti  le
coperture sia  di edifici  di nuova  costruzione che  di  edifici
esistenti, di qualsiasi tipologia e destinazione d`uso.

2.  Sono   esclusi  dall`ambito   di  applicazione  del  presente
regolamento  gli   interventi  di   manutenzione  ordinaria,  ivi
compresi quelli  previsti dall`articolo  79, comma  2, lettera a)
della  l.r.  1/2005,  relativamente  alla  copertura  di  edifici
esistenti.

3. Il presente regolamento si applica altresi` agli interventi di
cui al  comma 1  qualora riguardino  le coperture  di edifici  di
proprieta`  comunale;   in  questi   casi   la   verifica   circa
l`applicazione dell`articolo  82, comma  14 della  l.r. 1/2005 e`
affidata al  responsabile del  procedimento di cui all`articolo 7
della legge  11 febbraio 1994, n. 109 (Legge quadro in materia di
lavori pubblici),  da ultimo  modificata con  legge  30  dicembre
2004, n. 311.

4. Nella  elaborazione dei  progetti e  nella realizzazione degli
interventi  di   cui  ai   commi  1  e  3  deve  essere  prevista
l`applicazione di  misure preventive  e protettive  di  cui  alla
sezione  II,   per  la  porzione  di  copertura  interessata  dal
progetto.

ARTICOLO 3
(Definizioni )

1. Ai fini del presente regolamento si intende:
a)  per  copertura,  la  delimitazione  superiore  dell`involucro
   edilizio finalizzata alla protezione dello stesso dagli agenti
   atmosferici, costituita  da una  struttura portante  e  da  un
   manto di  copertura; la copertura assume diverse denominazioni
   in relazione  sia al materiale usato per la struttura o per il
   manto superficiale,  sia alla  configurazione strutturale come
   ad esempio a tetto, a terrazza, a cupola;
b) per  percorso di  accesso alla  copertura, il  tragitto che un
   operatore  deve   compiere  internamente  od  esternamente  al
   fabbricato per raggiungere il punto di accesso alla copertura;
c) per  accesso alla  copertura, il punto, raggiungibile mediante
   un percorso,  in  grado  di  consentire  il  trasferimento  in
   sicurezza di un operatore e di eventuali materiali ed utensili
   da lavoro sulla copertura;
d) per  transito ed  esecuzione di  lavori  sulla  copertura,  la
   possibilita` di  spostamento e di lavoro in sicurezza su tutta
   la superficie delle coperture in oggetto di progettazione;
e) per elaborato tecnico della copertura, il documento contenente
   indicazioni progettuali, prescrizioni tecniche, certificazioni
   di conformita`  e quanto  altro e`  necessario ai  fini  della
   prevenzione e  della  protezione  dai  rischi  per  la  caduta
   dall`alto a  cui sono  esposti i  soggetti che eseguono lavori
   riguardanti la copertura;
f) per  apprestamenti, le  opere provvisionali necessarie ai fini
   della tutela  della salute  e della  sicurezza dei  lavoratori
   come ponteggi,  trabattelli, ponti  su cavalletti,  impalcati,
   parapetti, andatoie, passerelle;
g) per  sistema di  arresto  caduta,  il  sistema  di  protezione
   individuale   contro    le   cadute   dall`alto   comprendente
   un`imbracatura per  il corpo e un sottosistema di collegamento
   ai fini  dell`arresto caduta  secondo  quanto  previsto  dalla
   norma UNI EN 363;
h) per  dispositivo di  protezione individuale  (DPI)  contro  le
   cadute  dall`alto,  il  dispositivo  atto  ad  assicurare  una
   persona ad  un punto  di ancoraggio  in modo  da  prevenire  o
   arrestare in  condizioni di  sicurezza  una  caduta  dall`alto
   secondo quanto previsto dalla norma UNI EN 363;
i) per  dispositivo di  ancoraggio ,  l`elemento o  la  serie  di
   elementi  o   componenti  contenente   uno  o  piu`  punti  di
   ancoraggio secondo quanto previsto dalla norma UNI EN 795;
l) per  punto di  ancoraggio, l`elemento  a cui il dispositivo di
   protezione   individuale    puo`   essere    applicato    dopo
   l`installazione del  dispositivo di  ancoraggio secondo quanto
   previsto dalla norma UNI EN 795;
m) per  ancoraggio strutturale, l`elemento o gli elementi fissati
   in modo  permanente ad  una struttura, a cui si puo` applicare
   un dispositivo  di ancoraggio  o un  dispositivo di protezione
   individuale ai sensi della norma UNI EN 795;
n) per  linea di  ancoraggio, la  linea flessibile  tra ancoraggi
   strutturali  a   cui  si  puo`  applicare  il  dispositivo  di
   protezione individuale ai sensi della norma UNI EN 795;
o) per  gancio di  sicurezza da  tetto, l`elemento da costruzione
   posto sulla  superficie di  un tetto a falde per assicurare le
   persone e per fissare carichi principalmente utilizzati per la
   manutenzione  e   la  riparazione  dei  tetti  secondo  quanto
   previsto dalla norma UNI EN 517.

Capo II
Istruzioni tecniche

Sezione I
Adempimenti ed elaborato tecnico della copertura

ARTICOLO 4
(Adempimenti )

1.  La   conformita`  del   progetto  alle  misure  preventive  e
protettive indicate nella sezione II e` attestata dal progettista
all`atto di inoltro:

a) delle  istanze di  permesso di  costruire,  anche  riferite  a
   varianti in  corso di  opera che comportano la sospensione dei
   relativi lavori;
b) delle  denunce di  inizio  dell`attivita`,  anche  riferite  a
   varianti in  corso d`opera  che comportano  la sospensione dei
   relativi lavori;
c) delle  varianti  in  corso  d`opera,  che  non  comportano  la
   sospensione dei  relativi lavori,  ai sensi  dell`articolo 83,
   comma 12 della l.r. 1/2005.

2. L`attestazione  del progettista  e`  corredata  dall`elaborato
tecnico  della  copertura  di  cui  all`articolo  5,  redatto  in
conformita` alle  misure preventive  e protettive  previste  alla
sezione II.

3. In  caso di istanze di sanatoria di cui all`articolo 140 della
l.r.  1/2005,   la  conformita`   delle  opere  realizzate  sulla
copertura alle misure preventive e protettive di cui alla sezione
II, e`  attestata dal  professionista abilitato  in  qualita`  di
tecnico rilevatore,  che produce  a supporto  l`elaborato tecnico
della copertura di cui all`articolo 5.

4. Nel  caso di  interventi edilizi  per  i  quali  debba  essere
certificata l`abitabilita`  o l`agibilita` ai sensi della vigente
normativa regionale,  il professionista abilitato, al momento del
deposito in  comune dell`attestazione  di  cui  all`articolo  86,
comma  3   della  l.r.   1/2005,  allega   la  certificazione  di
conformita` delle  opere eseguite  sulla  copertura  alle  misure
preventive e  protettive di  cui alla sezione II e consegna copia
del fascicolo  dell`opera, ove  ne sia  prevista la  redazione ai
sensi  dell`articolo   4,  comma   1,  lettera   b)  del  decreto
legislativo 14  agosto 1996,  n. 494  (Attuazione della direttiva
92/57/CEE concernente  le prescrizioni  minime di  sicurezza e di
salute da  attuare nei  cantieri temporanei  o mobili), da ultimo
modificato con decreto legislativo 10 settembre 2003, n. 276.

ARTICOLO 5
(Elaborato tecnico della copertura)

1. L`elaborato  tecnico della  copertura e`  redatto in  fase  di
progettazione; a tale adempimento provvede il coordinatore per la
progettazione di  cui all`articolo  4 del d.lgs. 494/1996 oppure,
nei casi  in cui  tale figura  non sia  prevista, il  progettista
dell`intervento.

2. L`elaborato  tecnico della  copertura e`  completato entro  la
fine dei  lavori e, solo in caso di varianti in corso d`opera che
interessino la  copertura, aggiornato durante il corso dei lavori
stessi;  a   tali  adempimenti   provvede  il   coordinatore  per
l`esecuzione dei  lavori ai  sensi  dell`articolo  5  del  d.lgs.
494/1996 oppure, nei casi in cui tale figura non sia prevista, il
direttore dei lavori.

3. Per  i lavori  affidati dai  soggetti di  cui all`articolo  2,
comma 2  della l.109/1994, l`elaborato tecnico della copertura fa
parte del  progetto esecutivo  ai sensi dell`articolo 16, comma 5
della legge 109/1994.

4. L`elaborato tecnico della copertura, in relazione alle diverse
fattispecie  di   cui  all`articolo  6,  deve  avere  i  seguenti
contenuti:

a) elaborati  grafici in  scala adeguata  in cui sono indicate le
   caratteristiche e  l`ubicazione dei  percorsi, degli  accessi,
   degli elementi  protettivi per  il transito e l`esecuzione dei
   lavori di copertura;
b) relazione  tecnica illustrativa  delle soluzioni  progettuali,
   nella quale sia evidenziato in modo puntuale il rispetto delle
   misure preventive  e protettive  di cui  alla sezione  II; nel
   caso di  adozione di  misure preventive  e protettive  di tipo
   provvisorio di  cui all`articolo 7, comma 4, la relazione deve
   esplicitare  le  motivazioni  che  impediscono  l`adozione  di
   misure di  tipo permanente,  nonche` le  caratteristiche delle
   soluzioni alternative previste nel progetto;
c) planimetria in scala adeguata della copertura, evidenziando il
   punto di  accesso e  la presenza  di eventuali  dispositivi di
   ancoraggio, linee di ancoraggio o ganci di sicurezza da tetto,
   specificando per  ciascuno di  essi la classe di appartenenza,
   il modello,  la casa  produttrice  ed  il  numero  massimo  di
   utilizzatori contemporanei;
d) relazione  di calcolo, redatta da un professionista abilitato,
   contenente  la   verifica  della   resistenza  degli  elementi
   strutturali  della   copertura  alle  azioni  trasmesse  dagli
   ancoraggi e il progetto del relativo sistema di fissaggio;
e) certificazione  del produttore  di dispositivi  di ancoraggio,
   linee  di   ancoraggio  e/o   ganci  di   sicurezza  da  tetto
   eventualmente installati,  secondo le norme UNI-EN 795 ed UNI-
   EN 517;
f) dichiarazione  di conformita` dell`installatore riguardante la
   corretta installazione di eventuali dispositivi di ancoraggio,
   linee di  ancoraggio e/o  ganci di  sicurezza da tetto, in cui
   sia indicato  il rispetto  delle norme di buona tecnica, delle
   indicazioni del produttore e dei contenuti di cui alle lettere
   c) e d);
g) manuale d`uso degli eventuali dispositivi di ancoraggio, linee
   di ancoraggio e/o ganci di sicurezza da tetto  installati, con
   eventuale documentazione fotografica;
h) programma  di  manutenzione  degli  eventuali  dispositivi  di
   ancoraggio, linee  di ancoraggio  e/o ganci  di  sicurezza  da
   tetto installati.

ARTICOLO 6
(Adempimenti collegati all`elaborato tecnico della copertura)

1.  Fermo   restando  quanto   stabilito  all`articolo   4,   gli
adempimenti sono i seguenti:

a) per  le istanze  di permesso  di costruire,  per le denunce di
   inizio  dell`attivita`,  nonche`  per  le  varianti  in  corso
   d`opera che  comportino la  sospensione dei  relativi  lavori,
   l`elaborato  tecnico  della  copertura  deve  avere  almeno  i
   contenuti minimi  di cui all`articolo 5, comma 4, lettere a) e
   b);
b) per le istanze di sanatoria di cui all`articolo 140 della l.r.
   1/2005,  comprendenti  interventi  eseguiti  sulle  coperture,
   l`elaborato tecnico  della copertura deve avere i contenuti di
   cui all`articolo 5, comma 4, lettere a), b), c), d), e) ed f);
c) in  sede di  deposito della  certificazione di  abitabilita` o
   agibilita`, l`elaborato  tecnico della  copertura deve avere i
   contenuti di  cui all`articolo 5, comma 4, lettere a), b), c),
   d), e) ed f);

2. Per  le varianti  in  corso  d`opera  che  non  comportino  la
sospensione dei  relativi lavori di cui all`articolo 83, comma 12
della l.r. 1/2005, nonche` in tutti i casi in cui non siano state
apportate modifiche al progetto contenuto nel titolo abilitativo,
anche riferito all`ultima variante comportante la sospensione dei
relativi  lavori,  la  conformita`  delle  opere  eseguite  sulle
coperture alle misure preventive e protettive di cui alla sezione
II  e`   certificata  dal   direttore  dei  lavori,  o  da  altro
professionista  abilitato,   unitamente  alla   comunicazione  di
ultimazione dei lavori.

3. L`elaborato  tecnico della  copertura, completo  di  tutta  la
documentazione di  cui all`articolo 5, comma 4, e` consegnato dal
coordinatore per  l`esecuzione dei lavori oppure, nei casi in cui
tale figura  non  sia  prevista,  dal  direttore  dei  lavori  al
proprietario del fabbricato o altro soggetto avente titolo.

4. L`elaborato  tecnico  della  copertura  deve  essere  messo  a
disposizione  dei  soggetti  interessati,  quali  imprese  edili,
manutentori,  antennisti,   in  occasione   di  ogni   intervento
successivo da  eseguirsi sulle coperture, aggiornato in occasione
di interventi  alle parti  strutturali delle stesse e, in caso di
passaggio di  proprieta`,  consegnato  al  nuovo  proprietario  o
avente titolo.

5.  L`elaborato   tecnico  della   copertura  costituisce   parte
integrante del  fascicolo di cui all`articolo 4, comma 1, lettera
b) del  d.lgs. 494/96,  nei  casi  in  cui  ne  sia  prevista  la
redazione.

Sezione II
Misure preventive e protettive

ARTICOLO 7
(Criteri generali di progettazione)

1. Nei  casi di  cui all`articolo 2, sono progettate e realizzate
misure  preventive   e  protettive  al  fine  di  poter  eseguire
successivi lavori  di manutenzione  sulla copertura in condizioni
di  sicurezza;   tale  misure   preventive  e   protettive   sono
finalizzate a mettere in sicurezza:

a) il percorso di accesso alla copertura;
b) l`accesso alla copertura;
c) il transito e l`esecuzione dei lavori sulla copertura.

2. Percorsi ed accessi devono essere di tipo permanente.

3. Il  transito e  l`esecuzione dei  lavori di manutenzione sulle
coperture devono  essere garantiti attraverso elementi protettivi
permanenti.

4. Nei  casi in  cui non  sia possibile  adottare misure  di tipo
permanente,  nell`elaborato   tecnico  della   copertura  di  cui
all`articolo 5  devono essere  specificate le motivazioni in base
alle  quali   tali  misure  risultano  non  realizzabili;  devono
altresi` essere  progettate  e  documentate  le  misure  di  tipo
provvisorio previste in sostituzione.

ARTICOLO 8
(Percorsi di accesso alla copertura)

1. I  percorsi di accesso alla copertura possono essere interni o
esterni e  tali da consentire il passaggio di operatori, dei loro
utensili da lavoro e di materiali in condizioni di sicurezza.

2. Lungo l`intero sviluppo dei percorsi e` necessario:
a) che  gli ostacoli  fissi, che per ragioni tecniche non possono
   essere eliminati,  siano chiaramente segnalati e, se del caso,
   protetti in modo da non costituire pericolo;
b) che sia garantita una illuminazione di almeno venti lux;
c) che sia previsto un dimensionamento in relazione ai carichi di
   esercizio, tenendo conto dei prevedibili ingombri di materiali
   ed utensili  da trasportare, con una larghezza non inferiore a
   0,60 metri per il solo transito dell`operatore.

3. E` altresi` necessario che:
a) i  percorsi orizzontali  abbiano i  lati prospicienti il vuoto
   protetti contro il rischio di caduta dall`alto;
b) i  percorsi verticali  siano prioritariamente  realizzati  con
   scale fisse  a gradini  a sviluppo  rettilineo; in presenza di
   vincoli costruttivi  possono essere  utilizzate  scale  fisse,
   scale retrattili, scale portatili.

4. Nel  caso di percorsi non permanenti devono essere individuate
posizioni e spazi in grado di ospitare le soluzioni prescelte.

5.I percorsi di cui al comma 4 si realizzano tramite:
a) scale opportunamente vincolate alla zona di sbarco;
b)  apparecchi   di  sollevamento   certificati  anche   per   il
   trasferimento di persone in quota;
c) apprestamenti.

ARTICOLO 9
(Accessi alla copertura)

1. La  copertura deve essere dotata almeno di un accesso, interno
od  esterno,   in  grado   di  garantire   il  passaggio   ed  il
trasferimento di  un operatore  e di  materiali  ed  utensili  in
condizioni di sicurezza.

2. In  particolare un  accesso interno deve possedere le seguenti
caratteristiche:

a) ove  sia costituito  da una apertura verticale, la stessa deve
   avere una  larghezza minima di 0,70 metri ed un`altezza minima
   di 1,20 metri;
b) ove  sia costituito  da una apertura orizzontale od inclinata,
   la stessa deve essere dimensionata sui prevedibili ingombri di
   materiali  ed   utensili   da   trasportare;   se   di   forma
   rettangolare, il  lato  inferiore  libero  di  passaggio  deve
   essere  almeno   0,70  metri  e  comunque  di  superficie  non
   inferiore a 0,50 metri quadrati;
c) i  serramenti delle  aperture di accesso non devono presentare
   parti taglienti o elementi sporgenti ed il sistema di apertura
   dell`anta deve essere agevole e sicuro.

ARTICOLO 10
(Transito ed esecuzione dei lavori sulle coperture)

1. Il  transito sulle  coperture deve  garantire, a  partire  dal
punto di  accesso, il  passaggio e  la sosta  in sicurezza  per i
lavori di manutenzione mediante elementi protettivi, quali:

a) parapetti;
b) linee di ancoraggio;
c) dispositivi di ancoraggio;
d) passerelle o andatoie per il transito di persone e materiali;
e) reti di sicurezza;
f) impalcati;
g) ganci di sicurezza da tetto.

2. L`impiego  di dispositivi  di ancoraggio  puntuali o  ganci di
sicurezza da  tetto e`  consentito solo  per brevi  spostamenti o
laddove le  linee di ancoraggio risultino non installabili per le
caratteristiche delle coperture.

Capo III
Norme finali

ARTICOLO 11
(Decorrenza)

1. Ai sensi dell`articolo 82, comma 16 della l.r. 1/2005 i comuni
entro il  termine di centoventi giorni dall`entrata in vigore del
presente regolamento  adeguano i  propri regolamenti edilizi allo
stesso; in  caso di  mancato adeguamento nei termini, il presente
regolamento  e`   direttamente  applicabile   e   prevale   sulle
disposizioni dei regolamenti edilizi comunali in contrasto.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

MARTINI

Firenze, 23 novembre 2005




OPERE PUBBLICHE
SICUREZZA

