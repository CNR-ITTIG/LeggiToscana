Disciplina del settore fieristico.

Il Consiglio Regionale ha approvato il 26.01.2005
Il Presidente  della Giunta  Regionale promulga la seguente legge
regionale:

CAPO I
Disposizioni generali

ARTICOLO 1
(Oggetto e finalita`)

1.  La   presente  legge  disciplina  l`esercizio  dell`attivita`
fieristica ai  fini della  promozione delle attivita` economiche,
della valorizzazione  dei sistemi  produttivi  e  dello  sviluppo
delle relazioni commerciali.

ARTICOLO 2
(Definizioni)

1. Ai fini della presente legge si intendono per:

a) "manifestazioni    fieristiche"    le  attivita`  commerciali,
   limitate nel  tempo e  volte alla promozione, presentazione ed
   eventuale  commercializzazione   di  beni  e  servizi  che  si
   svolgono in spazi fieristici;
b) "quartiere  fieristico"  l`area  edificata  e  attrezzata  per
   ospitare manifestazioni fieristiche;
c) "ente  fieristico" il  soggetto che  ha la  disponibilita`,  a
   qualunque titolo, del quartiere fieristico;
d) "superficie    netta"    la    superficie  in  metri  quadrati
   effettivamente occupati dagli espositori;
e) "disciplinare   della  manifestazione"  il  regolamento  della
   manifestazione fieristica.

ARTICOLO 3
(Ambito di applicazione)

1. Sono escluse dall`ambito di applicazione della presente legge:

a) le esposizioni universali disciplinate dalla Convenzione sulle
   esposizioni internazionali  firmata a  Parigi il  22  novembre
   1928;
b) le esposizioni permanenti di beni e servizi;
c) le esposizioni di beni e servizi realizzate presso i locali di
   produzione, organizzate  a scopo  promozionale e  rivolte alla
   clientela;
d) le  esposizioni a  scopo promozionale e di vendita, realizzate
   nell`ambito di convegni o manifestazioni culturali.

CAPO II
Organizzazione di manifestazioni fieristiche

ARTICOLO 4
(Certificazione del bilancio )

1.  Per   le  manifestazioni   fieristiche   con   qualifica   di
internazionale e  nazionale, di  cui all`articolo  7, si richiede
agli organizzatori la certificazione del proprio bilancio annuale
a cura  di una  societa` di revisione iscritta nell`apposito albo
della Commissione nazionale per le societa` e la borsa (CONSOB) o
di equivalente organo del paese di appartenenza.

ARTICOLO 5
(Requisiti di onorabilita` degli organizzatori )

1. Non possono svolgere l`attivita` fieristica:

a) coloro  che sono  stati dichiarati  falliti salvo  che abbiano
   ottenuto la riabilitazione;
b) coloro    che  sono  stati  dichiarati  delinquenti  abituali,
   professionali o  per tendenza  salvo che  abbiano ottenuto  la
   riabilitazione;
c) coloro che hanno riportato, con sentenza passata in giudicato,
   una condanna non inferiore a tre anni per delitto non colposo;
d) coloro  che hanno  riportato una condanna a pena detentiva con
   sentenza passata  in giudicato  per truffa, furto, estorsione,
   ricettazione, riciclaggio,  insolvenza fraudolenta, bancarotta
   fraudolenta, usura, rapina, delitti contro la persona commessi
   con violenza;
e) coloro  che sono sottoposti ad una delle misure di prevenzione
   di cui  alla legge  27  dicembre  1956,  n.  1423  (Misure  di
   prevenzione nei  confronti delle  persone  pericolose  per  la
   sicurezza e  per la  pubblica moralita`)  da ultimo modificata
   dalla legge  26 marzo  2001, n.  128 o  nei cui  confronti sia
   stata applicata  una delle  misure  previste  dalla  legge  31
   maggio 1965,  n. 575  (Disposizioni contro la mafia) da ultimo
   modificata dalla legge 22 dicembre 1999, n. 512.

2. Il divieto di esercizio dell`attivita` fieristica, permane per
la durata  di tre  anni e il suddetto termine decorre nei casi di
cui al  comma 1,  lettere c)  e d)  dal giorno  in cui la pena e`
stata scontata o si sia in altro modo estinta. Nel caso di cui al
comma 1,  lettera e)  il termine  decorre dal  giorno in  cui  e`
scaduto il  termine di  durata della  misura di  prevenzione o la
stessa e` stata revocata.

3.  Ove   l`attivita`  fieristica   sia   svolta   da   societa`,
associazioni o organismi collettivi i requisiti di cui al comma 1
sono richiesti ai soggetti per i quali e` previsto l`accertamento
antimafia ai  sensi dell`articolo  2, comma  3, del  decreto  del
Presidente della  Repubblica 3  giugno 1998,  n. 252 (Regolamento
recante norme per la semplificazione dei procedimenti relativi al
rilascio delle comunicazioni e delle informazioni antimafia).

ARTICOLO 6
(Denuncia di inizio attivita`)

1. Per  lo svolgimento di manifestazione fieristica e` necessaria
la denuncia  di inizio  attivita` presentata almeno trenta giorni
prima da  parte dell`organizzatore  al comune nel quale si svolge
la manifestazione.

2. Nella denuncia di inizio attivita` l`interessato dichiara:

a) il possesso dei requisiti di cui agli articoli 4 e 5;
b) l`eventuale qualifica della manifestazione fieristica ai sensi
   dell`articolo 7.

3. Alla  denuncia di inizio attivita` e` allegato il disciplinare
della manifestazione  fieristica e  la dichiarazione del titolare
del quartiere  o spazio  fieristico attestante  il  rispetto  dei
requisiti di idoneita` di cui all`articolo 8.

ARTICOLO 7
(Qualificazione delle manifestazioni fieristiche)

1. Le  manifestazioni fieristiche  sono qualificate  di rilevanza
internazionale, nazionale e regionale.

2. La qualificazione territoriale della manifestazione fieristica
non costituisce  requisito obbligatorio  per lo svolgimento della
manifestazione.

3. La  qualifica  di  manifestazione  fieristica  internazionale,
nazionale e  regionale dipende  dal numero  e  dalla  provenienza
degli  espositori   e  visitatori   delle  precedenti   edizioni,
specificati nel regolamento di cui all`articolo 16.

4. Per la manifestazione alla prima edizione la qualifica dipende
dai criteri stabiliti nel regolamento di cui all`articolo 16.

5.  La   qualificazione  della   manifestazione  e`   oggetto  di
autocertificazione   da    parte   del   soggetto   organizzatore
contestualmente alla  denuncia di  inizio dell`attivita`  di  cui
all`articolo 6.

ARTICOLO 8
(Requisiti degli spazi fieristici)

1. Le  manifestazioni  fieristiche  internazionali,  nazionali  e
regionali si svolgono in quartieri fieristici o in aree o edifici
temporaneamente adibiti aventi i requisiti di idoneita` stabiliti
dal regolamento di cui all`articolo 16.

2. I quartieri fieristici esistenti sono adeguati ai requisiti di
idoneita` di  cui al  comma  1  entro  i  termini  stabiliti  dal
regolamento di cui all`articolo 16.

ARTICOLO 9
(Gestione dei quartieri fieristici )

1. La  gestione dei  quartieri fieristici  e` svolta  in modo che
siano assicurati  il rispetto  della trasparenza  e la parita` di
condizioni tra gli operatori.

2.  Gli   enti  fieristici   che  svolgono   anche  attivita`  di
organizzatori di  manifestazioni  fieristiche  sono  tenuti  alla
separazione contabile e amministrativa delle diverse attivita`.

ARTICOLO 10
(Calendario fieristico)

1. Il calendario fieristico e` annualmente adottato dal dirigente
della competente  struttura della  Giunta regionale  e pubblicato
sul Bollettino Ufficiale della Regione Toscana.

2. Le  manifestazioni  fieristiche  internazionali,  nazionali  e
regionali sono  inserite nel  calendario  fieristico  su  istanza
degli organizzatori  e a  tal  fine  i  comuni  trasmettono  alla
Regione le  informazioni necessarie,  compresi i dati riguardanti
le manifestazioni organizzate direttamente dai comuni stessi.

3. L`inserimento  della manifestazione  fieristica nel calendario
fieristico non costituisce requisito obbligatorio per il relativo
svolgimento.

4. I  termini e  le modalita`  di trasmissione sono stabiliti nel
regolamento di cui all`articolo 16.

5.  La   predisposizione  e   la  pubblicazione   del  calendario
fieristico italiano avviene in coordinamento con le altre regioni
e province autonome.

ARTICOLO 11
(Concomitanze fra manifestazioni fieristiche )

1.  Al   fine  di   evitare   concomitanze   fra   manifestazioni
appartenenti allo  stesso settore  merceologico,  la  Regione  su
istanza anche di uno dei soggetti promuove, in collaborazione con
gli enti  locali interessati,  forme  di  coordinamento  fra  gli
organizzatori delle  manifestazioni concomitanti,  fermo restando
il diritto  degli organizzatori stessi di svolgere liberamente le
manifestazioni fieristiche programmate.

CAPO III
Vigilanza e sanzioni

ARTICOLO 12
(Vigilanza)

1. All`accertamento e all`irrogazione delle sanzioni si applicano
le disposizioni contenute nella legge regionale 28 dicembre 2000,
n. 81 (Disposizioni in materia di sanzioni amministrative).

2. Il  comune  e`  competente  a  ricevere  il  rapporto  di  cui
all`articolo 17  della legge  24 novembre 1981, n. 689 (Modifiche
al sistema penale) e a introitare i proventi.

ARTICOLO 13
(Sanzioni)

1. In  caso di organizzazione di manifestazioni fieristiche senza
denuncia   di   inizio   attivita`   si   applica   la   sanzione
amministrativa da  un minimo  di 5,00 euro ad un massimo di 50,00
euro per ciascun metro quadrato di superficie netta.

2. In caso di abuso della qualifica di manifestazione a carattere
internazionale, nazionale  e regionale,  si applica  la  sanzione
amministrativa da  un minimo  di 5,00  euro a un massimo di 50,00
euro per ciascun metro quadrato di superficie netta.

3. In  caso di  reiterazione delle  violazioni di cui al presente
articolo le sanzioni amministrative sono raddoppiate.

CAPO IV
Settore fieristico

ARTICOLO 14
(Monitoraggio )

1. La  Regione effettua  il monitoraggio  del settore  fieristico
anche ai  fini della verifica della correttezza e veridicita` dei
dati inerenti  lo svolgimento  delle  manifestazioni  fieristiche
rilevanti per la relativa qualificazione.

ARTICOLO 15
(Coordinamento interregionale)

1.  Per  il  miglior  esercizio  delle  funzioni  in  materia  di
attivita`  fieristica   la   Regione   partecipa   a   forme   di
coordinamento  interregionale   per  la  definizione  di  criteri
uniformi di regolamentazione del settore fieristico.

CAPO V
Disposizioni finali

ARTICOLO 16
(Regolamento di attuazione)

1. Con il regolamento, la Regione, stabilisce:

a) i    requisiti  per  la  qualificazione  delle  manifestazioni
   fieristiche e  i sistemi  di rilevazione  e certificazione dei
   relativi dati;
b) i requisiti di quartieri e spazi fieristici;
c) le   procedure  per  la  formazione  e  la  pubblicazione  dei
   calendari fieristici;
d) i   settori  di  specializzazione  merceologica  con  relativa
   codifica.

ARTICOLO 17
(Abrogazioni)

1. Dalla  data di  entrata in vigore del regolamento regionale di
cui all`articolo 16 sono abrogate le seguenti disposizioni:

a) legge  regionale  21  novembre  1974,  n.  70  (Riforma  della
   disciplina relativa  a mostre  fiere e  esposizioni  e  delega
   delle funzioni amministrative agli enti locali);
b) legge regionale 10 marzo 1987, n. 18 (Modifiche e integrazioni
   alla legge  regionale 21  novembre 1974,  n. 70  relativa alla
   disciplina delle mostre e fiere e esposizioni);
c) legge   regionale  19  agosto  1987,  n.  45  (Interpretazione
   autentica del secondo comma dell`articolo 11-ter della L.R. 21
   novembre 1974, n. 70. Modificata con la L.R. 10 marzo 1987, n.
   18);
d) legge  regionale 5  marzo 1997,  n. 16  (Modifiche alla  legge
   regionale 21 novembre 1974, n. 70 e successive modificazioni e
   integrazioni in materia di mostre e fiere).


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 31 gennaio 2005

MARTINI

La presente  legge e`  stata approvata  dal  Consiglio  Regionale
nella seduta del 26.01.2005.




COMMERCIO

