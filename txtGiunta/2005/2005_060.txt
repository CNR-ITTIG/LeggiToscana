Anticipazione di  cassa in favore dei Comuni di Carrara e Massa e
della Provincia  di Lucca  per la  sottoscrizione di  aumento  di
capitale sociale  nella Internazionale  Marmi e  Macchine Carrara
s.p.a.

Il Consiglio Regionale ha approvato il 09.11.2005.
Il Presidente  della Giunta  Regionale promulga la seguente legge
regionale:

ARTICOLO 1
(Anticipazione di cassa in favore dei Comuni di Carrara e Massa e
della Provincia  di Lucca  per la  sottoscrizione di  aumento  di
capitale sociale  nella Internazionale  Marmi e  Macchine Carrara
s.p.a.)

1.   La    Giunta   regionale    e`   autorizzata   a   concedere
un`anticipazione di  cassa a  favore del  Comune di  Carrara, del
Comune di  Massa  e  della  Provincia  di  Lucca  ai  fini  della
sottoscrizione da parte di questi ultimi dell`aumento di capitale
della Internazionale Marmi e Macchine Carrara s.p.a., di cui sono
soci.

2.  L`anticipazione   di  cassa  e`  concessa  agli  enti  locali
individuati al comma 1 nei limiti dei seguenti importi massimi:

a) Comune di Carrara,     euro     6.045.746,40;
b) Comune di Massa,       euro       449.874,00;
c) Provincia di Lucca,    euro       429.874,20.

3. I  soggetti di  cui al comma 2, beneficiari dell`anticipazione
di cassa, sono tenuti a partecipare all`aumento di capitale entro
trenta   giorni   dall`erogazione   della   somma   concessa   in
anticipazione da  parte della  Regione ed  alla  restituzione  di
detta somma,  senza alcun  onere di  interesse, entro  il termine
massimo di trentasei mesi.

4. In caso di mancata restituzione delle somme ai sensi del comma
3, la  Regione si  riserva il  diritto di  trattenere gli  stessi
importi da  erogazioni dovute  ai soggetti  beneficiari, relativi
anche a contributi concessi a qualunque titolo dallo Stato, dalla
Unione europea o da altri enti.

5. La  Giunta regionale,  con propria deliberazione, da adottarsi
entro 30  giorni dall`entrata  in vigore  della  presente  legge,
provvede a  determinare le  modalita` per  l`erogazione e  per il
rimborso delle somme concesse in anticipazione.

ARTICOLO 2
(Norma finanziaria)

1. Agli  oneri derivanti  dalla presente  legge,  determinati  in
complessivi euro  6.925.494,60  si  fa  fronte  con  la  seguente
variazione di bilancio anno 2005 di uguale importo per competenza
e cassa.

ANNO 2005

USCITA
in aumento:
   UPB 532  "Interventi, incentivi  e  servizi
   per lo  sviluppo delle attivita` turistiche
   e termali - Spese di investimento" per euro
   6.925.494,60;

ENTRATA
in aumento:
   UPB  452   "Entrate  vincolate"   per  euro
   6.925.494,60.

ARTICOLO 3
(Erogazione delle anticipazioni)

1. L`erogazione delle anticipazioni di cui alla presente legge e`
subordinata all`accettazione  da  parte  degli  enti  beneficiari
delle  modalita`  relative  all`erogazione  stessa,  comprese  le
disposizioni  in  ordine  alla  prestazione  di  garanzie,  delle
procedure di  rimborso, dei  tempi di sottoscrizione dell`aumento
di capitale, della riserva regionale del diritto al trattenimento
dei contributi di cui al comma 4 dell`articolo 1.

ARTICOLO 4
(Entrata in vigore)

1. La  presente legge  entra in  vigore il giorno successivo alla
sua pubblicazione sul Bollettino Ufficiale della Regione Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Il Vicepresidente
GELLI

Firenze, 15 novembre 2005

La presente  legge e`  stata approvata  dal  Consiglio  Regionale
nella seduta del 09.11.2005.




ENTI TERRITORIALI

