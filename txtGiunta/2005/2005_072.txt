Modifiche all'articolo 97 della legge regionale 24 febbraio 2005,
n. 40 (Disciplina del servizio sanitario regionale).

Il Consiglio Regionale ha approvato il 21.12.2005
Il Presidente  della Giunta  Regionale promulga la seguente legge
regionale:

ARTICOLO 1
(Modifica all'articolo 97 della l.r. 40/2005)

1. Al comma 1, lettera b), dell'articolo 97 della legge regionale
24 febbraio  2005,  n.  40  (Disciplina  del  servizio  sanitario
regionale) le  parole "dalla  Giunta regionale"  sono  sostituite
dalle parole "dal Presidente della Giunta regionale".

2. Al  comma 1,  dopo la  lettera h),  è  aggiunta  la  seguente
lettera h bis):

   "h  bis)   un  rappresentante  esperto  nelle  discipline  del
   benessere e bio-naturali.".
   
3. Al  comma 2,  dopo le  parole "al  comma 1"  sostituire con le
seguenti parole  "lettere g),  h) e  h bis), sono designati dalle
rispettive associazioni o comitati.".

4. Dopo  il comma  5  dell'articolo  97  della  l.r.  40/2005  è
inserito il seguente comma:

   "5. bis  La commissione  regionale di bioetica resta in carica
   per la durata della legislatura regionale.".


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 28 dicembre 2005

La presente  legge è  stata approvata  dal  Consiglio  Regionale
nella seduta del 21.12.2005.




ASSISTENZA SANITARIA

