Regolamento   regionale    "Requisiti   e    modalita`   per   il
riconoscimento degli  stabilimenti  idonei  all`elaborazione  del
mosto di uve concentrato rettificato mediante l`impiego di resine
scambiatrici di ioni".



IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Visti gli  articoli 42,  comma 2,  e l`art.  66, comma  3,  dello
Statuto;

Visto  il  decreto  del  Ministero  delle  Politiche  Agricole  e
Forestali  del   30  Luglio  2003  relativo  alle  "Modalita`  di
applicazione del  regolamento CE  n. 1622/2000  che istituisce un
codice comunitario  delle pratiche  e dei trattamenti enologici",
che all`art. 6, paragrafo 1, prevede la competenza  delle Regioni
a stabilire  i criteri e le modalita` per il riconoscimento degli
stabilimenti nei  quali si svolge l`elaborazione del mosto di uve
concentrato rettificato mediante l`impiego di resine scambiatrici
di ioni;

Vista la  preliminare decisione  della Giunta regionale n. 15 del
06.06.05 adottata  previa acquisizione  del parere del Presidente
del  Comitato   Tecnico  della   Programmazione,  nonche`   delle
competenti strutture di cui all`articolo 29 della legge regionale
n. 44/2003;

Visto il  parere della  II Commissione  consiliare espresso nella
seduta del 29 giugno 2005;

Visto il  parere favorevole  del Consiglio delle autonomie locali
espresso nella seduta del 01 luglio 2005;

Ritenuto di tener conto parzialmente delle osservazioni formulate
nel parere della II Commissione consiliare;

Vista la  deliberazione della  Giunta regionale  n.  787  del  01
agosto 2005  che approva  il regolamento  regionale "Requisiti  e
modalita`  per   il  riconoscimento   degli  stabilimenti  idonei
all`eleaborazione  del   mosto  di  uve  concentrato  rettificato
mediante l`impiego di resine scambiatrici di ioni";

EMANA
il seguente Regolamento:

ARTICOLO 1
(Riconoscimento degli stabilimenti)

1. Ai  sensi dell`articolo  6 del  decreto ministeriale 30 luglio
2003 (Modalita`  di applicazione  del regolamento CE n. 1622/2000
che  istituisce  un  codice  comunitario  delle  pratiche  e  dei
trattamenti enologici)  gli stabilimenti  per  l`elaborazione  di
mosto di uve concentrato rettificato mediante l`impiego di resine
scambiatrici di ioni, sono soggetti a riconoscimento.

2. La  domanda di  riconoscimento e` presentata alla provincia in
cui ricade lo stabilimento oggetto della richiesta.

3. La  provincia provvede  entro sessanta  giorni dal ricevimento
della domanda.  Ove la provincia non provveda entro tale termine,
la domanda si intende accolta e lo stabilimento riconosciuto.

ARTICOLO 2
(Requisiti per il riconoscimento)

1.  Nella  domanda  di  riconoscimento  il  soggetto  interessato
dichiara:

a) di   essere    in  possesso  dell`iscrizione  alla  camera  di
   commercio, industria, artigianato e agricoltura (CCIAA);
b) di  aver rispettato le norme in materia igienico sanitaria, di
   prevenzione incendi, di smaltimento di acque reflue;
c) la  tipologia delle  materie prime  elaborate e  dei  prodotti
   ottenuti;
d) l`ubicazione    dello  stabilimento  e  la  descrizione  degli
   impianti  di  elaborazione,  compresa  la  loro  potenzialita`
   operativa giornaliera e annua;
e) la  descrizione, ubicazione  e capacita`  dei singoli depositi
   delle materie  prime impiegate  e dei  prodotti ottenuti dalla
   loro elaborazione.

ARTICOLO 3
(Modifiche degli impianti riconosciuti)

1. Le  modifiche  agli  impianti  riconosciuti  sono  soggette  a
comunicazione entro trenta giorni dal manifestarsi dell`evento.

ARTICOLO 4
(Decadenza  e sospensione del riconoscimento)

1.  Qualora   vengano  meno   i  requisiti   necessari   per   il
riconoscimento l`attivita` dello stabilimento puo` essere sospesa
per il periodo necessario al ripristino degli stessi.

2. Qualora non siano osservati i provvedimenti di sospensione del
riconoscimento o  non siano  ripristinati i requisiti nei termini
fissati nel  provvedimento di  sospensione, salvo proroga in caso
di comprovata necessita`, il riconoscimento decade.

ARTICOLO 5
(Comunicazione dell`elenco degli stabilimenti riconosciuti)(

1. La  provincia comunica al Ministero delle politiche agricole e
forestali l`elenco  degli stabilimenti  riconosciuti   nonche` le
eventuali decadenze dei riconoscimenti effettuati.

ARTICOLO 6
(Norma finale)

1.  Le   disposizioni  del   presente  regolamento  attinenti  lo
svolgimento  della  funzione  autorizzatoria  si  applicano  fino
all`approvazione di  autonoma  regolamentazione  da  parte  delle
province.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 3 agosto 2005

Il Vicepresidente
GELLI




|PRODOTTI AGRICOLI

