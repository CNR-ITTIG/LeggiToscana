Modifiche alla legge regionale 26 luglio 2002, n. 32 (Testo unico
della normativa  della Regione  Toscana in materia di educazione,
istruzione, orientamento,  formazione professionale  e lavoro) in
materia di programmazione della rete scolastica regionale.

Il Consiglio Regionale ha approvato il 22.12.2004
Il Presidente  della Giunta  Regionale promulga la seguente legge
regionale:

ARTICOLO 1
(Introduzione dell'articolo 6 bis nella legge regionale 26 luglio
2002, n. 32 (Testo unico della normativa della Regione Toscana in
materia  di   educazione,  istruzione,  orientamento,  formazione
professionale e lavoro))

1. Dopo l'articolo 6 della l.r. 32/2002 è introdotto il seguente
articolo 6 bis:

   "Art. 6 bis
   Ambito funzionale  e soggetti  della programmazione della rete
   scolastica regionale
   
   1. Nell'ambito  delle  procedure  programmatorie  nonché  dei
   criteri e  modalità di  distribuzione delle  risorse umane  e
   finanziarie  disponibili  stabilite  dal  regolamento  di  cui
   all'articolo 32, sono soggetti della programmazione:
   a) le istituzioni scolastiche autonome;
   b) i comuni delle zone socio-sanitarie;
   c) le province;
   d) la Regione.".
   
ARTICOLO 2
(Introduzione dell'articolo 6 ter nella l.r. 32/2002)

1. Dopo  l'articolo 6  bis della  l.r. 32/2002  è introdotto  il
seguente articolo 6 ter:

   "Art. 6 ter
   Conferenza zonale per l'istruzione
   
   1. La conferenza zonale per l'istruzione è formata da tutti i
   sindaci o assessori delegati di ciascuna zona socio-sanitaria.
   
   2. La  conferenza zonale disciplina con regolamento interno il
   proprio funzionamento.
   
   3. La  conferenza zonale  è convocata  per la prima volta dal
   sindaco o  assessore delegato  del comune  della  zona  socio-
   sanitaria con  maggior numero  di abitanti;  fino all'adozione
   del regolamento  di cui  al comma  2, la  conferenza approva i
   propri atti  con il  voto favorevole  dei sindaci  o assessori
   delegati che  rappresentano la  metà più  uno degli abitanti
   della zona.
   
   4.  Secondo   quanto  previsto   dai  rispettivi  regolamenti,
   ciascuna  conferenza   garantisce  la   partecipazione   delle
   province nonché  modalità continuative  di confronto  con le
   rappresentanze espressive  delle componenti  delle istituzioni
   scolastiche autonome per tutto ciò che concerne lo sviluppo a
   livello locale del sistema di educazione e istruzione.
   
   5. Le  modalità continuative  di confronto  di cui al comma 4
   assicurano  il  ruolo  delle  parti  sociali  con  particolare
   riferimento alle  organizzazioni sindacali  di  categoria  per
   ciò che concerne le modalità di assegnazione e mobilità del
   personale.".
   
ARTICOLO 3
(Introduzione dell'articolo 6 quater nella l.r. 32/2002)

1. Dopo  l'articolo 6  ter della  l.r. 32/2002  è introdotto  il
seguente articolo 6 quater:

   "Art. 6 quater
   Intese  Stato-Regione   per   la   continuità   del   diritto
   all'istruzione
   
   1. Al  fine dell'attuazione  della programmazione  della  rete
   scolastica, fino  al completo  trasferimento dallo  Stato alla
   Regione delle risorse umane e finanziarie attinenti al settore
   dell'istruzione, la  Giunta regionale  promuove intese  con il
   Ministero dell'istruzione, università e ricerca per definire:
   a) le  modalità per  la determinazione  e  l'assegnazione  da
      parte statale,  in  tempi  certi,  delle  risorse  umane  e
      finanziarie  destinate  annualmente  alla  Regione  per  lo
      sviluppo della rete scolastica regionale;
   b) le    forme    di    collaborazione    tra    gli    uffici
      dell'amministrazione  regionale  e  gli  uffici  decentrati
      dell'amministrazione   scolastica    statale   in    ordine
      all'istruttoria  per   l'attuazione  della   programmazione
      regionale della  rete scolastica  e ai relativi adempimenti
      per l'assegnazione e la mobilità del personale;
   c) le  modalità di integrazione e di condivisione dei sistemi
      e dei flussi informativi.
   
2. Le  intese di  cui al  comma 1  garantiscono la  indefettibile
continuità  dell'azione  amministrativa  in  tutte  le  fasi  di
attuazione della programmazione della rete scolastica.".

ARTICOLO 4
(Modifica dell'articolo 32 della l.r. 32/2002)

1. All'articolo  32 (Regolamento  di  esecuzione),  comma  1,  le
parole "la  Giunta regionale"  sono sostituite  dalle parole  "la
Regione".

ARTICOLO 5
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 3 gennaio 2005

PASSALEVA
(designato con D.P.G.R. n. 132 del 22.5.2000)

La presente  legge è  stata approvata  dal  Consiglio  Regionale
nella seduta del 22.12.2004.




FORMAZIONE

