Legge finanziaria per l'anno 2006.

Il Consiglio Regionale ha approvato il 21.12.2005
Il Presidente  della Giunta  Regionale promulga la seguente legge
regionale:

TITOLO I
Disposizioni in materia tributaria

CAPO I
Modifiche alla  legge regionale  20 dicembre,  2004 n.  71 (Legge
finanziaria per l'anno 2005)

ARTICOLO 1
(Modifiche all'articolo 1 della l.r. 71/2004)

1. Dopo  il comma  4 dell'articolo  1 della  legge  regionale  20
dicembre 2004,  n. 71  (Legge finanziaria  per  l'anno  2005)  è
aggiunto il seguente comma 4 bis:

   "4 bis - Le agevolazioni previste dai commi 1 e 2 si applicano
   alle  condizioni  e  nei  limiti  consentiti  dalla  normativa
   comunitaria in materia di aiuti de minimis.".
   
ARTICOLO 2
(Modifiche all'articolo 2 della l.r. 71/2004)

1. Dopo il comma 3 dell'articolo 2 della l.r. 71/2004 è aggiunto
il seguente comma 3 bis:

   "3 bis.  L' agevolazione  prevista dal comma 1 si applica alle
   condizioni e nei limiti consentiti dalla normativa comunitaria
   in materia di aiuti de minimis."
   
CAPO II
Modifiche alla  legge regionale  18 febbraio  2005, n.  31 (Norme
generali in materia di tributi regionali)

ARTICOLO 3
(Modifiche all'articolo 11 della l.r. 31/2005)

1. Al  comma 3 dell'articolo 11 della legge regionale 18 febbraio
2005, n.  31 (Norme  generali in  materia di  tributi regionali),
sono aggiunte, in fine, le parole: "lettere a), b), d), e), f), e
g).".

ARTICOLO 4
(Modifiche all'articolo 27 della l.r. 31/2005)

1. All'articolo  27, comma  1, della l.r. 31/2005 le parole: "21,
comma 1" sono sostituite dalle seguenti: "21, commi 1 e 2".

CAPO III
Modifiche  alla   legge  regionale   29  luglio   1996,   n.   60
(Disposizioni per  l'applicazione del  tributo  speciale  per  il
deposito in  discarica dei  rifiuti solidi  di cui all'articolo 3
della legge 28 dicembre 1995, n. 549 "Misure di razionalizzazione
della finanza pubblica")

ARTICOLO 5
(Modifiche all'articolo 23 bis della l.r. 60/1996)

1. Il  comma 1  dell'articolo 23  bis della  legge  regionale  29
luglio 1996,  n. 60  (Disposizioni per l'applicazione del tributo
speciale per  il deposito  in discarica dei rifiuti solidi di cui
all'articolo 3  della legge  28 dicembre  1995, n. 549 "Misure di
razionalizzazione della  finanza pubblica"),  è  sostituito  dal
seguente:

   "1. In attuazione dell'articolo 26 della legge 18 aprile 2005,
   n. 62  (Disposizioni per  l'adempimento di  obblighi derivanti
   dall'appartenenza dell'Italia  alle Comunità  europee.  Legge
   comunitaria 2004.), a decorrere dal 1 gennaio 2006 l'ammontare
   del tributo  speciale per il deposito in discarica dei rifiuti
   solidi, è determinato in:
   
   a) euro  4,33 a  tonnellata per  i rifiuti speciali inerti non
      pericolosi ammissibili  al conferimento  in discarica per i
      rifiuti inerti  ai sensi  delle  norme  di  attuazione  del
      decreto legislativo  13 gennaio  2003,  n.  36  (Attuazione
      della direttiva  1999/31/CE  relativa  alle  discariche  di
      rifiuti);
   b) euro    7,33  a  tonnellata  per  i  rifiuti  speciali  non
      pericolosi, non rientranti nella lettera a), derivanti:
   
   1. da  prospezione, estrazione  da miniera o cava, nonché dal
      trattamento fisico o chimico dei minerali, identificati con
      il  codice   CER  01,   con  esclusione   dei  rifiuti  non
      specificati altrimenti compresi in tale categoria;
   2. da operazioni di costruzione e demolizione identificati con
      il codice CER 17;
   3. da processi termici identificati con il codice CER 10, come
      individuati nell'allegato A alla presente legge;
   4. dalla  lavorazione idrometallurgica  del rame  identificati
      con il codice CER 11 02 06, diversi da quelli della voce 11
      02 05;
   
   a) euro   10,33  a  tonnellata  per  i  rifiuti  speciali  non
      pericolosi diversi da quelli indicati alle lettere a) e b);
   b) nella  misura  di  cui  all'articolo  30  bis  della  legge
      regionale 18  maggio 1998, n. 25 (Norme per la gestione dei
      rifiuti e  la bonifica  dei siti  inquinati)  e  successive
      modifiche per i rifiuti urbani e assimilati;
   c) euro  10,33 per i rifiuti speciali pericolosi stabili e non
      reattivi di  cui all'articolo7,  comma 3,  lettera c),  del
      decreto legislativo  30 dicembre  2003, n. 36 (Modifiche ed
      integrazioni al  D.Lgs. 30 luglio 1999, n. 300, concernenti
      le funzioni  e la  struttura  organizzativa  del  Ministero
      delle comunicazioni,  a norma  dell'articolo 1  della L.  6
      luglio 2002, n. 137);
   d) euro 25,82 a tonnellata per i rifiuti pericolosi diversi da
      quelli indicati alla lettera e).".
   
2. L'allegato  A alla  presente legge è aggiunto, in fine, nella
l.r. 60/1996.

ARTICOLO 6
(Inserimento allegato nella l.r. 60/1996)

1. L'  allegato A  alla presente legge è aggiunto, in fine, alla
l.r. 25/1998.

ARTICOLO 7
(Modifiche all'articolo 16 della l.r. 60/1996)

1. All'articolo  16, comma  6, della  l.r. 60/1996 le parole: "la
sanzione amministrativa  prevista dai commi 1, 2 e 4 del presente
articolo",  sono   sostituite  dalle   seguenti:   "la   sanzione
amministrativa prevista  dai commi  1 e 2 del presente articolo e
dall'articolo 10,  comma 1,  della legge  regionale  18  febbraio
2005, n. 31 (Norme generali in materia di tributi regionali)".

ARTICOLO 8
(Modifiche all'articolo 18 della l.r. 60/1996)

1. All'articolo  18, comma  2,  della  l.r.  60/1996  le  parole:
"l'erogazione" sono sostituite dalle seguenti: "l'irrogazione".

CAPO IV
Modifiche alla  legge regionale  18 maggio 1998, n. 25 (Norme per
la gestione dei rifiuti e la bonifica dei siti inquinati)

ARTICOLO 9
(Sostituzione dell'articolo 30 bis della l.r. 25/1998)

1. L'articolo  30 bis della legge regionale 18 maggio 1998, n. 25
(Norme per  la gestione  dei  rifiuti  e  la  bonifica  dei  siti
inquinati) è sostituito dal seguente:

   "Art.  30   bis   -   Disposizioni   per   la   determinazione
   dell'ammontare del  tributo speciale dovuto per il deposito in
   discarica dei rifiuti urbani ed assimilati agli urbani
   
   1. A  decorrere dal  1 gennaio  2006 il  tributo  disciplinato
   dalla legge regionale 29 luglio 1996, n. 60, (Disposizioni per
   l'applicazione  del   tributo  speciale  per  il  deposito  in
   discarica dei  rifiuti solidi  di cui  all'art. 3  della L. 28
   dicembre 1995, n. 549) e successive modifiche, è determinato,
   per i rifiuti urbani ed assimilati agli urbani, sulla base dei
   due seguenti parametri riferiti a ciascun comune:
   
   a) grado  di efficienza della raccolta differenziata, espresso
      in  percentuale  rispetto  alla  quantità  complessiva  di
      rifiuti prodotti;
   b) produzione annua pro capite di rifiuti.
   
   2. L'ammontare  del tributo  dovuto è  calcolato secondo  gli
   scaglioni stabiliti  dalla tabella  riportata nell'allegato  1
   alla presente legge.
   
   3. Per  i comuni ricadenti negli ATO che hanno provveduto alla
   costituzione delle  Comunità d'Ambito secondo quanto previsto
   all'articolo 23,  e nei quali sia stato conseguito l'obiettivo
   di raccolta differenziata di cui all'articolo 24, comma 1, del
   decreto,  la   quota  di   tributo  relativa   alla   raccolta
   differenziata  è   determinata  sulla  base  degli  obiettivi
   raggiunti dall'ATO,  se  più  favorevoli  rispetto  a  quelli
   raggiunti dal comune."
   
   4. Per i comuni di cui alla legge regionale 27 luglio 2004, n.
   39 (Norme  a favore dei comuni montani e dei piccoli comuni in
   situazione di disagio. Modifiche alla legge regionale 7 maggio
   1985, n.  57 "Finanziamenti per la redazione e l'attuazione di
   piani  di   recupero  del   patrimonio  edilizio   esistente".
   Modifiche alla  legge regionale  2 novembre 1999, n. 58 "Norme
   sulla tutela dell'artigianato artistico e tradizionale toscano
   e disposizioni  in  materia  di  oneri  contributivi  per  gli
   apprendisti  artigiani"),   i  quali,   abbiano  prodotto  una
   quantità  di   rifiuti  inferiore   o  pari   a   cinquecento
   chilogrammi  per  abitante  l'anno,  l'ammontare  del  tributo
   dovuto ai sensi dei commi 1 e 2 è ridotto di euro 3,00.
   
   5. L'accertamento  dei livelli  di raccolta differenziata e di
   produzione  di   rifiuti  annui   pro-capite   è   effettuato
   annualmente con  provvedimento dirigenziale,  entro la  data e
   secondo le  modalità stabilite  dalla  deliberazione  di  cui
   all'articolo 15,  comma 1;  tale deliberazione, avuto riguardo
   anche  agli   standard  del   Sistema  Informativo   regionale
   Ambientale  (SIRA),  individua  i  formati,  i  termini  e  le
   modalità di trasmissione dei dati, che i comuni sono tenuti a
   comunicare ai fini della suddetta certificazione.
   
   6. Ai fini di cui al presente articolo, l'omessa comunicazione
   dei dati di cui al comma 5, e la ritardata comunicazione degli
   stessi oltre  sessanta giorni  dal termine  stabilito comporta
   l'applicazione del  tributo nella misura massima di 25,82 euro
   a tonnellata,  prevista dall'  articolo 3  della l. 549/1995 e
   successive modifiche.
   
   7. L'ammontare  del tributo  è  annualmente  rideterminato  a
   decorrere  dal   primo  giorno  del  trimestre  immediatamente
   successivo all'adozione  della deliberazione  regionale di cui
   all'articolo 17, comma 1.".
   
ARTICOLO 10
(Inserimento allegato nella l.r. 25/1998)

1. L'allegato  B alla  presente legge  è aggiunto, in fine, alla
l.r. 25/1998.

ARTICOLO 11
(Inserimento dell'articolo 31 bis nella l.r. 25/1998)

1. Dopo  l'articolo 31 della l.r. 25/1998 è inserito il seguente
articolo 31 bis:

   "Art.  31   bis   -   Disposizioni   transitorie   concernenti
   l'applicazione del  tributo speciale  di cui   all'articolo 31
   bis
   
   1.  Per   l'anno  d'imposta   2006,  sino   all'adozione   del
   provvedimento regionale  di accertamento di cui al comma 5, il
   tributo si determina in acconto con riferimento esclusivo alla
   quota  relativa   al  grado   di  efficienza   della  raccolta
   differenziata,  così   come   accertato   dal   provvedimento
   regionale adottato nell'anno 2005.
   
   2.  I   conguagli  derivanti   dall'applicazione  della  quota
   relativa alla  produzione pro-capite di rifiuti per anno, sono
   effettuati in  sede di  versamento del  tributo concernente il
   quarto trimestre 2006.".
   
CAPO V
Copertura finanziaria

ARTICOLO 12
(Norma di copertura finanziaria)

1.  Gli  effetti  finanziari  derivanti  dall'applicazione  delle
disposizioni di  cui al  presente titolo  sono  coperti  con  gli
equilibri complessivi  rappresentati dal  bilancio annuale  e dal
bilancio pluriennale  a legislazione vigente, così come previsto
dall'articolo 13,  comma 2,  della legge regionale 6 agosto 2001,
n. 36 (Ordinamento contabile della Regione Toscana).

TITOLO II
Disposizioni in materia finanziaria

CAPO I
Modifiche  alla   legge  regionale   24  febbraio   2005,  n.  40
(Disciplina del Servizio sanitario regionale)

ARTICOLO 13
(Inserimento dell'articolo 30 bis nella l.r. 40/2005)

1. Dopo  l'articolo 30 della legge regionale 24 febbraio 2005, n.
40 (Disciplina  del Servizio  sanitario regionale) è inserito il
seguente articolo 30 bis:

   "Art. 30 bis - Indebitamento delle Aziende e degli ESTAV
   
   1. Le aziende sanitarie possono contrarre indebitamento previa
   autorizzazione regionale  fino a  un massimo  di  anni  venti,
   unicamente per  il finanziamento  di spese  di investimento  e
   fino ad  un ammontare  complessivo delle  relative  rate,  per
   capitale e  interessi, non  superiore al  25 per  cento  delle
   entrate proprie  correnti, ad  esclusione della quota di fondo
   sanitario regionale  di parte  corrente attribuita alle stesse
   aziende.
   
   2. Le aziende sanitarie possono essere autorizzate in rapporto
   alle finalità  di cui  al comma  1 a  rinegoziare il  proprio
   indebitamento anche mediante allungamento della scadenza.
   
   3.  La   Giunta   regionale   autorizza   le   operazioni   di
   indebitamento con propria deliberazione, previa verifica della
   congruità tra  la tipologia dell'investimento e la durata del
   finanziamento, nonché  previa analisi e valutazione economica
   della capacità  delle aziende  sanitarie di  fare fronte agli
   oneri finanziari conseguenti.
   
   4.   In   casi   eccezionali,   debitamente   motivati   nella
   deliberazione di  autorizzazione di cui al comma 3, le aziende
   sanitarie   possono    essere    autorizzate    a    contrarre
   l'indebitamento oltre  i limiti cui al comma 1; in tal caso la
   Giunta  regionale  assicura,  a  valere  sul  fondo  sanitario
   regionale e  per l'intera  durata dell'operazione,  le risorse
   necessarie alla  copertura degli  oneri  di  ammortamento  del
   debito tramite  idonea integrazione  della quota  assegnata ai
   sensi degli articoli 25 e 26.
   
   5. La  disposizione di  cui al  comma 4  si applica anche agli
   Enti per i servizi tecnico amministrativi (ESTAV).".
   
CAPO II
Modifiche alla  legge regionale 20 gennaio 1999, n. 2 (Interventi
della Regione in materia di fondi immobiliari chiusi)

ARTICOLO 14
(Modifiche all'articolo 3 della l.r. 2/1999)

1. Il  comma 3  dell'articolo 3  della legge regionale 20 gennaio
1999,  n.  2  (Interventi  della  Regione  in  materia  di  fondi
immobiliari chiusi), è sostituito dal seguente:

   "3. Il  conferimento  di  beni  immobili  di  cui  al  decreto
   legislativo 22  gennaio 2004, n. 42 (Codice dei beni culturali
   e del  paesaggio, ai  sensi dell'articolo 10 della L. 6 luglio
   2002, n.  137), è  subordinato agli  esiti della procedura di
   verifica dell'interesse  culturale dei  bene stessi,  ai sensi
   dell'articolo 12 del medesimo d.lgs. 42/2002.".
   
CAPO III
Disposizioni relative alle agenzie regionali

ARTICOLO 15
(Misure per  il contenimento  delle spese  di funzionamento delle
agenzie regionali)

1. Per  il conseguimento  di  obiettivi  di  razionalizzazione  e
contenimento della  spesa di  parte corrente, l'Agenzia regionale
di sanità  (ARS), l'Agenzia  regionale toscana per le erogazioni
in agricoltura  (ARTEA), l'Agenzia  di promozione economica della
Toscana  (APET)   e  l'Agenzia   regionale  per   lo  sviluppo  e
l'innovazione nel  settore agricolo  forestale (ARSIA) provvedono
entro il  31  dicembre  2006,  tramite  la  stipula  di  apposite
convenzioni, alla  gestione associata  dei servizi amministrativi
di  supporto  indicati  al  comma  2;  a  tale  fine  le  agenzie
individuano un ente capofila per ciascuna tipologia di servizio.

2. Ai fini di cui al comma 1 costituiscono servizi amministrativi
di supporto quelli concernenti:

a) l'approvvigionamento di beni e servizi;
b) l'organizzazione  e gestione delle attività di formazione del
   personale;
c) la  gestione delle  procedure concorsuali  per il reclutamento
   del personale;
d) la  gestione  delle  procedure  relative  al  pagamento  delle
   competenze del personale.

3. Per  il conseguimento  delle medesime  finalità  indicate  al
comma 1,  l'Agenzia regionale  per la protezione ambientale della
Toscana (ARPAT),  provvede entro  il 31  dicembre  2006,  tramite
apposita convenzione  ai sensi  dell'articolo 101, comma 5, della
l.r.  40/2005,   ad  affidare  all'Ente  per  i  servizi  tecnico
amministrativi (ESTAV)  competente per territorio, lo svolgimento
dei servizi  amministrativi di  supporto individuati  al comma 2,
lettera a).

CAPO IV
Modifiche alla legge regionale 3 gennaio 2005, n. 1 (Norme per il
governo del territorio)

ARTICOLO 16
(Modifiche all'articolo 29 della l.r. 1/2005)

1. Dopo  il comma  6 dell'articolo  29 della  legge  regionale  3
gennaio 2005,  n. 1  (Norme per  il governo  del territorio),  è
aggiunto il seguente comma 6 bis:

   "6 bis - La Regione assegna contributi agli enti locali per la
   creazione degli  archivi di interesse congiunto costituenti la
   base informativa  geografica regionale  e per i quali si siano
   definite le  specifiche  tecniche  dalla  Regione  stessa;  il
   contributo regionale assegnato, determinato con riferimento ai
   costi effettivi  di creazione degli archivi, non può superare
   il 50  per cento  del costo complessivo a carico degli enti ed
   è condizionato alla effettiva consegna degli archivi previsti
   ed al loro collaudo.".
   
ARTICOLO 17
(Inserimento dell'articolo 35 bis nella l.r. 1/2005)

1. Dopo  l'articolo 35  della l.r. 1/2005 è inserito il seguente
articolo 35 bis:

   "Art. 35  bis - Interventi regionali per la valorizzazione dei
   beni immobili  e delle  aree dichiarate  di notevole interesse
   pubblico  e  comprese  negli  statuti  dei  piani  strutturali
   comunali
   
   2. La Regione concorre alla valorizzazione dei beni immobili e
   delle aree di notevole interesse pubblico, anche attraverso la
   concessione di contributi agli enti locali e alle associazioni
   senza fini  di lucro,  nell'ambito delle procedure di cui alla
   legge regionale  1 febbraio 1995, n. 14 (Disciplina degli atti
   e delle  procedure della  programmazione  e  degli  interventi
   finanziari regionali  nei settori  delle attività  e dei beni
   culturali).".
   
ARTICOLO 18
(Modifiche all'articolo 209 della l.r. 1/2005)

1. Dopo  il comma  1  dell'articolo  209  della  l.r.  1/2005  è
aggiunto il seguente comma 1bis:

   "1 bis - Agli oneri derivanti dall'esercizio delle funzioni di
   cui all'articolo  30, comma 2, e dagli interventi regionali di
   cui  all'articolo   35  bis   si  fa  fronte  con  le  risorse
   annualmente stanziate  nella UPB  631 "Promozione  e  sviluppo
   della cultura - spese correnti"."
   
CAPO V
Modifiche alla  legge regionale  4 dicembre 1980, n. 89 (Norme in
materia di  musei e  di raccolte  di Enti  locali e  di interesse
locale-Delega delle funzioni amministrative agli Enti locali)

ARTICOLO 19
(Modifiche all'articolo 16 della l.r. 89/1980)

1. La  lettera a)  del  comma  1  dell'articolo  16  della  legge
regionale 4  dicembre 1980, n. 89 (Norme in materia di musei e di
raccolte di  enti locali  e di  interesse locale  - delega  delle
funzioni amministrative  agli enti  locali), è  sostituita dalla
seguente:

   "a) la  promozione dei sistemi museali e la gestione del museo
   di proprietà regionale denominato "Casa Siviero";".
   
CAPO VI
Modifiche alla legge regionale 29 luglio 1996, n. 59 (Ordinamento
dell'I.R.P.E.T.)

ARTICOLO 20
(Modifica dell'articolo 19 della l.r. 59/1996)

1. Al comma 1, lettera a), dell'articolo 19 della legge regionale
29 luglio  1996, n.  59 (Ordinamento  dell'I.R.P.E.T.) le parole:
"di lire  3.550.000.000" sono  sostituite dalle  parole: "di euro
2.631.894,34".

2. Il  comma 6  dell'articolo 19 della l.r. 59/1996 è sostituito
dal seguente:

   "6. Il contributo di cui al comma 1, lettera a), è aggiornato
   annualmente,  a   decorrere   dall'anno   2007,   sulla   base
   dell'indice  del  costo  della  vita  stabilito  dall'Istituto
   nazionale di statistica (ISTAT).".
   
3. Al  comma 7 dell'articolo 19 della l.r. 59/1996 sono aggiunte,
in fine, le seguenti parole:

   "nell'ambito delle  risorse stanziate  alla UPB 142 "Attività
   di informazione,  ricerca, monitoraggio  e valutazione - spese
   correnti".".
   
CAPO VII
Disposizioni per  la partecipazione  della Regione  al riparto di
risorse finanziarie  statali per  l'incentivazione delle gestioni
associate. Modifiche  alla legge  regionale 16 agosto 2001, n. 40
(Disposizioni  in   materia  di   riordino  territoriale   e   di
incentivazione delle forme associative di comuni)

ARTICOLO 21
(Disposizioni per  la partecipazione  della Regione al riparto di
risorse finanziarie  statali per  l'incentivazione delle gestioni
associate)

1. Al  fine di  consentire alla Regione Toscana di partecipare al
riparto delle  risorse finanziarie  stanziate dallo  Stato per il
sostegno all'associazionismo  comunale, secondo  quanto  previsto
dall'intesa sancita  dalla Conferenza unificata in data 28 luglio
2005, repertorio n. 873:

a) dall'entrata in vigore della presente legge non si applicano i
   limiti  temporali,   previsti  nel   programma   di   riordino
   territoriale,  approvato   con  deliberazione   del  Consiglio
   regionale 17  dicembre 2003,  n.  225  ai  sensi  della  legge
   regionale 16  agosto 2001,  n. 40  (Disposizioni in materia di
   riordino  territoriale   e  di   incentivazione  delle   forme
   associative di  comuni), per  la  concessione  dei  contributi
   annuali relativi alle gestioni associate cui partecipino tutti
   i comuni  del livello ottimale e di cui risultino responsabili
   comunità montane, unioni di comuni e circondari;
b) fino all'aggiornamento del programma di riordino territoriale,
   la Giunta  regionale è  autorizzata ad apportare, con proprie
   deliberazioni, modifiche  al programma di cui alla lettera a),
   relative alla disciplina dei contributi di cui all'articolo 2,
   comma  3,   della  l.r.  40/2001,  nel  rispetto  dei  criteri
   stabiliti dalla legge stessa.

ARTICOLO 22
(Modifiche all'articolo 9 della l.r. 40/2001)

1. La  rubrica dell'articolo  9 della l.r. 40/2001, è sostituita
dalla seguente: "Tipologia e misura dei contributi".

2. Al  comma 3  dell'articolo 9 della l.r. 40/2001 sono soppresse
le seguenti parole:

   "fino ad un massimo di cinque anni,".
   
CAPO VIII
Modifiche alla  legge regionale  7 luglio 2003, n. 32 (Disciplina
dell'impiego di sorgenti di radiazioni ionizzanti)

ARTICOLO 23
(Modifiche all'articolo 4 della l.r. 32/2003)

1. Dopo il comma 3 dell'articolo 4 della legge regionale 7 luglio
2003, n.  32 (Disciplina  dell'impiego di  sorgenti di radiazioni
ionizzanti), è inserito il seguente comma 3 bis:

   "3  bis   -  Ai   componenti  la   Commissione  è  attribuita
   un'indennità di  presenza,  oltre  al  rimborso  delle  spese
   sostenute, secondo  quanto previsto dalla Giunta regionale con
   propria   deliberazione;    l'importo    dell'indennità    è
   determinato tenendo conto della funzione dell'organismo, della
   complessità  degli   atti  che   è  chiamato   ad  assumere,
   dell'impegno  richiesto  ai  componenti  e  delle  conseguenti
   responsabilità.".
   
ARTICOLO 24
(Modifiche all'articolo 16 della l.r. 32/2003)

1. L'articolo 16 della l.r. 32/2003 è sostituito dal seguente:

   "Art. 16 - Norme regolamentari
   
   1. La Giunta regionale disciplina con apposito regolamento, da
   emanarsi entro  centoventi giorni dall'entrata in vigore della
   presente legge:
   a) le  modalità di funzionamento dei lavori della Commissione
      di cui all'articolo 4, comma 4;
   b) le  forme e  le modalità  di funzionamento e di attuazione
      dell'archivio, come previsto dall'articolo 11, comma 3;
   c) le  modalità organizzative relative alla valutazione delle
      esposizioni, di cui all'articolo 14.".
   
ARTICOLO 25
(Inserimento dell'articolo 17 bis nella l.r. 32/2003)

1. Dopo  l'articolo 17  della  l.r.  32  /2003,  è  inserito  il
seguente articolo 17 bis:

   "Art. 17 bis - Disposizioni finanziarie
   
   1.  Alla   copertura  degli  oneri  finanziari  relativi  alle
   attività di cui all'articolo 16, comma 1, lettere b) e c), si
   provvede con  le risorse previste dalla unità previsionale di
   base (UPB)  262 "Azioni  programmate di  cui al  PSR  -  spese
   correnti"."
   
CAPO IX
Modifiche  alla   legge  regionale   18  febbraio   2005,  n.  33
(Interventi   finalizzati    alla   promozione    della   cultura
contemporanea in Toscana)

ARTICOLO 26
(Modifiche all'articolo 7 della l.r. 33/2005)

1. Al  comma 1  dell'articolo 7 della legge regionale 18 febbraio
2005, n. 33 (Interventi finalizzati alla promozione della cultura
contemporanea in  Toscana) le  parole: "di  euro 1.580.000"  sono
sostituite dalle parole: "di euro 1.355.000,00".

TITOLO III
Integrazione e  ampliamento  del  programma  straordinario  degli
investimenti

CAPO I
Realizzazione degli interventi

ARTICOLO 27
(Realizzazione degli interventi)

1.  Gli  interventi  previsti  nel  programma  pluriennale  degli
investimenti 2003-2005 di cui al capo II della legge regionale 20
dicembre 2002,  n. 43  (Legge  finanziaria  per  l'anno  2003)  e
successive integrazioni,  sono attuati  sulla  base  di  piani  e
programmi  approvati   ai  sensi  dell'articolo  10  della  legge
regionale  11   agosto  1999,   n.  49   (Norme  in   materia  di
programmazione regionale) e successive modificazioni.

2. Nei  casi in  cui la  legislazione regionale  vigente  prevede
piani e programmi settoriali e intersettoriali, gli interventi di
cui  al   comma  1   confluiscono  nei   medesimi  strumenti   di
programmazione di cui possono costituire aggiornamento.

3. Annualmente  la Giunta  regionale, con  propria deliberazione,
può rimodulare il piano finanziario dei singoli interventi sulla
base delle  esigenze effettive  di investimento  di  ciascuno  di
essi, tenendo  comunque fermi  gli stanziamenti  complessivamente
assegnati ad  ogni singolo  intervento; a  tal fine le variazioni
fra le  UPB relative  agli interventi  di cui  al  comma  1  sono
effettuate con deliberazione della Giunta regionale.

4. Nell'ambito  del rapporto generale di monitoraggio sullo stato
di attuazione  delle politiche  di intervento di cui all'articolo
16 della  l.r. 49/1999,  la Giunta regionale illustra lo stato di
avanzamento del  programma  pluriennale  degli  investimenti;  la
relazione  dà   conto,  fra   l'altro,   degli   indicatori   di
monitoraggio e di valutazione di ciascun intervento.

CAPO II
Sviluppo economico

ARTICOLO 28
(Interventi   strutturali    pubblici   per   l'innovazione,   la
sostenibilità e  la competitività  del settore agricolo e dello
sviluppo rurale)

1. Al  fine di  sostenere l'innovazione,  la sostenibilità  e la
competitività del  settore agricolo  e dello sviluppo rurale, in
particolare  per   il  pretrattamento  di  carcasse  animali,  la
produzione di energia per le aree rurali e la riconversione delle
strutture agroindustriali  trasferite  dallo  Stato,  la  Regione
destina la  somma complessiva  di euro  10.000.000,00 per  l'anno
2006.

2. All'onere  di spesa di cui al comma 1, si provvede mediante lo
stanziamento iscritto  alla UPB  522 "Interventi  per lo sviluppo
rurale, aiuti  al reddito agli investimenti e allo sviluppo delle
imprese agricole, zootecniche e forestali - spesa d'investimento"
del bilancio di previsione 2006.

ARTICOLO 29
(Nuovi interventi a favore delle imprese)

1. Per  favorire lo  sviluppo locale  delle  imprese  la  Regione
destina per  l'anno  2006  la  somma  di  euro  4.000.000,00  per
attrezzare ecologicamente le aree industriali ed artigiane.

2. All'onere  di spesa di cui al comma 1, si provvede mediante lo
stanziamento iscritto  alla UPB  512 "Interventi  intersettoriali
finalizzati allo  sviluppo economico  - spesa d'investimento" per
euro 4.000.000,00, del bilancio di previsione 2006.

ARTICOLO 30
(Integrazione interventi a favore delle imprese )

1. Gli  interventi a  favore delle imprese previsti nel programma
pluriennale degli  investimenti, di  cui alla  l.r. 71/2004  sono
integrati della somma di euro 6.000.000,00 per l'anno 2006.

2. All'onere  di spesa di cui al comma 1, si provvede mediante lo
stanziamento iscritto  alla  UPB  542  "Interventi,  incentivi  e
servizi  per  lo  sviluppo  delle  imprese  industriali  -  spesa
d'investimento" del bilancio di previsione 2006.

ARTICOLO 31
(Interventi  a   favore   delle   infrastrutture   turistiche   e
commerciali)

1. Per  favorire lo  sviluppo delle  infrastrutture turistiche  e
commerciali  la   Regione  destina   per  l'anno  2006  la  somma
complessiva di euro 7.000.000,00.

2. All'onere  di spesa di cui al comma 1, si provvede mediante lo
stanziamento iscritto  alla  UPB  532  "Interventi,  incentivi  e
servizi per  lo sviluppo  delle attività  turistiche e termali -
spese  di   investimento"  per   euro  4.000.000,00   e  UPB  534
"Interventi, incentivi  e servizi per lo sviluppo delle attività
commerciali -  spese di  investimento" per euro 3.000.000,00, del
bilancio di previsione 2006.

ARTICOLO 32
(Integrazione interventi per il rilancio dell'offerta termale)

1. Gli  interventi a  favore del  rilancio  dell'offerta  termale
previsti nel  programma pluriennale  degli investimenti,  di  cui
alla  l.r.   71/2004,  sono   integrati  della   somma  di   euro
3.000.000,00 per l'anno 2006.

2. All'onere  di spesa  di cui al comma l si provvede mediante lo
stanziamento iscritto  nella UPB  532  "Interventi,  incentivi  e
servizi per  lo sviluppo  delle attività  turistiche e termali -
spese di investimento" del bilancio di previsione 2006.

CAPO III
Cultura

ARTICOLO 33
(Integrazione   del   programma   pluriennale   di   investimento
strategico nel settore dei beni culturali)

1. Il  programma pluriennale di investimento nel settore dei beni
culturali, approvato  con risoluzione  del Consiglio regionale 10
luglio 2002,  n. 18  (Documento  di  programmazione  economica  e
finanziaria per  l'esercizio  2003),  già  integrato  con  legge
regionale 19  dicembre 2003,  n. 58 (Legge finanziaria per l'anno
2004) e  con l.r.  71/2004, è  ulteriormente integrato  di  euro
5.000.000,00 per  l'anno 2007  e di  euro 5.000.000,00 per l'anno
2008.

2. All'onere  di spesa  di cui al comma l si provvede mediante lo
stanziamento iscritto  nella UPB 632 "Promozione e sviluppo della
cultura -  spese di investimento" del bilancio di previsione 2006
e del bilancio pluriennale 2006-2008.

CAPO IV
Investimenti nel sistema dell'educazione e dell'istruzione

ARTICOLO 34
(Interventi  per  il  sostegno  degli  enti  locali  nel  settore
dell'edilizia scolastica)

1. La  Regione destina la somma di euro 2.000.000,00 per ciascuno
degli anni  2006, 2007,  2008, per  la complessiva  somma di euro
6.000.000,00 per  la concessione  di  contributi  finalizzati  al
sostegno degli enti locali nel settore dell'edilizia scolastica.

2. I contributi di cui al comma 1 sono riservati agli enti locali
in difficoltà nel reperire le risorse finanziarie necessarie per
fronteggiare interventi  di edilizia  scolastica  di  particolare
urgenza ed  indifferibili, pena  la sospensione  delle  attività
didattiche, e  sono concessi  in via prioritaria secondo l'ordine
della graduatoria  dei comuni  in situazione  di disagio  di  cui
all'articolo 2, comma 3, della legge regionale 27 luglio 2004, n.
39 (Norme  a favore  dei comuni  montani e  dei piccoli comuni in
situazione di  disagio. Modifiche  alla legge  regionale 7 maggio
1985, n.  57 "Finanziamenti  per la  redazione e  l'attuazione di
piani di  recupero del  patrimonio edilizio esistente". Modifiche
alla legge  regionale 2  novembre 1999, n. 58 "Norme sulla tutela
dell'artigianato artistico  e tradizionale toscano e disposizioni
in materia di oneri contributivi per gli apprendisti artigiani").

3. All'onere  di spesa  di cui al comma 1 si provvede mediante lo
stanziamento iscritto  nella UPB  614 "Sistema  dell'educazione e
dell'istruzione  -   spese  di   investimento"  del  bilancio  di
previsione 2006 e del bilancio pluriennale 2006-2008.

ARTICOLO 35
(Integrazione  interventi  di  edilizia  abitativa  per  studenti
universitari)

1. Gli  interventi a  favore dell'edilizia abitativa per studenti
universitari,   previsti    nel   programma   pluriennale   degli
investimenti, di cui alla l.r. 43/2002 e successive integrazioni,
sono ulteriormente integrati di euro 5.000.000,00 per l'anno 2007
e di euro 5.000.000,00 per l'anno 2008.

2. All'onere  di spesa  di cui al comma 1 si provvede mediante lo
stanziamento iscritto  nella UPB  614 "Sistema  dell'educazione e
dell'istruzione  -   spese  di   investimento"  del  bilancio  di
previsione 2006 e del bilancio pluriennale 2006-2008.

CAPO V
Investimenti in e-Toscana

ARTICOLO 36
(Integrazione   interventi    per    il    potenziamento    delle
infrastrutture telematiche)

1.  Gli   interventi  per   il  potenziamento   delle   strutture
telematiche,   previsti    nel   programma    pluriennale   degli
investimenti, di cui alla l.r. 43/2002 e successive integrazioni,
sono integrati della somma di euro 1.000.000,00 per l'anno 2007 e
di euro 4.000.000,00 per l'anno 2008.

2. All'onere  di spesa  di cui al comma l si provvede mediante lo
stanziamento iscritto  nella UPB  146  "Innovazione  tecnologica,
organizzativa e sviluppo risorse per l'attuazione delle politiche
regionali - spese di investimento" del bilancio pluriennale 2006-
2008.

CAPO VI
Interventi a favore della mobilità

ARTICOLO 37
(Integrazione interventi a favore della mobilità)

1.  Gli  interventi  previsti  nel  programma  pluriennale  degli
investimenti a  favore della  mobilità di  cui alla l.r. 71/2004
sono integrati della somma di euro 5.000.000,00 per l'anno 2007 e
di euro 5.000.000,00 per l'anno 2008.

2. All'onere  di spesa  di cui al comma l si provvede mediante lo
stanziamento  iscritto   nella  UPB  321  "Servizi  di  trasporto
pubblico -  spese di investimento" del bilancio pluriennale 2006-
2008.

CAPO VII
Interventi a favore dell' ambiente

ARTICOLO 38
(Interventi per il superamento delle situazioni di crisi idrica e
per la tutela qualitativa e quantitativa delle risorse idriche)

1.  Gli  interventi  previsti  nel  programma  pluriennale  degli
investimenti per  il superamento delle situazioni di crisi idrica
e per  la tutela qualitativa e quantitativa delle risorse idriche
di cui  alla l.r. 58/2003, sono integrati della somma complessiva
di euro  14.000.000,00, di cui euro 1.000.000,00 per l'anno 2006,
euro 6.000.000,00  per l'anno 2007 e euro 7.000.000,00 per l'anno
2008.

2. All'onere  di spesa di cui al comma l si provvede mediante gli
stanziamenti iscritti  nella UPB 411 "Approvvigionamento idrico -
spese di  investimento" del  bilancio di  previsione 2006  e  del
bilancio pluriennale 2006-2008.

ARTICOLO 39
(Interventi  per  la  valorizzazione  ambientale  del  territorio
toscano)

1. Per  incentivare la  qualificazione ambientale  del territorio
toscano attraverso  interventi innovativi  finalizzati anche alla
diminuzione dell'inquinamento  dell'aria e  del suolo, la Regione
destina per l'anno 2006 la somma di euro 2.000.000,00, per l'anno
2007 la  somma di euro 5.000.000,00 e per l'anno 2008 la somma di
euro 8.000.000.00.

2. All'onere  di spesa  di cui al comma 1 si provvede mediante lo
stanziamento iscritto  alla UPB  431 "Azioni  di sistema  per  la
tutela dell'ambiente  - spese  d'investimento"  del  bilancio  di
previsione 2006 e del bilancio pluriennale 2006-2008.

CAPO VIII
Investimenti nel sociale

ARTICOLO 40
(Integrazione interventi  per lo sviluppo di strutture innovative
per il sociale)

1. Gli  interventi per  il settore sociale previsti nel programma
pluriennale  degli   investimenti,  approvato   con  risol.  c.r.
18/2002, già  integrato con  leggi regionali  finanziarie per il
2004, sono integrati della somma di euro 16.000.000,00 nel 2006 e
di euro 2.000.000,00 per ciascuno degli esercizi 2007 e 2008.

2. All'onere  di spesa di cui al comma l si provvede mediante gli
stanziamenti iscritti  nella  UPB  222  "Investimenti  in  ambito
sociale -  spese di investimento" del bilancio di previsione 2006
e del bilancio pluriennale 2006-2008.

TITOLO IV
Disposizioni finanziarie diverse

ARTICOLO 41
(Interventi in materia di personale)

1. Nel  triennio 2006-2008  è annualmente autorizzato l'utilizzo
fino al  5,5 per  cento delle  somme stanziate  per il  pagamento
delle competenze  fisse e  ricorrenti del  personale  dipendente,
comprensive degli  oneri riflessi, per sostenere i maggiori oneri
diretti  dei   trattamenti  economici  accessori,  sia  ai  sensi
dell'articolo 15,  comma 5  del contratto collettivo nazionale di
lavoro 1  aprile 1999  (CCNL del  personale  del  comparto  delle
regioni e  delle autonomie  locali per  il quadriennio  normativo
1998-2001 e  per il  biennio economico  1998-1999), sia  ai sensi
dell'articolo 26,  comma 3  del CCNL  23 dicembre  1999 (CCNL del
comparto delle  Regioni - Autonomie Locali, area della dirigenza,
per il quadriennio normativo 1998-2001 e per il biennio economico
1998-1999) in  conseguenza della riorganizzazione delle strutture
operative cui  sia  correlato  l'aumento  delle  prestazioni  del
personale in  servizio e  l'assenza di incrementi stabiliti dalle
dotazioni organiche.

2.  In   conformità  alle  previsioni  dei  CCNL  del  personale
regionale, sono  confermati per  gli anni  2006-2008 gli  importi
relativi all'anno  2005, determinati  dall'articolo 18 della l.r.
43/2002, delle  integrazioni annue  di  euro  631.110,33  per  il
personale appartenente  alla categoria D e di euro 412.570,04 per
il personale  con qualifica dirigenziale, destinati agli istituti
incentivanti la  produttività, i  risultati e  le  politiche  di
sviluppo delle risorse umane.

3. Gli  oneri di  spesa conseguenti  all'applicazione del comma 2
trovano copertura  finanziaria nella UPB 711 "Funzionamento della
struttura regionale  - spese correnti" del bilancio di previsione
2006 e del bilancio pluriennale 2006-2008.

ARTICOLO 42
(Concessione di  garanzia fideiussoria  alla società  Interporto
Toscano Amerigo Vespucci s.p.a.)

1.  Per   assicurare  adeguati  mezzi  finanziari  alla  società
Interporto Toscano  Amerigo Vespucci s.p.a, con sede in località
Guasticce nel comune di Collesalvetti, per il completamento delle
opere di  realizzazione del  Centro intermodale  di Guasticce, la
Regione concede alla predetta società una garanzia fideiussoria,
in  capitale   ed  interessi,   fino  ad   un  massimo   di  euro
18.000.000,00 a  fronte di un finanziamento di euro 16.000.000,00
rimborsabile in  un periodo  massimo di  anni dieci e ad un tasso
rapportato al merito creditizio della Regione.

2. La Giunta regionale è autorizzata ad emettere la fideiussione
di cui  al comma 1 su richiesta della società Interporto Toscano
Amerigo Vespucci  s.p.a. corredata  dello schema  di contratto di
finanziamento;   il    rilascio   della    fideiussione   avviene
contestualmente  all'estinzione   della   garanzia   fideiussoria
rilasciata dalla  Regione in  attuazione della legge regionale 31
gennaio 2001,  n. 8  (Concessione di  garanzia fideiussoria  alla
società Interporto Toscano A. Vespucci s.p.a.).

3. La fideiussione è iscritta nel conto del patrimonio.

ARTICOLO 43
(Partecipazione della  Regione alla  società Logistica Toscana -
Società Consortile a responsabilità limitata)

1. Per  il perseguimento  degli obiettivi  di potenziamento della
intermodalità  nel   trasporto  delle   merci  e   di   sostegno
all'innovazione della  logistica  specificati  negli  atti  della
programmazione regionale,  la Giunta  regionale è autorizzata ad
acquisire  una   partecipazione  di  maggioranza  nella  società
"Logistica  Toscana   -  società  consortile  a  responsabilità
limitata", di  seguito denominata  Società, con sede in Firenze,
già costituita  dalle  camere  di  commercio  e  da  Unioncamere
Toscana.

2. Le  condizioni e  le modalità di partecipazione della Regione
alla società di cui al comma 1, sono definite con apposita legge
regionale.

3. Per  il conferimento  al capitale  sociale è  autorizzata  la
spesa di  euro 110.000,00  cui si fa fronte mediante stanziamento
iscritto nella  UPB 311  "Innovazione e sviluppo della rete delle
infrastrutture di trasporto - spese di investimento" del bilancio
di previsione 2006.

4. Al  fine di  contribuire al  funzionamento della  Società  è
autorizzata l'erogazione  della somma annuale di euro 120.000,00,
cui  si  fa  fronte  con  le  risorse  stanziate  nella  UPB  312
"Innovazione  e  sviluppo  della  rete  delle  infrastrutture  di
trasporto - spese correnti" del bilancio di previsione 2006 e del
bilancio pluriennale  2006-2008; agli  oneri  previsti  a  carico
degli esercizi successivi si fa fronte con legge di bilancio.

ARTICOLO 44
(Contributo in favore della Fondazione Toscana per la prevenzione
dell'usura - Onlus)

1. Per  l'  anno  2006  è  autorizzato  un  contributo  di  euro
51.000,00 in  favore della  Fondazione Toscana per la prevenzione
dell'usura  -  Onlus,  con  sede  presso  l'Arciconfraternita  di
Misericordia di  Siena, quale  sostegno  alla  realizzazione  del
progetto di prevenzione dell'usura e del sovraindebitamento.

2. Il  contributo è  erogato con  vincolo  di  destinazione;  al
termine dell'esercizio  finanziario la  Fondazione Toscana per la
prevenzione dell'usura - Onlus presenta alla Giunta regionale una
relazione   complessiva   sull'attività   svolta,   dando   atto
dell'utilizzazione del contributo.

3. All'onere  di spesa  di cui al comma 1 si provvede mediante lo
stanziamento  iscritto  al  pertinente  capitolo  della  UPB  112
"Interventi regionali  per la sicurezza della comunità toscana -
spese correnti" del bilancio di previsione 2006.".

ARTICOLO 45
(Oneri per l'adesione della Regione al Centro Moda)

1.  Al  fine  di  dare  continuità  al  sostegno  di  specifiche
iniziative di  sviluppo, promozione  e valorizzazione del settore
della moda,  la Regione  aderisce all'associazione senza scopo di
lucro "Centro  di Firenze  per la  moda italiana"  e ne  sostiene
l'attività con  un contributo  ordinario annuo di euro 60.000,00
per gli  anni 2006 2007 e 2008, e con un contributo straordinario
di euro 120.000,00 per l'anno 2006.

2. All'onere  di spesa di cui al comma 1, pari ad euro 180.000,00
per l'anno  2006 e  pari ad  euro 60.000,00  per gli  anni 2007 e
2008, si  provvede mediante lo stanziamento iscritto alla UPB 514
"Interventi per  lo sviluppo del sistema economico e produttivo -
spese d'investimento"  del bilancio  di  previsione  2006  e  del
bilancio pluriennale 2006-2008.

3. Per gli anni successivi si provvede con legge di bilancio.

ARTICOLO 46
(Interventi per lo sviluppo delle professioni)

1.  Al   fine  di  promuovere  lo  sviluppo  delle  attività  di
specializzazione  in  materia  di  professioni  realizzate  dalla
Fondazione Giuliana Carmignani la Regione destina per l'anno 2006
un contributo straordinario di euro 400.000,00.

2. All'onere  di spesa  di cui  al presente  articolo si provvede
mediante  lo   stanziamento  iscritto  alla  UPB  712  "Attività
conoscitive, di  ricerca, sistemi informativi e supporto generale
dell'amministrazione - spese correnti" del bilancio di previsione
2006.

ARTICOLO 47
(Entrata in vigore)

1. La  presente legge  entra in  vigore il  giorno  successivo  a
quello della  sua pubblicazione  sul Bollettino  Ufficiale  della
Regione Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 27 dicembre 2005

La presente  legge è  stata approvata  dal  Consiglio  Regionale
nella seduta del 21.12.2005.

ALLEGATO
TABELLE DI BILANCIO

<Si omette la pubblicazione delle tabelle di bilancio>


ENTE REGIONE
BILANCIO

