Modifiche al regolamento emanato con decreto del Presidente della
Giunta  regionale   2  agosto   2004,  n.  42/R  (Regolamento  di
attuazione della  legge regionale 24 marzo 2004, n. 19 "Norme per
la razionalizzazione  e l'ammodernamento del sistema distributivo
dei carburanti").



IL PRESIDENTE DELLA GIUNTA REGIONALE

Visto l'articolo 121 della Costituzione, quarto comma, così come
modificato dall'articolo 1 della Legge Costituzionale 22 novembre
1999, n. 1;

Visti gli  articoli 42,  comma 2,  e l'art.  66, comma  3,  dello
Statuto;

Visto il  regolamento del  Presidente della  Giunta  regionale  2
agosto 2004,  n. 42/R  (regolamento  di  attuazione  della  legge
regionale 24  marzo 2004, n. 19 "Norme per la razionalizzazione e
l'ammodernamento del sistema distributivo dei carburanti");

Vista la  decisione della Giunta regionale n. 6 del 4 luglio 2005
con la  quale  si  è  approvata  la  proposta  di  modifiche  al
regolamento emanato  con  decreto  del  Presidente  della  Giunta
regionale 2  agosto 2004,  n. 42/R previa acquisizione dei pareri
del  Comitato   Tecnico  della   Programmazione,  nonché   delle
competenti strutture di cui all'articolo 29 della legge regionale
n. 44/2003;

Visto il  parere  favorevole  della  III  Commissione  consiliare
espresso nella seduta del 21 luglio 2005;

Visto il  parere favorevole  del Consiglio delle Autonomie locali
espresso nella seduta del 19 luglio 2005;

Vista la deliberazione della Giunta regionale n. 814 del 8 agosto
2005 che  approva le modifiche al regolamento emanato con decreto
del Presidente  della Giunta  regionale 2  agosto  2004  n.  42/R
(Regolamento di  attuazione della  legge regionale 24 marzo 2004,
n. 19  "Norme per  la razionalizzazione  e  l'ammodernamento  del
sistema distributivo dei carburanti");

EMANA
il seguente Regolamento:

Art. 1
Modifiche all'articolo 18 del regolamento emanato con decreto del
Presidente della Giunta regionale 2 agosto 2004 n. 42/R

1. Il  comma 2  dell'articolo  18  del  regolamento  emanato  con
decreto del  Presidente della  Giunta regionale  2  agosto  2004,
n.42/R è sostituito dal seguente:
"2. Sono  esonerati dal  rispetto dell'intervallo  pomeridiano  e
serale di  chiusura e dei turni di chiusura domenicale, festiva e
infrasettimanale:

a) gli  impianti che  erogano  esclusivamente  metano  o  gas  di
   petrolio liquefatto (GPL);
b) gli  impianti dotati  di apparecchiature  self - service pre -
   pagamento,  a  condizione  che  al  di  fuori  dell'orario  di
   servizio l'attività di erogazione si svolga senza la presenza
   del gestore."

2. Dopo  il comma  2 dell'articolo  18 del  d.p.g.r. 42/R/2004 è
inserito il seguente:

   "2 bis.  Sono esonerati  dal rispetto  dei turni  di  chiusura
   domenicale e  festiva anche  gli impianti che erogano metano o
   GPL all'interno  di un complesso di distribuzione comprendente
   anche altri carburanti. L'esenzione è consentita a condizione
   che il  gestore adotti  gli accorgimenti  necessari al fine di
   separare funzionalmente le attività di erogazione dei diversi
   prodotti e  ne dia  comunicazione con i termini e le modalità
   stabiliti dal comune."


Il presente  Regolamento è  pubblicato nel  Bollettino Ufficiale
della Regione  Toscana. È  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Il Presidente
MARTINI

Firenze, 22 agosto 2005




FONTI ENERGETICHE

