Disposizioni sul  gruppo misto. Modifiche alla legge regionale 17
marzo 2000,  n. 26  (Riordino  della  legislazione  regionale  in
materia di organizzazione e personale) ed alla legge regionale 11
luglio 2000,  n. 60 (Nuova disciplina sull'assegnazione ai gruppi
consiliari dei  mezzi necessari  per lo  svolgimento  delle  loro
funzioni).

Il Consiglio Regionale ha approvato il 11 ottobre 2005
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. Fino  all'entrata in  vigore  della  disciplina  organica  del
gruppo misto  previsto dall'articolo  16, comma 3, dello Statuto,
gli effetti  della costituzione  di detto  gruppo  sono  regolati
dalla presente legge.

ARTICOLO 2
(Modifica dell'articolo  10, comma  3, della  legge regionale  17
marzo 2000, n. 26)

1. Alla  fine dell'articolo 10, comma 3, della legge regionale 17
marzo  2000,   n.  26,  dopo  le  parole  "costituite  a  livello
nazionale" sono aggiunte le parole "oppure il gruppo misto di cui
all'articolo 16, comma 3, dello Statuto.".

ARTICOLO 3
(Modifica dell'articolo  4, comma  1, della  legge  regionale  11
luglio 2000, n. 60)

1. Alla  fine dell'articolo  4, comma 1, della legge regionale 11
luglio  2000,  n.  60,  dopo  le  parole  "costituite  a  livello
nazionale" sono aggiunte le parole "oppure il gruppo misto di cui
all'articolo 16, comma 3, dello Statuto.".

ARTICOLO 4
(Inserimento dell'articolo  3 bis nella legge regionale 11 luglio
2000, n. 60)

1. Dopo l'articolo 3 della legge regionale 11 luglio 2000, n. 60,
è inserito il seguente articolo 3 bis:

   "Art. 3 bis
   Contributo per il gruppo misto
   
   1. Gli  articoli 2 e 3 non si applicano al gruppo misto di cui
   all'articolo 16, comma 3, dello Statuto.
   
   2. Al  gruppo misto è assegnato un contributo mensile di euro
   2.000,00.".

ARTICOLO 5
(Norma finanziaria)

1. All'onere  derivante  dall'applicazione  dell'articolo  3  bis
della presente  legge, valutato  per l'  anno in  corso  in  euro
10.000,00, si fa fronte con gli stanziamenti previsti al capitolo
300 "Contributi  per il  funzionamento dei gruppi consiliari" del
bilancio regionale.

2. Per  gli anni  successivi si farà fronte con gli stanziamenti
previsti nella legge di bilancio.

ARTICOLO 6
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 14 ottobre 2005

MARTINI

La presente  legge è  stata approvata  dal  Consiglio  Regionale
nella seduta dell'11 ottobre 2005.




PERSONALE

