Disciplina della  tassa regionale  per  il  diritto  allo  studio
universitario e tassa di abilitazione.

Il Consiglio Regionale ha approvato il 22.12.2004
Il Presidente  della Giunta  Regionale promulga la seguente legge
regionale:

ARTICOLO 1
(Tassa regionale per il diritto allo studio universitario)

1. Gli  studenti immatricolati  e iscritti  ai corsi di studio di
ciascun anno  accademico degli  istituti di  cui all`articolo  2,
comma 1,  compresi i  corsi che si svolgono presso sedi o sezioni
decentrate o  distaccate anche  fuori  regione,  sono  tenuti  al
pagamento alla  Regione Toscana  della  tassa  regionale  per  il
diritto allo  studio universitario,  di seguito  denominata tassa
regionale, istituita  dall`articolo 3,  comma 20,  della legge 28
dicembre 1995,  n. 549 (Misure di razionalizzazione della finanza
pubblica).

2. Ai  sensi dell`articolo  3, comma  23, della  l. 549/1995,  il
gettito della  tassa  regionale  e`  interamente  destinato  alla
concessione delle  borse di  studio e dei prestiti d`onore di cui
all`articolo 9,  comma 4, della legge regionale 26 luglio 2002 n.
32 (Testo  unico della normativa della Regione toscana in materia
di educazione, istruzione, orientamento, formazione professionale
e lavoro).

ARTICOLO 2
(Definizione di istituti e di corsi di studio)

1. Ai fini della presente legge, si intendono per istituti:
a) Universita` degli studi di Firenze, di Pisa e di Siena;
b) Universita` per stranieri di Siena;
c) Accademie di belle arti di Firenze e di Carrara;
d) Istituto superiore industrie artistiche di Firenze;
e) Conservatorio statale di musica "Luigi Cherubini" di Firenze;
f) Istituti  musicali pareggiati  "Luigi  Mascagni"  di  Livorno,
   "Luigi Boccherini" di Lucca e "Rinaldo Franci" di Siena;
g) Scuola superiore per mediatori linguistici di Pisa.

2. Ai fini della presente legge si intendono per corsi di studio:
a) per le Universita`: i corsi di laurea, i corsi di dottorato di
   ricerca ed i corsi di specializzazione, ad eccezione dei corsi
   di  specializzazione   dell`area  medica  di  cui  al  decreto
   legislativo 4  agosto 1999, n. 368 (Attuazione della direttiva
   93/16/CE in  materia di  libera circolazione  dei medici  e di
   reciproco riconoscimento  dei  loro  diplomi,  certificati  ed
   altri titoli  e delle  direttive 97/50/CE, 98/63/CE e 99/46/CE
   che modificano la direttiva 93/16/CE);
b) per  le Accademie  di belle  arti e  per l`Istituto  superiore
   industrie artistiche:  i corsi  che rilasciano  gli  specifici
   diplomi accademici di cui all`articolo 2, comma 5, della legge
   21 dicembre  1999, n.  508 (Riforma  delle Accademie  di belle
   arti,  dell`Accademia   nazionale  di   danza,  dell`Accademia
   nazionale di  arte drammatica, degli Istituti superiori per le
   industrie artistiche,  dei  Conservatori  di  musica  e  degli
   Istituti musicali  pareggiati)  nonche`  i  corsi  di  diploma
   previsti dagli  ordinamenti didattici  previgenti alla riforma
   di cui alla l. 508/99;
c) per  il Conservatorio  statale di  musica e  per gli  Istituti
   musicali pareggiati:  i corsi  che  rilasciano  gli  specifici
   diplomi accademici  di cui  all`articolo 2,  comma 5, della l.
   508/99, ai  quali si  accede con  il possesso  del diploma  di
   scuola secondaria di secondo grado;
d) per  la Scuola superiore per mediatori linguistici: i corsi ai
   quali si accede con il diploma di scuola secondaria di secondo
   grado e che rilasciano titoli equipollenti ai titoli di studio
   universitari.

ARTICOLO 3
(Versamento della tassa regionale)

1. La  tassa regionale  e` versata  alle aziende regionali per il
diritto allo  studio universitario  di cui  all`articolo 9  della
l.r. 32/2002,  di seguito denominate aziende, competenti ai sensi
dell`articolo  54   del  regolamento   emanato  con  decreto  del
Presidente  della   Giunta  regionale   8  agosto  2003  n.  47/R
(Regolamento di esecuzione della l.r. 32/2002).

2.  Le   modalita`  di  versamento  della  tassa  regionale  sono
stabilite dalle  aziende d`intesa  con gli  istituti, nell`ambito
dei rapporti di cui all`articolo 5.

3. Il pagamento della tassa regionale non e` ulteriormente dovuto
in caso  di  trasferimento  dello  studente,  nello  stesso  anno
accademico, da un istituto ad un altro della Toscana.

4. Gli studenti sono tenuti al pagamento della tassa regionale in
unica soluzione  entro il  termine di  scadenza previsto  per  le
immatricolazioni e le iscrizioni ai corsi di studio.

5. Gli  istituti accettano le immatricolazioni e le iscrizioni ai
corsi  previa   verifica  dell`avvenuto  versamento  della  tassa
regionale nella misura dovuta.

6.  Per   gli  studenti  che  hanno  presentato  domanda  per  le
prestazioni il  cui  beneficio  comporta  l`esonero  dalla  tassa
regionale, il  termine di cui al comma 4 e` differito al 31 marzo
successivo.

ARTICOLO 4
(Ammontare della tassa regionale)

1. La tassa regionale ammonta ad euro 98,00.

2. L`ammontare  della tassa  regionale puo` essere variato con le
modalita` di cui all`articolo 8 della legge regionale 20 dicembre
2002, n. 43 (Legge finanziaria per l`anno 2003).

ARTICOLO 5
(Rapporti con gli istituti)

1. Le  aziende sottoscrivono  con  gli  istituti  intese  per  la
definizione delle  procedure  volte  a  garantire  l`assolvimento
dell`obbligo  tributario   da  parte   degli  studenti,   per  il
riconoscimento del  diritto all`esonero  di cui  all`articolo 6 e
per la  comunicazione da  parte delle aziende agli istituti degli
elenchi  degli  studenti  esonerati  dal  pagamento  della  tassa
regionale.

ARTICOLO 6
(Esoneri)

1. Sono esonerati dal pagamento della tassa regionale:
a) gli  studenti beneficiari  di borse  di studio  o di  prestiti
   d`onore;
b) gli  studenti non  beneficiari che  hanno comunque  conseguito
   l`idoneita`  per  l`attribuzione  dei  benefici  di  cui  alla
   lettera a);
c) altre  categorie di  studenti capaci  e  meritevoli  privi  di
   mezzi, individuate  nell`ambito della programmazione regionale
   prevista dall`articolo 31 della l.r. 32/2002;
d) gli  studenti disabili esonerati, dai rispettivi istituti, dal
   pagamento della tassa di iscrizione o immatricolazione.

ARTICOLO 7
(Rimborsi)

1. Gli  studenti che  hanno ottenuto il trasferimento ad istituti
con sede  legale in  altra regione  o provincia autonoma, possono
chiedere  il  rimborso  della  tassa  regionale  alla  competente
azienda mediante  apposita istanza da presentare entro il termine
di decadenza di tre anni a decorrere dalla data di trasferimento.

ARTICOLO 8
(Ripartizione del  gettito fra  le aziende  e fondi  per prestiti
agli studenti)

1. Ai  fini dell`erogazione di borse di studio e prestiti d`onore
il gettito  complessivo della tassa regionale e` ripartito fra le
aziende in  coerenza con  gli atti  di programmazione regionale e
indipendentemente  dagli   introiti  realizzati  da  ciascuna  di
queste.

2. Per l`attivazione e l`erogazione dei prestiti agli studenti le
aziende  per   il  diritto   allo  studio  universitario  possono
costituire,  presso   banche  convenzionate,  appositi  fondi  di
rotazione e di garanzia.

ARTICOLO 9
(Comunicazioni)

1. Entro il 30 di aprile di ogni anno, le aziende comunicano alla
Regione:

a) il  numero ed  il valore  delle borse di studio e dei prestiti
   d`onore concessi;
b) il numero degli esoneri concessi;
c) il  numero dei  versamenti e  la somma  complessiva introitata
   dalla riscossione della tassa regionale.

ARTICOLO 10
(Norma contabile)

1. La Regione, in base alle comunicazioni di cui all`articolo 9 e
fatte salve le ulteriori verifiche che intenda disporre anche con
accertamenti presso  le singole  aziende, iscrive  in entrata del
proprio bilancio le somme di cui all`articolo 9, comma 1, lettera
c) e  le destina  all`erogazione di  borse di  studio e  prestiti
d`onore, iscrivendo a tal fine specifico stanziamento nella parte
spesa del bilancio regionale.

2. La  tassa regionale  introitata dalle aziende regionali per il
diritto allo  studio universitario e` riversata alla Regione, che
puo` provvedere  alla riscossione  anche mediante compensazione a
valere sulle erogazioni alle singole aziende.

ARTICOLO 11
(Tassa di abilitazione all`esercizio professionale)

1. La  tassa di  cui all`articolo 190, comma 1, del regio decreto
31 agosto 1933, n. 1592 (Approvazione del testo unico delle leggi
sull`istruzione superiore),  a carico  di coloro  che  conseguono
l`abilitazione all`esercizio  professionale essendo  provvisti di
titolo accademico  in una  Universita` avente sede in Toscana, e`
determinata in euro 103,00.

2. L`effettuato  pagamento della  tassa  deve  essere  dimostrato
all`atto della consegna del titolo di abilitazione ovvero, per le
professioni per  le quali non si fa luogo al rilascio del titolo,
all`atto dell`iscrizione nell`albo o nel ruolo professionale.

ARTICOLO 12
(Norma transitoria)

1. Il  pagamento della  tassa  regionale  per  l`anno  accademico
2004/2005 e`  disciplinato dalla  legge regionale 19 giugno 1996,
n. 44  (Disciplina della  tassa regionale  per  il  diritto  allo
studio universitario  e tassa  di abilitazione),  come modificata
dalla legge regionale 21 dicembre 2001, n. 65.

ARTICOLO 13
(Norma finale)

1. Le  disposizioni della  presente  legge  trovano  applicazione
dall`anno 2005  per i  versamenti dovuti  relativamente  all`anno
accademico 2005/2006.

2. Il  pagamento della  tassa regionale  negli  istituti  di  cui
all`articolo 2,  comma 1,  lettere e) ed f), decorre dallo stesso
anno accademico di attivazione di corsi di studio secondo i nuovi
ordinamenti didattici.

ARTICOLO 14
(Abrogazioni)

1. Fatto salvo quanto previsto dall`articolo 12, sono abrogate le
seguenti leggi e disposizioni regionali:

a) legge  regionale 19 giugno 1996, n. 44 (Disciplina della tassa
   regionale per  il diritto allo studio universitario e tassa di
   abilitazione);
b) articolo  6 della  legge regionale  21 dicembre  2001,  n.  65
   (Legge finanziaria per l`anno 2002).


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 3 gennaio 2005

PASSALEVA
(designato con D.P.G.R. n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del 22.12.2004.




SISTEMA EDUCATIVO

