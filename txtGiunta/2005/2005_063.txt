Disciplina  della  rappresentanza  e  difesa  in  giudizio  della
Regione   Toscana   e   degli   enti   dipendenti.   Attribuzioni
dell`Avvocatura regionale.

Il Consiglio Regionale ha approvato il 24.11.2005
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. La  presente legge disciplina la rappresentanza e la difesa in
giudizio della  Regione Toscana  e degli  enti, aziende  ed altri
organismi  istituiti  con  legge  regionale  per  l`esercizio  di
funzioni amministrative  della Regione  ai sensi dell`articolo 50
dello Statuto.

ARTICOLO 2
(Promozione e resistenza alle liti, rappresentanza in giudizio)

1. Il  Presidente della  Giunta regionale,  previa  deliberazione
della Giunta  stessa, promuove e resiste in giudizio dinanzi alla
Corte costituzionale,  conferendo apposito  mandato; negli  altri
casi il direttore generale dell`Avvocatura regionale, con proprio
decreto, promuove e resiste alle liti.

2. I  provvedimenti adottati  ai sensi  del comma  1, ove non sia
diversamente stabilito,  hanno efficacia  per l`intero giudizio e
non  devono   essere  rinnovati   per  i   successivi  gradi  del
procedimento.

3.  Il   direttore  generale  dell`Avvocatura  puo`  disporre  la
promozione di azioni o la resistenza in giudizio relativamente ad
una pluralita`  di controversie  con analogo contenuto, anche con
provvedimento a carattere generale.

4. Il  Presidente della  Giunta regionale,  ed il  Presidente del
Consiglio regionale  nei casi  previsti dalla  legge regionale di
cui all`articolo  13 dello  Statuto,  rappresentano  in  giudizio
l`amministrazione regionale.

5. Nei  casi in cui la legge statale lo consente la resistenza in
giudizio puo`  essere anche  affidata ai  dirigenti e  funzionari
assegnati alla direzione generale competente.

ARTICOLO 3
(Attribuzioni dell`Avvocatura regionale)

1. L`Avvocatura regionale provvede alla gestione del contenzioso,
compreso quello  arbitrale, per  la tutela  dei diritti  e  degli
interessi della Regione e dei soggetti di cui all`articolo 1.

2. Il  ricorso al  patrocinio esterno,  ivi compresa l`Avvocatura
dello  Stato,  da  parte  della  Regione  e  degli  enti  di  cui
all`articolo 1,  e` ammesso  nei soli  casi di  impossibilita` di
avvalersi   dei    professionisti   appartenenti   all`Avvocatura
regionale, per  incompatibilita`, carico  di  lavoro  o  motivata
opportunita`.

3. L`Avvocatura regionale, inoltre:
a) propone la nomina di membri di collegi arbitrali;
b) esprime  parere  obbligatorio  sugli  atti  di  transazione  e
   rinuncia;
c) esercita   la  consulenza  legale  richiesta  dalle  direzioni
   generali  della   Regione,  nonche`   dai  soggetti   di   cui
   all`articolo 1;
d) provvede all`assunzione degli oneri di difesa nei procedimenti
   di responsabilita` civile, penale e contabile nei confronti di
   amministratori e  dipendenti, per  fatti o  atti  direttamente
   connessi all`espletamento di funzioni o compiti di ufficio.

ARTICOLO 4
(Compensi professionali)

1. Il  direttore generale dell`Avvocatura regionale individua con
proprio  decreto   le  tipologie   di  atti  giurisdizionali  che
costituiscono  sentenza  favorevole  all`ente  e  determinano  la
spettanza dei  compensi professionali,  l`erogazione dei quali e`
disposta sulla  base di  quanto previsto dai contratti collettivi
nazionali   di   lavoro   e   dalla   contrattazione   decentrata
integrativa.

2. Nei  casi di  patrocinio dell`Avvocatura regionale, i diritti,
gli onorari  e le  spese liquidati  in sentenza  in favore  degli
enti, aziende  ed organismi  di cui all`articolo 1 competono alla
Regione e  rientrano nel  regime  di  attribuzione  dei  compensi
professionali di cui al comma 1.

ARTICOLO 5
(Relazione al Consiglio regionale)

1. Entro il 31 gennaio di ogni anno la Giunta regionale trasmette
al Consiglio  la relazione  concernente lo stato del contenzioso,
presentata dal direttore generale dell`Avvocatura regionale.

ARTICOLO 6
(Abrogazioni)

1. La  legge regionale  7 novembre  1994, n. 83 (Disciplina della
rappresentanza e  difesa in  giudizio della  Regione  Toscana  ed
ordinamento dell`Avvocatura regionale) e` abrogata.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 2 dicembre 2005

La presente  legge e`  stata approvata  dal  Consiglio  Regionale
nella seduta del 24.11.2005.




ENTE REGIONE
AMMINISTRAZIONE

