Modifiche alla legge regionale 26 luglio 2002, n. 32 (Testo unico
della normativa  della Regione  Toscana in materia di educazione,
istruzione, orientamento,  formazione professionale  e lavoro) in
materia di occupazione e mercato del lavoro.

Il Consiglio Regionale ha approvato il 26.01.2005
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`art. 1 comma 4 della l.r. 32/2002)

1. Dopo  la lettera  i) del  comma 4  dell`articolo 1 della legge
regionale 26  luglio 2002,  n. 32  (Testo unico  della  normativa
della Regione  Toscana  in  materia  di  educazione,  istruzione,
orientamento, formazione professionale e lavoro) sono inserite le
seguenti:

   "i bis  )  promuovere  il  rafforzamento  delle  politiche  di
   sostegno alla  continuita`  lavorativa  al  fine  di  favorire
   condizioni lavorative stabili;
   
   i ter  ) promuovere  azioni di  pari opportunita`  e  qualita`
   delle condizioni lavorative dei cittadini immigrati".
   
ARTICOLO 2
(Inserimento dell`articolo 18 bis nella l.r. 32/2002)

1. Dopo l`articolo 18 della l.r. 32/2002 e` inserito il seguente:

   "Art. 18 bis
   Obiettivi della formazione nell`apprendistato
   
   1. La  Regione riconosce  i seguenti obiettivi qualificanti la
   formazione nell`apprendistato:
   a) Valorizzare  e  certificare  dei  contenuti  formativi  dei
      contratti di apprendistato;
   b) certificare  le competenze in correlazione alla definizione
      dei profili formativi;
   c) individuare  gli standard di riferimento per la definizione
      delle competenze dei tutori;
   d) individuare  i criteri  e i requisiti di riferimento per la
      capacita` formativa delle imprese;
   e) garantire la formazione a tutti gli apprendisti.".
   
ARTICOLO 3
(Inserimento dell`articolo 18 ter nella l.r. 32/2002)

1.  Dopo   l`articolo  18  bis  della  l.r.  32/2002,  introdotto
dall`articolo 2 della presente legge, e` inserito il seguente:

   "Art. 18 ter
   Disciplina dell`apprendistato
   
   1. La  Regione, con  il regolamento  di cui  all`articolo  32,
   sentita la Commissione regionale permanente tripartita, di cui
   all`articolo 23,  disciplina i profili formativi, le modalita`
   organizzative e di erogazione dell`attivita` formativa esterna
   per l`apprendistato  per l`espletamento  del diritto dovere di
   istruzione     e      formazione,     per      l`apprendistato
   professionalizzante e  per l`apprendistato  per l`acquisizione
   di un diploma o per percorsi di alta formazione.".
   
ARTICOLO 4
(Modifiche all`articolo 20 della l.r. 32/2002)

1. Il  comma 4  dell`articolo 20 della l.r. 32/2002 e` sostituito
dal seguente:

   "4. La  Regione promuove  e favorisce  il raccordo del sistema
   regionale per  l`impiego, anche  tramite convenzioni  e misure
   finanziarie, con  soggetti pubblici  e privati  accreditati ai
   sensi dell`articolo  20 ter,  secondo criteri di economicita`,
   cooperazione, integrazione e qualita`.".
   
ARTICOLO 5
(Inserimento dell`articolo 20 bis nella l.r. 32/2002)

1. Dopo l`articolo 20 della l.r. 32/2002 e` inserito il seguente:

   "Art. 20 bis
   Istituzione dell`albo regionale delle agenzie per il lavoro
   
   1. E`  istituito l`albo  regionale delle agenzie per il lavoro
   che operano nel territorio della Regione.
   
   2. Il  regolamento regionale di cui all`articolo 32 disciplina
   l`articolazione e  la tenuta  dell`albo,  le  modalita`  e  le
   procedure per  l`iscrizione, i  requisiti per l`autorizzazione
   con particolare riferimento alle competenze professionali e ai
   requisiti  dei   locali  ove   viene  svolta  l`attivita`,  la
   sospensione e la revoca dell`autorizzazione.
   
   3.  L`iscrizione   delle   agenzie   all`albo   regionale   e`
   subordinata alla  verifica  della  sussistenza  dei  requisiti
   giuridici e  finanziari previsti  dagli articoli  5  e  6  del
   decreto legislativo  10 settembre  2003,  n.  276  (Attuazione
   delle deleghe  in materia di occupazione e mercato del lavoro,
   di cui alla legge 14 febbraio 2003, n. 30) come modificato dal
   d.lgs. 6 ottobre 2004, n. 251.".
   
ARTICOLO 6
(Inserimento dell`articolo 20 ter nella l.r. 32/2002)

1.  Dopo   l`articolo  20  bis  della  l.r.  32/2002,  introdotto
dall`articolo 5 della presente legge, e` inserito il seguente:

   "Art. 20 ter
   Istituzione dell`elenco  regionale dei  soggetti accreditati a
   svolgere servizi al lavoro
   
   1. E`  istituito l`elenco  regionale dei  soggetti pubblici  e
   privati  accreditati   a  svolgere   servizi  al   lavoro  nel
   territorio della Regione.
   
   2. Il  regolamento regionale di cui all`articolo 32 disciplina
   l`articolazione e  la tenuta  dell`elenco, le  modalita` e  le
   procedure per  l`iscrizione, i  requisiti per l`accreditamento
   dei soggetti  pubblici e  privati con  particolare riferimento
   alle competenze  professionali e  ai requisiti  dei locali ove
   viene  svolta   l`attivita`,  la   sospensione  e   la  revoca
   dell`accreditamento.
   
   3.   L`iscrizione   nell`elenco   dei   soggetti   accreditati
   costituisce condizione necessaria per poter svolgere i servizi
   al lavoro.".
   
ARTICOLO 7
(Modifiche all`articolo 21 della l.r. 32/2002)

1. Al comma 1 dell`articolo 21 della l.r. 32/2002 dopo le parole:
"agevolare   l`inserimento    lavorativo,"   sono   inserite   le
seguenti:"favorendo la stabilita` del lavoro,".

2. Dopo  la lettera  d) del  comma 2  dell`articolo 21 della l.r.
32/2002 e` inserita la seguente:

   "d bis)  promuove la  stabilizzazione dei  rapporti di lavoro,
   anche con incentivi per l`occupazione".
   
3. Dopo  il comma  2  dell`articolo  21  della  l.r.  32/2002  e`
aggiunto il seguente:

   "2  bis.   La  Regione   valorizza  la  bilateralita`  fra  le
   organizzazioni sindacali dei datori di lavoro e dei lavoratori
   come libera forma di collaborazione tra le parti.".
   
ARTICOLO 8
(Inserimento dell`articolo 21 bis nella l.r. 32/2002)

1. Dopo l`articolo 21 della l.r. 32/2002 e` inserito il seguente:

   "Art. 21 bis
   Convenzioni  per   l`inserimento  lavorativo   dei  lavoratori
   svantaggiati e dei disabili
   
   1. Le  agenzie autorizzate  alla  somministrazione  di  lavoro
   possono operare ai sensi dell`articolo 13 del d.lgs. 276/2003,
   a condizione  che stipulino  una convenzione  con la provincia
   interessata.
   
   2. Al fine di favorire l`inserimento lavorativo dei lavoratori
   svantaggiati e  dei lavoratori  disabili, secondo le modalita`
   stabilite dall`articolo  14 del  d.lgs. 276/2003, la provincia
   stipula una  convenzione con  le  associazioni  sindacali  dei
   datori di  lavoro e  dei  lavoratori  piu`  rappresentative  a
   livello territoriale  e con le associazioni di rappresentanza,
   assistenza e  tutela delle  cooperative di  cui all`articolo 3
   comma 4, lettera b) della legge regionale 24 novembre 1997, n.
   87 (Disciplina  dei rapporti  tra le cooperative sociali e gli
   enti pubblici che operano nell`ambito regionale).
   
   3. Il  regolamento regionale di cui all`articolo 32 disciplina
   le procedure, le garanzie a tutela dei lavoratori svantaggiati
   e dei  disabili e  i requisiti  soggettivi e  oggettivi per la
   stipula delle convenzioni di cui ai commi 1 e 2.".
   
ARTICOLO 9
(Modifiche all`articolo 22 della l.r. 32/2002)

1. Il  comma 2  dell`articolo 22 della l.r. 32/2002 e` sostituito
dal seguente:

   "2. Le  province possono  stipulare convenzioni  con  soggetti
   pubblici e privati accreditati, ai sensi dell`articolo 20 ter,
   secondo criteri  di economicita`, cooperazione, integrazione e
   qualita`.".
   
ARTICOLO 10
(Modifiche all`articolo 28 della l.r. 32/2002)

1. Dopo  il comma  3  dell`articolo  28  della  l.r.  32/2002  e`
aggiunto il seguente:

   "3 bis. Tutti i dati diretti alla borsa continua nazionale del
   lavoro di cui all`articolo 15 del d.lgs. 276/2003 confluiscono
   nel sistema  informativo regionale.  La Regione  provvede alla
   interconnessione del  sistema regionale  con la borsa continua
   nazionale del lavoro.".
   
ARTICOLO 11
(Modifiche all`articolo 32 della l.r. 32/2002)

1. Il  comma 5  dell`articolo 32 della l.r. 32/2002 e` sostituito
dal seguente:

   "5. Relativamente  al sistema  regionale per l`impiego ed alle
   politiche del lavoro, il regolamento regionale disciplina:
   
   a) le tipologie dei servizi per l`impiego, gli standard minimi
      di efficienza dei servizi e la qualita` delle prestazioni;
   b) la  procedura per la nomina, la composizione e la durata in
      carica della Commissione regionale permanente tripartita di
      cui  all`articolo   23,  del   Comitato  di   coordinamento
      istituzionale  di   cui  all`articolo  24  e  del  Comitato
      regionale per  il fondo  per l`occupazione  dei disabili di
      cui all`articolo 27;
   c) i   criteri    per  l`individuazione  delle  organizzazioni
      sindacali dei  datori di  lavoro, dei  lavoratori  e  delle
      associazioni dei  disabili piu`  rappresentative a  livello
      regionale;
   d) le   procedure,    le  garanzie  a  tutela  dei  lavoratori
      svantaggiati  per  la  stipula  delle  convenzioni  di  cui
      all`articolo 21  bis, comma  2, con particolare riferimento
      al valore  minimo del  coefficiente  di  calcolo  che  puo`
      essere adottato dalle stesse;
   e) i  criteri e le procedure per la stipula delle convenzioni,
      di cui  all`articolo  21  bis,  comma  1,  con  particolare
      riferimento agli standard minimi degli interventi formativi
      che devono essere erogati ed ai requisiti professionali dei
      tutori aziendali;
   f) i    requisiti,    le    procedure    ed    i  criteri  per
      l`accreditamento  dei   soggetti  pubblici  e  privati  che
      intendono  svolgere  servizi  al  lavoro,  con  particolare
      riferimento alle  capacita` gestionali  e logistiche,  alle
      competenze professionali,  alla situazione  economica, alle
      esperienze   maturate    nel   contesto   territoriale   di
      riferimento;
   g) l`articolazione   e  la  tenuta  dell`elenco  dei  soggetti
      pubblici   e   privati   accreditati,   i   requisiti   per
      l`iscrizione,  la   durata,  la  sospensione  e  la  revoca
      dell`accreditamento,   gli    strumenti   di    misurazione
      dell`efficacia ed  efficienza  dei  servizi  erogati  e  le
      misure di raccordo con il sistema formativo;
   h) le  modalita` per  la concessione  a  soggetti  pubblici  e
      privati  dell`autorizzazione   a  svolgere  nel  territorio
      regionale l`attivita`  di  intermediazione,  di  ricerca  e
      selezione del  personale e  di supporto alla ricollocazione
      del personale.".
   
2. Dopo  il comma  5  dell`articolo  32  della  l.r.  32/2002  e`
aggiunto il seguente:

   "5  bis.   Il  regolamento   regionale  disciplina  i  profili
   formativi  e   le  modalita`  organizzative  e  di  erogazione
   dell`attivita`   formativa    esterna   del    contratto    di
   apprendistato.".


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 1 febbraio 2005

MARTINI

La presente  legge e`  stata approvata  dal  Consiglio  Regionale
nella seduta del 26.01.2005.




FORMAZIONE PROFESSIONALE
LAVORO

