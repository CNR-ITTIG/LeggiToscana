Modifiche alla legge regionale 12 gennaio 1994, n. 3 (Recepimento
della legge  11 febbraio  1992, n.  157 "Norme  per la protezione
della fauna selvatica omeoterma e per il prelievo venatorio").

Il Consiglio Regionale ha approvato
Il Presidente  della Giunta  Regionale promulga la seguente legge
regionale:

ARTICOLO 1
(Modifiche dell`articolo 13 della l.r. 3/1994)

1. Il  comma 5  dell`articolo 13 della legge regionale 12 gennaio
1994, n.  3 (Recepimento  della legge  11 febbraio  1992, n.  157
"Norme per la protezione della fauna selvatica omeoterma e per il
prelievo venatorio") e` sostituito dal seguente:

   "5. Ai fini dell`attuazione dei programmi di svolgimento delle
   attivita`  disciplinate  dal  presente  articolo,  i  comitati
   possono proporre  l`istituzione e  la regolamentazione di zone
   di rispetto  venatorio. Tali  zone sono escluse dalla quota di
   territorio di cui all`articolo 9, comma 4, lettera a) nel caso
   abbiano  durata   inferiore  a  quella  del  piano  faunistico
   venatorio provinciale  e siano  di superficie  inferiore a 150
   ha.".
   
2. Il  comma 8  dell`articolo 13  della l.r. 3/1994 e` sostituito
dal seguente:

   "8. I  cacciatori aventi  diritto all`accesso  sono tenuti  al
   versamento di  una quota di iscrizione all`ambito territoriale
   di caccia (ATC) decisa dai comitati di gestione entro il tetto
   massimo stabilito  ogni due  anni dalla  Giunta  regionale.  I
   comitati  possono   prevedere  lo   svolgimento  di  attivita`
   pratiche di  collaborazione al fine di perseguire le finalita`
   programmate. Tali  attivita` interessano  tutti  i  cacciatori
   iscritti e  possono essere  considerate condizione  necessaria
   per la  riconferma  dell`iscrizione  all`ATC  medesimo  ovvero
   costituire titolo  per l`eventuale  recupero  di  parte  della
   quota di iscrizione versata.".
   
ARTICOLO 2
(Modifiche dell`articolo 28 della l.r. 3/1994)

1. Il  comma 3  dell`articolo 28  della l.r. 3/1994 e` sostituito
dal seguente:

   "3. Ogni  altro modo di abbattimento e` vietato, salvo che non
   avvenga per  caso fortuito  o per  forza maggiore. Fatto salvo
   l`esercizio venatorio  con l`arco  o con il falco, l`esercizio
   venatorio  puo`  essere  esercitato  in  via  esclusiva  nelle
   seguenti forme:
   
   a) vagante in zona Alpi;
   b) da appostamento fisso;
   c) nell`insieme   di  tutte  le  forme  di  caccia  consentite
      compreso l`appostamento fisso e la caccia agli ungulati;
   d) agli ungulati.".
   
2.  il  comma  3  bis  dell`articolo  28  della  l.r.  3/1994  e`
sostituito dal seguente:

   "3 bis.  Il regolamento  definisce i tempi e modi di esercizio
   della caccia nelle forme previste in via esclusiva.".
   
ARTICOLO 3
(Modifiche dell`articolo 47 della l.r. 3/1994)

1. Al  comma 9 dell`articolo 47 della l.r. 3/1994 dopo le parole:
"in divieto di caccia," abrogare le parole:

   "nelle superfici boscate, eccettuate quelle rimboschite fino a
   tre anni,".
   
2. Dopo il comma 9 dell`articolo 47 della l.r. 3/1994 e` aggiunto
il seguente:

   "9 bis. I responsabili di aree sottoposte a divieto di caccia,
   delle aree  protette di  cui alla  legge regionale  11  aprile
   1995, n.  49 (Norme  sui parchi, le riserve naturali e le aree
   naturali protette  di interesse  locale) ovvero  di  strutture
   pubbliche  o  private  che  non  abbiano  posto  in  essere  i
   programmi di  gestione e  controllo  delle  specie  selvatiche
   predisposti   o   indicati   dalla   provincia   sono   tenuti
   all`indennizzo dei  danni,  causati  dalle  specie  selvatiche
   suddette entro  la fascia  di 200  metri  circostanti  i  loro
   confini.".
   
ARTICOLO 4
(Modifica dell`articolo 49 della l.r. 3/1994)

1. E`  confermata l`abrogazione  della lettera  b)  del  comma  1
dell`articolo 49 della l.r. 3/1994, operata dalla legge regionale
29 luglio  1999, n.  43 (Disposizioni  in materia  di tasse sulle
concessioni regionali).

ARTICOLO 5
(Modifica dell`articolo 52 della l.r. 3/1994)

1. Il  comma 8  dell`articolo 52  della l.r. 3/1994 e` sostituito
dal seguente:

   "8. La  Regione determina con proprio regolamento le modalita`
   di svolgimento  del servizio  di guardia  giurata  volontaria.
   L`idoneita` conseguita  ai sensi  dei commi  3 e 4 consente il
   rilascio  dell`abilitazione   in  tutte   le  province   della
   Toscana.".
   
ARTICOLO 6
(Modifica dell`articolo 58 della l.r. 3/1994)

1. L`articolo 58 della l.r. 3/1994 e` sostituito dal seguente:

   "Art. 58
   Violazioni amministrative - Sanzioni pecuniarie
   
   1. Salvo  quanto previsto  dall`articolo 57,  comma 1,  per le
   violazioni  delle   disposizioni  della   presente  legge   si
   applicano le seguenti sanzioni amministrative:
   
   a) sanzione  amministrativa da  euro 210,00 a euro 1260,00 per
      chi esercita  la caccia  in una  forma  diversa  da  quella
      prescelta ai sensi dell`articolo 28;
   b) sanzione  amministrativa da  euro 105,00  a euro 630,00 per
      chi esercita  la caccia senza avere stipulato la polizza di
      assicurazione; se  la violazione e` nuovamente commessa, la
      sanzione e` da euro 210,00 a euro 1260,00;
   c) sanzione  amministrativa da  euro 155,00  a euro 930,00 per
      chi esercita  la caccia  senza licenza  ovvero  senza  aver
      effettuato  il   versamento  delle   tasse  di  concessione
      governativa o  regionale; se  la violazione  e`  nuovamente
      commessa, la sanzione e` da euro 260,00 a euro 1560,00;
   d) sanzione  amministrativa da  euro 155,00  a euro 930,00 per
      chi esercita  senza autorizzazione  la  caccia  all`interno
      delle aziende  faunistico venatorie,  nei centri pubblici o
      privati  di  riproduzione  e  negli  ambiti  e  comprensori
      destinati alla  caccia programmata;  se  la  violazione  e`
      nuovamente commessa,  la sanzione  e` da euro 260,00 a euro
      1560,00; in  caso di ulteriore violazione la sanzione e` da
      euro 365,00  a euro  2190,00. Le  sanzioni  previste  dalla
      presente lettera  sono ridotte  di un  terzo se il fatto e`
      commesso mediante  sconfinamento in un comprensorio o in un
      ambito territoriale di caccia vicino a quello autorizzato;
   e) sanzione  amministrativa da  euro 105,00  a euro 630,00 per
      chi esercita  la caccia in zone di divieto non diversamente
      sanzionate; se  la violazione  e` nuovamente  commessa,  la
      sanzione e` da euro 260,00 a euro 1560,00;
   f) sanzione  amministrativa da  euro 105,00  a euro 630,00 per
      chi esercita  la caccia  in fondo  chiuso,  ovvero  per  la
      protezione delle coltivazioni agricole; se la violazione e`
      nuovamente commessa,  la sanzione  e` da euro 260,00 a euro
      1560,00;
   g) sanzione  amministrativa da  euro 105,00  a euro 630,00 per
      chi esercita la caccia per quantitativi, modalita`, periodi
      e  specie,   in  difformita`   da  quanto  stabilito  dalle
      disposizioni regionali,  ovvero in  violazione degli  orari
      consentiti,  o  abbatte,  cattura  e  detiene  fringillidi,
      appartenenti a  specie per  le quali  non e`  consentita la
      caccia ai  sensi dell`articolo  18 della  legge 11 febbraio
      1992, n. 157 (Norme per la protezione della fauna selvatica
      omeoterma e  per  il  prelievo  venatorio)  in  numero  non
      superiore a cinque; se la violazione e` nuovamente commessa
      la sanzione e` da euro 210,00 a euro 1260,00;
   h) sanzione  amministrativa da  euro 155,00  a euro 930,00 per
      chi si avvale di richiami non autorizzati; se la violazione
      e` nuovamente  commessa, la  sanzione e`  da euro  260,00 a
      euro 1560,00;
   i) sanzione amministrativa da euro 80,00 a euro 480,00 per chi
      non  esegue   le  prescritte   annotazioni  sul   tesserino
      regionale;
   l) sanzione  amministrativa da  euro 80,00  a euro  480,00 per
      ciascun  capo   per  chi   importa  fauna  selvatica  senza
      l`autorizzazione; alla  violazione consegue  la  revoca  di
      eventuali autorizzazioni rilasciate per altre introduzioni;
   m) sanzione  amministrativa da  euro 25,00  a euro  150,00 per
      chi, pur  essendone munito, non esibisce, se legittimamente
      richiesto, la  licenza, la  polizza di  assicurazione o  il
      tesserino regionale; la sanzione e` applicata nel minimo se
      l`interessato esibisce il documento entro cinque giorni;
   n) sanzione  amministrativa da  euro 155,00  a euro  930,00 ai
      proprietari di  fondi che non ottemperano alle disposizioni
      in materia  di tabellazione  di cui  all`articolo 26  e  la
      sanzione amministrativa  di euro  15,00  per  ogni  tabella
      apposta abusivamente;
   o) sanzione  amministrativa da euro 1030,00 a euro 6180,00 per
      ogni capo  abbattuto delle specie: cervo, daino, capriolo e
      muflone al  di fuori  dei tempi  e dei  modi  previsti  nel
      regolamento di  cui  all`articolo  30,  comma  11.  Qualora
      l`infrazione  sia   nuovamente  commessa   la  sanzione  e`
      raddoppiata;
   p) sanzione amministrativa da euro 25,00 a euro 150,00 per chi
      immette selvaggina  in periodi  e  con  modalita`  tali  da
      arrecare danni  alle colture  agricole; nel  caso in  cui i
      soggetti  immessi  appartengano  alle  specie  ungulate  la
      sanzione amministrativa  e` da  euro 260,00  a euro 1560,00
      per  ciascun   capo  immesso.   Qualora  l`infrazione   sia
      nuovamente commessa la sanzione e` raddoppiata;
   q) sanzione amministrativa da euro 50,00 a euro 300,00 per chi
      viola le  disposizioni  della  presente  legge  ovvero  dei
      regolamenti provinciali  o  del  calendario  venatorio  non
      espressamente richiamate dal presente articolo.".


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 23 febbraio 2005

PASSALEVA
(designato con D.P.G.R. n. 132 del 22.5.2000)




PROTEZIONE ANIMALI
CACCIA

