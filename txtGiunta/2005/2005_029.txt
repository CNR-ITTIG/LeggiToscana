Regolamento di  attuazione dell`articolo 14 della legge regionale
31 luglio 1998 n. 42  (Norme  per  il trasporto pubblico locale).



IL CONSIGLIO REGIONALE HA APPROVATO

IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Vista la  legge regionale  31 luglio  1998, n.  42 (Norme  per il
trasporto pubblico locale);

Visto l`articolo  14, comma 2, della l.r. 42/1998 che prevede che
l`esercizio  dei   servizi  autorizzati   e`   disciplinato   con
regolamento dell`ente competente ai sensi degli articoli 10, 11 e
12 della l. r. 42/1998;

Vista la  deliberazione del  Consiglio regionale  del 1  febbraio
2005 con  la quale e` stato approvato il regolamento regionale di
attuazione dell`articolo 14 della legge regionale 31 luglio 1998,
n. 42 (Norme per il trasporto pubblico locale);

EMANA
il seguente Regolamento:

CAPO I
Norme generali

ARTICOLO 1
(Oggetto)

1. Il  presente regolamento, in attuazione dell`articolo 14 della
legge regionale  31 luglio  1998, n.  42  (Norme per il trasporto
pubblico locale)  come da ultimo modificata dalla legge regionale
8 luglio  2003 n.  33, disciplina  le modalita`  del rilascio del
titolo per  l`effettuazione di servizi autorizzati  di  trasporto
pubblico su gomma di competenza regionale.

CAPO II
Titolo autorizzativo

SEZIONE I
Disposizioni generali

ARTICOLO 2
(Ambito di competenza)

1. La  struttura regionale  competente rilascia  l`autorizzazione
all`esercizio di  servizi di  trasporto pubblico  locale  di  cui
all`articolo 2,  comma 1, lettera c), l.r. 42/1998, per i servizi
automobilistici che  collegano  tra loro, su autostrada, raccordo
autostradale, strada  di grande  comunicazione o altra viabilita`
con  analoghe   caratteristiche  o   funzioni,  i  capoluoghi  di
provincia ed  il Comune  di Piombino  in quanto  centro dotato di
infrastrutture per  la mobilita`  marittima  aventi  rilevanza  a
livello regionale.

2.  L`autorizzazione  relativa  ai  servizi  che  interessano  il
territorio di due regioni, con percorso prevalente  nella Regione
Toscana, e`  rilasciata   previa richiesta di parere alla regione
limitrofa interessata.

ARTICOLO 3
(Modalita` di rilascio dell`autorizzazione)

1. La  domanda dei  soggetti interessati  all`autorizzazione  dei
servizi di  cui all`articolo  14 della  l.r. 42/1998 contiene gli
elementi  indicati   nello  schema   tipo  allegato  al  presente
regolamento (allegato A).

2.  L`autorizzazione non e` soggetta a limiti temporali.

3.   In caso  di ricevimento  di   una domanda  di autorizzazione
regolarmente  formulata     e   senza  motivi   ostativi  al  suo
accoglimento, ma relativa a servizi interregionali,  il dirigente
della struttura regionale competente provvede all`immediato invio
della medesima  alla regione  limitrofa   interessata, dando alla
stessa  il   termine  di  trenta  giorni  dal  ricevimento  della
raccomandata a/r  per  esprimere  eventuali  pareri  contrari  al
rilascio dell`autorizzazione medesima. Decorso tale termine senza
che  siano   pervenute  osservazioni  il  dirigente  responsabile
procede al rilascio dell`autorizzazione.

4.   Nel caso  di ricevimento  di una  domanda di  autorizzazione
relativa a nuovi percorsi per la quale occorra acquisire il nulla
osta ai  fini della  sicurezza e  della regolarita`  del servizio
relativo  all`idoneita`  del  percorso  ed  all`ubicazione  delle
fermate di  cui all`articolo  5, ultimo  comma,   del decreto del
Presidente della  Repubblica  11 luglio 1980, n. 753 (Nuove norme
in materia  di polizia,  sicurezza e  regolarita`  dell`esercizio
delle ferrovie  e di  altri servizi  di trasporto),  il dirigente
della struttura  regionale competente comunica all`interessato la
sospensione del  procedimento  fino all`acquisizione del relativo
nulla osta.

5. Le  eventuali modifiche,  concernenti percorso,  programma  di
esercizio, e  tariffe del  servizio, anche  in relazione ad altre
prestazioni  o   servizi   comprese   nella   tariffa   medesima,
specificate nella domanda di cui al comma 1, sono comunicate alla
struttura   regionale competente e si considerano accolte qualora
non venga comunicato all`interessato un motivato provvedimento di
diniego entro  trenta giorni  dalla  data  di  ricevimento  della
relativa comunicazione.

6. La  cessazione del  servizio autorizzato  e`  comunicata  alla
struttura   regionale    competente   trenta    giorni      prima
dell`interruzione del  servizio e  della stessa  e` data adeguata
informazione all`utenza.

7. Per  i servizi  autorizzati con finalita` turistiche, eserciti
su prenotazione,  e` ammessa  la soppressione  della corsa  ove i
passeggeri  coprano   meno  del   trenta  per   cento  dei  posti
disponibili;  in  tal  caso  gli  utenti  sono  informati  almeno
ventiquattro ore  prima dell`orario  di effettuazione della corsa
medesima.

ARTICOLO 4
(Diniego)

1. L`autorizzazione non e` rilasciata nei seguenti casi:

a) ove  il richiedente  non risulti  in  possesso  dei  requisiti
   previsti  dal  decreto  del  Ministro  dei  trasporti  del  20
   dicembre  1991,   n.  448  (Regolamento  di  attuazione  della
   direttiva del  Consiglio delle Comunita` europee n. 438 del 21
   giugno 1989 che modifica la direttiva del Consiglio n. 562 del
   12 novembre  1974 riguardante  l`accesso alla  professione  di
   trasportatore  di   viaggiatori  su  strada  nel  settore  dei
   trasporti nazionali ed internazionali);
b) ove  la domanda  di autorizzazione  non contenga  gli elementi
   indicati nello schema tipo (allegato A) di cui all`articolo 3,
   comma 1;
c) ove  sia stato  negato il  nulla osta  di cui  all`articolo 3,
   comma 4;
d) ove    l`effettuazione    del    servizio  richiesto  comporti
   sottrazione di  utenza   ai servizi  programmati su gomma e su
   ferro di cui all`articolo 2 della l.r. 42/1998, la sottrazione
   dell`utenza e`  valutata  in  base  alle  caratteristiche  del
   servizio proposto, con particolare riferimento al percorso, al
   programma  di   esercizio,  alle  tariffe  ed  all`offerta  di
   ulteriori servizi  complementari; i  servizi corrispondenti  a
   quelli di  Gran Turismo  in essere  al momento dell`entrata in
   vigore del presente regolamento non determinano sottrazione di
   utenza ai servizi programmati;
e) ove  la regione  limitrofa abbia  espresso parere  negativo in
   ordine ai  servizi interregionali.

ARTICOLO 5
(Decadenza)

1. L`autorizzazione e` soggetta a decadenza quando vengono meno i
requisiti previsti dal d.m. trasporti  n. 448/1991.

SEZIONE II
Disposizioni transitorie e finali

ARTICOLO 6
(Norma transitoria)

1.  Le  imprese  concessionarie  di  autolinee  di  Gran  Turismo
operanti  al   momento  dell`entrata   in  vigore   del  presente
regolamento, sono  autorizzate ad esercire i servizi previsti nel
programma di esercizio assentito.

ARTICOLO 7
(Entrata in vigore)

1. Il  presente regolamento  entra in vigore il trentesimo giorno
dalla data della sua pubblicazione sul Bollettino ufficiale della
Regione Toscana.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 9 febbraio 2005

MARTINI

ALLEGATO
SCHEMA DOMANDA

<Si omette la pubblicazione dell`allegato>


TRASPORTI

