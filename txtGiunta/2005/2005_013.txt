Intervento  straordinario   di  solidarietà   a   favore   delle
popolazioni colpite  dal maremoto  del sud  est asiatico  del  26
dicembre 2004.

Il Consiglio Regionale ha approvato il 12.01.2005
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. La  Regione Toscana,  con la  presente  legge,  interviene  in
sostegno delle  popolazioni colpite  dal  maremoto  del  sud  est
asiatico del 26 dicembre 2004.

2. Ai  fini di  cui al  comma 1  la Regione  attua interventi  di
emergenza ai sensi dell'articolo 4 della legge regionale 23 marzo
1999, n.  17 (Interventi  per  la  promozione  dell'attività  di
cooperazione e  parternariato internazionale, a livello regionale
e locale),  da realizzare  anche tramite  il supporto del sistema
regionale di  protezione civile,  ai sensi  dell'articolo 7 della
legge regionale  29 dicembre  2003, n.67 (Ordinamento del sistema
regionale  di  protezione  civile  e  disciplina  della  relativa
attività).

3.  Gli  interventi  sono  riferiti  ad  attività  di  soccorso,
superamento dell'emergenza,  ricostruzione materiale  e sociale e
possono essere  predisposti  anche  in  forma  integrata  fra  le
indicate tipologie di attività; essi sono realizzati in raccordo
con quelli predisposti dai competenti organi dell'amministrazione
statale.

ARTICOLO 2
(Fondo  regionale   per   il   finanziamento   degli   interventi
straordinari nei paesi del sud est asiatico)

1. Per  le finalità  di cui all'articolo 1 è istituito un fondo
regionale per  gli interventi  straordinari nei paesi del sud est
asiatico colpiti dal maremoto del 26 dicembre 2004.

2. Al fondo di cui al comma 1 possono affluire le somme che altri
soggetti  pubblici  e  privati  mettono  a  disposizione  per  le
finalità di cui alla presente legge; a tale fine la Regione può
istituire appositi conti correnti di riferimento.

3. Gli  interessi derivanti  dalle giacenze  depositate sui conti
correnti  sono   destinati  al   finanziamento  degli  interventi
medesimi.

ARTICOLO 3
(Individuazione degli interventi)

1.  La   Giunta  regionale,  con  proprie  deliberazioni  assunte
d'intesa con  l'Ufficio di  Presidenza del  Consiglio  regionale,
individua gli  interventi da  finanziare, definisce  le  relative
modalità di  realizzazione, quantifica  l'entità delle  risorse
necessarie e ne disciplina l'erogazione.

ARTICOLO 4
(Monitoraggio e verifica degli interventi)

1.  La  Giunta  regionale  definisce,  d'intesa  con  i  soggetti
pubblici e  privati che  hanno erogato contributi al fondo di cui
all'articolo 2,  le modalità e gli strumenti per il monitoraggio
e la verifica degli interventi cofinanziati.

2. Giunta  regionale illustra  in apposita relazione al Consiglio
regionale i  risultati degli  interventi realizzati in attuazione
della presente legge.

ARTICOLO 5
(Norma finanziaria)

1. Agli  interventi di cui all'articolo 1 la Regione destina euro
250.000,00 cui  si fa fronte apportando la seguente variazione al
bilancio di  previsione dell'esercizio  2005, per analogo importo
di competenza e cassa:

- di nuova istituzione:
    UPB  123"Interventi straordinari nei paesi
     del sud-est asiatico colpiti dal maremoto
     26 dicembre 2004" per euro
                                                250.000,00;

- in diminuzione:
   UPB 741 "Fondi spese correnti" per euro
                                                250.000,00.

2. Al  fine di  destinare ulteriori  risorse  alla  realizzazione
degli interventi  di cui alla presente legge, la Giunta regionale
è autorizzata,  ai sensi  dell'articolo 23  comma 3  della legge
regionale  6  agosto  2001,  n.36  (Ordinamento  contabile  della
Regione Toscana),  ad apportare  nel  corso  dell'esercizio  2005
variazioni  al   bilancio  di   previsione   fra   la   UPB   113
"Organizzazione regionale  protezione civile  - spese correnti" e
la UPB  di nuova  istituzione, fino alla concorrenza dell'importo
massimo di euro 100.000,00.

3. Per consentire l'effettuazione di interventi in conto capitale
nell'ambito delle attività di ricostruzione di cui alla presente
legge, la  Giunta regionale  è  inoltre  autorizzata,  ai  sensi
dell'articolo 23  comma 3  della l.r.36/2001,  ad  apportare  nel
corso dell'esercizio  2005 variazioni  al bilancio  di previsione
fra la  UPB 123 di nuova istituzione "Interventi straordinari nei
paesi del sud - est asiatico colpiti dal maremoto del 26 dicembre
2004  -  spese  correnti"  e  la  UPB  da  istituire  "Interventi
straordinari nei  paesi  del  sud  -  est  asiatico  colpiti  dal
maremoto del 26 dicembre 2004 - spese di investimento".

ARTICOLO 6
(Disposizioni di prima applicazione)

1. La  Giunta regionale,  nel termine  di 60 giorni dalla data di
entrata in vigore della presente legge, d'intesa con l'Ufficio di
Presidenza  del   Consiglio  regionale,   individua  con  propria
deliberazione  l'area   geografica  di   riferimento  dell'azione
regionale e  dispone i  primi interventi  di  soccorso  ai  sensi
dell'articolo 3.

ARTICOLO 7
(Entrata in vigore)

1. La  presente legge  entra vigore  lo stesso  giorno della  sua
pubblicazione sul Bollettino Ufficiale della Regione Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 17 gennaio 2005

MARTINI

La presente  legge è  stata approvata  dal  Consiglio  Regionale
nella seduta del 12.01.2005.




PUBBLICHE CALAMITÀ

