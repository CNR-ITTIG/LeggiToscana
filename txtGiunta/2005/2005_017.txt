Modifiche al regolamento emanato con decreto del Presidente della
Giunta Regionale  24  dicembre  2004,  n.  75/R  (Regolamento  di
attuazione della  legge regionale  17 dicembre 2004, n. 70 "Norme
per la  selezione dei  candidati e  delle candidate alle elezioni
per il  Consiglio regionale  e alla  carica di  Presidente  della
Giunta regionale").



IL CONSIGLIO REGIONALE ha approvato
IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Vista la  legge regionale  17 dicembre  2004, n. 70 (Norme per la
selezione dei  candidati e  delle candidate  alle elezioni per il
Consiglio regionale  e alla  carica del  Presidente della  Giunta
regionale);

Visto, il  regolamento di  esecuzione della l.r. 70/2004, emanato
con proprio decreto n. 75/R del 24 dicembre 2004;

Vista la  legge regionale  27 gennaio 2005, n. 16 (Modifiche alla
legge regionale  17 dicembre  2004, n. 70 "Norme per la selezione
dei candidati  e delle  candidate alle  elezioni per il Consiglio
regionale e alla carica di Presidente della Giunta regionale");

Vista la  deliberazione del  Consiglio regionale  del 26  gennaio
2005 con  la quale  e` stato  approvato  il  regolamento  recante
"Modifiche al  regolamento emanato  con  decreto  del  Presidente
della Giunta Regionale 24 dicembre 2004, n. 75/R ( Regolamento di
attuazione della  legge regionale  17 dicembre 2004. N. 70 "Norme
per la  selezione dei  candidati e  delle candidate alle elezioni
per il  Consiglio regionale  e alla  carica di  Presidente  della
Giunta regionale");

EMANA
il seguente Regolamento:

ARTICOLO 1
(Modifica articolo  7 del  Decreto del  Presidente  della  Giunta
regionale 24  dicembre 2004,  n. 75/R,  Regolamento di attuazione
della legge  regionale 17  dicembre 2004  n.  70  (Norme  per  la
selezione dei  candidati e  delle candidate  alle elezioni per il
Consiglio regionale  e alla  carica di  Presidente  della  Giunta
regionale))

1. L`articolo  7, comma  2 del  r.r. 75/2004  e`  sostituito  dal
seguente:

   "I modelli  per le schede elettorali sono allegati al presente
   regolamento (Allegati A,B e C).".
   
2. Nell`articolo 7, comma 5 sono soppresse le seguenti parole:

   "senza distinzione tra i soggetti partecipanti".
   
ARTICOLO 2
(Modifica articolo 8 del r.r. 75/2004)

1. Nell`articolo,  8 comma  1 sono  infine aggiunte  le  seguenti
parole:

   "Al termine delle operazioni la lista e` sigillata in un plico
   chiuso".
   
2. Il comma 2 dell`articolo 8 del r.r. 75/2004  e` sostituito dal
seguente:

   "2. Le  operazioni di  scrutinio iniziano  dalle schede per le
   elezioni primarie  dei candidati  alla  carica  di  Presidente
   della Giunta regionale; a seguire si svolge lo scrutinio per i
   candidati regionali e per quelli circoscrizionali.".
   
ARTICOLO 3
(Modifica articolo 9 del r.r. 75/2004)

1. L`articolo 9, comma 1 e` sostituito dal seguente:

   "1. Nelle sedi delle sezioni speciali e` affisso un avviso che
   fornisce informazioni  generali  relative  alle  modalita`  di
   utilizzazione dei dati.".
   
2. L`articolo 9, comma 2 e` sostituito dal seguente:

   "2. Le  tabelle, allegati  D ed  E  al  presente  regolamento,
   identificano, ai  sensi e per gli effetti dell`articolo 20 del
   d.lgs. 196/2003,  i tipi di dati e le operazioni eseguibili in
   riferimento ai trattamenti di dati di competenza della Regione
   Toscana".
   
3. L`articolo 9, comma 4 e` sostituito dal seguente:

   "I plichi  sigillati di  cui  all`articolo  8,  comma  1  sono
   consegnati all`ufficio  elettorale del  comune che, decorso il
   termine  per   la  presentazione  delle  liste  alle  elezioni
   regionali, provvede alla loro distruzione.".
   
ARTICOLO 4
(Abrogazioni di disposizioni del r.r. 75/2004)

1. Sono abrogate le seguenti disposizioni del r.r. 75/2004:
a) articolo 3;
b) articolo 4, comma 1, lettera a);
c) articolo 9, comma 5;
d) articolo 14.

ARTICOLO 5
(Sostituzione allegati)

1. Gli allegati A, B, C e D al r.r. 75/2004 sono sostituiti dagli
allegati A, B, C, D e E al presente regolamento.

ARTICOLO 6
(Entrata in vigore)

1. Il  presente regolamento  entra in vigore il giorno successivo
alla pubblicazione nel Bollettino Ufficiale della Regione.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 27 gennaio 2005

PASSALEVA
(designato con D.P.G.R  n. 132 del  22.5.2000)

ALLEGATI A, B, C, D e E

<Si omette la pubblicazione degli allegati>


ELEZIONI


