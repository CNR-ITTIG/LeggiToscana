Norme per  la promozione  della salute  e della  sicurezza  negli
ambiti domestici.

Il Consiglio Regionale ha approvato il 01.2.2005
Il Presidente  della Giunta  Regionale promulga la seguente legge
regionale:

ARTICOLO 1
(Finalita`)

1. La  presente legge,  in coerenza con i principi indicati dalla
legge 3  dicembre 1999,  n. 493 (Norme per la tutela della salute
nelle abitazioni  e  istituzione  dell`assicurazione  contro  gli
infortuni domestici),  detta norme per la promozione della salute
e della  sicurezza negli  ambiti domestici  attraverso azioni  di
tutela e  prevenzione, di  educazione alla salute, di rilevazione
dei fattori  di rischio,  di valutazione  della sicurezza e della
funzionalita`  degli   impianti  ed   apparecchi  installati,  di
valutazione  sistematica   delle  cause  di  infortunio  e  delle
patologie indotte,  attraverso azioni  finalizzate  allo  studio,
alla ricerca,  anche mediante sperimentazioni e prototipizzazioni
di dispositivi  e prodotti  per la casa, dirette al miglioramento
delle condizioni di salute e sicurezza degli ambiti domestici.

ARTICOLO 2
(Infortuni domestici)

1. Ai  fini della  presente  legge  per  infortuni  domestici  si
intendono  quegli   eventi  di   carattere  accidentale   che  si
verificano nelle  abitazioni  e  nelle  relative  pertinenze  che
compromettono  temporaneamente  o  definitivamente  lo  stato  di
salute delle persone.

ARTICOLO 3
(Servizio sanitario regionale )

1. E` compito del Servizio sanitario regionale programmare azioni
di educazione sanitaria e campagne informative, contro il rischio
infortunistico negli  ambiti domestici,  attivita` di  formazione
continua sulla  valutazione ed individuazione dei rischi presenti
negli ambiti  domestici, rivolte  anche attraverso iniziative che
migliorino e  qualifichino le  attivita` correlate  agli obblighi
delle imprese  installatrici e  di  manutenzione  degli  impianti
domestici,  promuovendo  la  collaborazione  con  altri  soggetti
pubblici che hanno competenza in materia.

2.  Nel   Piano  sanitario  regionale  e`  inserito  il  progetto
obiettivo "promozione della salute e della sicurezza negli ambiti
domestici" che  stabilisce  obiettivi,  risorse  e  modalita`  di
attuazione.

3. L`agenzia  regionale di  sanita` (ARS),  ai sensi  della legge
regionale  8   marzo  2000,  n.  22  (Riordino  delle  norme  per
l`organizzazione del  Servizio sanitario  regionale) assicura, in
collaborazione con  le aziende  sanitarie, il  monitoraggio degli
infortuni domestici  e la  redazione di  una relazione annuale da
trasmettere alla  Giunta regionale ed alle Commissioni consiliari
competenti  in   materia  sanitaria   ed  in  materie  economico-
produttive.

ARTICOLO 4
(Comitato regionale di coordinamento)

1. Il  comitato regionale di coordinamento di cui all`articolo 27
del d.lgs.  626/1994 e  successive modifiche,  integrato  per  le
componenti regionali  relative all`educazione  alla salute e alla
formazione ed  aggiornamento del  personale, ha  tra  le  proprie
funzioni:

a) acquisire  informazioni circa  la conoscenza dei rischi per la
   tutela della salute, derivanti da infortuni domestici;
b) definire, mediante idonee forme di collaborazione con l`INAIL,
   il  periodico   scambio  di   dati  e   informazioni  relative
   all`assicurazione contro gli incidenti domestici;
c) offrire  un`attivita` di consulenza e di assistenza in materia
   di prevenzione dagli infortuni domestici.

ARTICOLO 5
(Destinatari)

1. Tutti  i cittadini  possono partecipare alle iniziative di cui
all`articolo  1,   comma  1,   della  presente   legge  in  forma
individuale o associata.

2. Le  iniziative di  cui all`articolo  1 comma  1 sono  promosse
dalle Aziende unita` sanitarie locali.

3. Le  imprese concorrono  alle finalita`  di cui all`articolo 1,
comma 1, attraverso:

a) campagne di sensibilizzazione ed informazione sul corretto uso
   e  sulla  sicurezza  degli  oggetti  destinati  agli  ambienti
   domestici;
b) studi,    ricerche,  sperimentazioni  e  prototipizzazioni  di
   prodotti che migliorino le condizioni di salute ed il grado di
   sicurezza negli ambiti domestici.

ARTICOLO 6
(Tipologia di interventi )

1. Rientrano  negli interventi  di cui all`articolo 1, comma 1, i
progetti:

a) relativi  a percorsi formativi ed informativi per il personale
   degli uffici  tecnici degli  enti locali sulla progettazione e
   realizzazione  degli   ambienti  e  degli  impianti  domestici
   effettuati dalle Aziende USL, dall`INAIL e dall`ISPELS;
b) i   percorsi    formativi,  effettuati  dalle  Aziende  USL  e
   dall`INAIL o  da altri  soggetti o strutture accreditate, sono
   destinati :
b) bis: ai soggetti che svolgono lavoro in ambito domestico cosi`
   come definiti dall`articolo 6, comma 2, lettera a) della legge
   n. 493/1999;
b) ter:  ai lavoratori ed alle lavoratrici che svolgono lavoro in
   ambito domestico, non a titolo gratuito;
c) le campagne informative di prevenzione ed educazione sanitaria
   promosse dalle  Aziende USL,  dall`INAIL, dall`ISPELS  e dagli
   enti locali;
d) i  progetti di  studio, ricerca, monitoraggio di situazioni di
   rischio per  la sicurezza  ed il  miglioramento della qualita`
   della vita  in ambito domestico, con particolare riferimento a
   donne anziani, bambini e disabili;
e) le  iniziative di  educazione alla salute contro gli infortuni
   domestici promosse  dalle scuole di ogni ordine e grado, dalle
   universita`, in  modo autonomo  o  in  collaborazione  con  le
   aziende sanitarie;
f) le  azioni di  prevenzione e  promozione della salute promosse
   dalle associazioni  di rappresentanza  delle lavoratrici e dei
   lavoratori  in   ambito  domestico,   dalle  associazioni   di
   consumatori  e   dalle   associazioni   ambientaliste,   dalle
   associazioni femminili  e familiari,  anche in concorso con le
   Aziende USL, l`INAIL, L`ISPELS e gli Enti locali;
g) la ricerca, sperimentazione e prototipizzazione di dispositivi
   e prodotti  per la  casa di largo consumo, aventi carattere di
   particolare valore innovativo per la sicurezza domestica;
h) Le    iniziative  di  prevenzione  e  sicurezza  negli  ambiti
   domestici   proposte    dalle   associazioni    e    categorie
   imprenditoriali.

ARTICOLO 7
(Erogazione dei contributi)

1. La  Giunta regionale  entro il 31 ottobre di ogni anno, adotta
apposita deliberazione  contenente i  criteri,  le  modalita`  di
selezione e  di erogazione  dei contributi  per la  realizzazione
degli interventi di cui all`articolo 6, con specifico riferimento
alle modalita`  attuative individuate  per i  piani integrati  di
salute.

2. Possono  usufruire dei  contributi regionali di cui al comma 1
tutti i  soggetti di  cui all`articolo  5,  comma  2,  inoltrando
apposita richiesta alle aziende USL.

3. Entro  il 31 dicembre di ogni anno la Giunta regionale informa
il Consiglio  regionale sull`utilizzo  dei contributi  di cui  al
comma 1  e sull`andamento  degli incidenti domestici presenti nel
territorio regionale.

ARTICOLO 8
(Concorso finanziario di altri soggetti privati)

1. Le  imprese ed  altri soggetti privati possono concorrere alle
finalita` di  cui all`articolo 1, comma 1, mediante iniziative di
promozione che prevedano un concorso finanziario.

2. Le  iniziative di  cui al  comma 1 possono avere il patrocinio
della Regione Toscana.

3. La  Giunta regionale,  attraverso  il  comitato  regionale  di
coordinamento di  cui all`articolo  4, valuta  la coerenza con la
presente legge delle iniziative di cui al comma 1.

4. Le  somme derivanti  dalle iniziative  di cui  al comma 1 sono
destinate ad  incrementare  il  capitolo  di  cui  al  successivo
articolo 9, comma 2.

ARTICOLO 9
(Disposizioni finanziarie)

1.   Agli oneri  derivanti dalla  presente legge,  determinati in
euro 200.000,00 annui, si fa fronte, per l`esercizio 2005 e per i
due esercizi successivi con i fondi stanziati nella U.P.B. n. 262
"Azioni programmate  di cui  al  P.R.S.  -  spese  correnti"  del
bilancio di previsione 2005-2007.

2. Per  gli  esercizi  successivi  si  fa  fronte  con  legge  di
bilancio.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 4 febbraio 2005

PASSALEVA
(designato con D.P.G.R. n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del 01.02.2005.




SICUREZZA

