Modifiche alla legge regionale 17 dicembre 2004, n. 70 (Norme per
la selezione dei candidati e delle candidate alle elezioni per il
Consiglio regionale  e alla  carica di  Presidente  della  Giunta
regionale).

Il Consiglio Regionale ha approvato il 26.01.2005
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo  10 della  legge  regionale  17  dicembre
2004, n.  70 (Norme  per  la  selezione  dei  candidati  e  delle
candidate alle  elezioni per il Consiglio regionale e alla carica
di Presidente della Giunta regionale))

1. Al  comma 2  dell`articolo 10  della l.r. 70/2004 sono in fine
aggiunte le  seguenti parole:  "secondo  i  modelli  allegati  al
regolamento regionale."

1 bis.  Il  comma  4  dell`articolo  10  della  l.r.  70/2004  e`
sostituito dal seguente:

   "4. La  scheda per  le elezioni  primarie del Presidente della
   Giunta regionale  e` distinta  dalle schede  per  le  elezioni
   primarie dei candidati circoscrizionali e regionali.".
   
2. La  lettera a) del comma 6 dell`articolo 10 e` sostituita come
segue:

   "a) consegna la scheda o le schede richieste dall`elettore;".
   
2 bis.  La lettera  b) del  comma 6  dell`articolo 10  della l.r.
70/2004 e` sostituita dalla seguente:

   "b)  a   seconda  dei  casi,  deposita  le  schede  restituite
   dall`elettore dopo  l`espressione  del  voto  nell`urna  delle
   schede per  le elezioni  primarie del  Presidente della Giunta
   regionale o  in quelle  delle schede  per le elezioni primarie
   dei candidati regionali e dei candidati circoscrizionali.".
   
3. Il  comma 7  dell`articolo 10 della l.r. 70/2004 e` sostituito
dal seguente:

   "7. Lo scrutatore:
   a) verifica  l`iscrizione dell`elettore nelle liste elettorali
      assegnate alla sezione;
   b) registra  l`avvenuto esercizio  del voto  annotando il nome
      dell`elettore  e  il  tipo  di  elezioni  primarie  cui  ha
      partecipato.".
   
ARTICOLO 2
(Modifica all`articolo 12 della l.r. 70/2004)

1. All`articolo  12, comma  1  della  l.r.  70/2004  sono  infine
aggiunte le  seguenti parole:  "nel  rispetto  della  liberta`  e
segretezza del voto.".

ARTICOLO 3
(Sostituzione del capo IV della l.r. 70/2004)

1. Il capo IV della l.r. 70/2004 e` sostituito dal seguente:

   "Capo IV
   Selezione dei candidati mediante albi degli elettori
   
   ARTICOLO 14
   (Selezione dei candidati mediante albi degli elettori)
   
   1.I soggetti  che intendono  svolgere la  selezione dei propri
   candidati  alle   elezioni  regionali  limitando  l`elettorato
   attivo, predispongono albi degli elettori che abbiano comunque
   i requisiti previsti dall`articolo 5 della l.r. 25/2004.
   
   2. Entro  venti giorni  dalla  pubblicazione  del  decreto  di
   indizione di cui all`articolo 6, sono presentati alla Regione:
   
   a) liste  di candidati  circoscrizionali o regionali ovvero di
      candidati alla carica di Presidente della Giunta regionale,
      anche congiuntamente, sostenute da un numero di firme pari,
      rispettivamente, a  quello previsto  dall`articolo 11 della
      l.r.  25/2004   ed  a   condizione  che   siano  presentate
      candidature per  non meno di sei circoscrizioni elettorali,
      e a  quello previsto dall`articolo 2, comma 2. Le liste dei
      candidati circoscrizionali  e regionali  sono  formate  nel
      rispetto dei criteri di cui all`articolo 5, commi 3 e 5;
   b) un  regolamento in  cui sono  indicate le  procedure  e  le
      modalita` di  voto che  intendono seguire  e  che  comunque
      preveda l`esercizio  del voto,  per gli  aventi diritto, in
      modo personale, uguale, libero e segreto.
   
   3. Il Collegio di garanzia esamina la documentazione di cui al
   comma 2  e ne verifica la rispondenza ai criteri stabiliti nel
   medesimo comma.
   
   4. Nel  caso in  cui tale  verifica  dia  esito  negativo,  il
   Collegio di  garanzia comunica,  entro due giorni, ai soggetti
   proponenti  le   modifiche  ritenute   opportune;  i  soggetti
   proponenti possono,  entro il  giorno  successivo,  presentare
   eventuali modifiche  al regolamento  proposto. Il  Collegio di
   garanzia, entro il giorno successivo, decide definitivamente e
   ne da` comunicazione ai soggetti proponenti e alla Regione.
   
   5. La  Regione, avuta  notizia delle  decisioni favorevoli del
   Collegio di  garanzia, concorda  con i  soggetti proponenti la
   data e le modalita` di svolgimento delle operazioni elettorali
   e il numero delle sezioni elettorali.".
   
ARTICOLO 4
(Modifiche all`articolo 15 della l.r. 70/2004)

1. Nell`articolo 15, comma 3, lettera a) della l.r. 70/2004, dopo
la parola:  "regionali" sono aggiunte le seguenti parole: "di cui
all`articolo 13".

ARTICOLO 5
(Abrogazioni di  disposizioni della  legge regionale  17 dicembre
2004, n.  70 (Norme  per  la  selezione  dei  candidati  e  delle
candidate alle  elezioni per il Consiglio regionale e alla carica
di Presidente della Giunta regionale))

1. Sono abrogate le seguenti disposizioni della l.r. 70/2004:
a) articolo 2, comma 3;
b) articolo 4;
c) articolo 7, comma 1, lettera d);
d) articolo 10, comma 3;
e) articolo 16, comma 1, lettera a) e lettera f);
f) articolo 18.

ARTICOLO 6
(Entrata in vigore)

1. La  presente legge  entra in  vigore il giorno successivo alla
pubblicazione nel Bollettino Ufficiale della Regione.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

PASSALEVA
(designato con D.P.G.R. n. 132 del 22.5.2000)

Firenze, 27 gennaio 2005

La presente  legge e`  stata approvata  dal  Consiglio  Regionale
nella seduta del 26.01.2005.




ELEZIONI

