Tutela del patrimonio zootecnico soggetto a predazione.

Il Consiglio Regionale ha approvato il 01.2.2005
Il Presidente  della Giunta  Regionale promulga la seguente legge
regionale:

ARTICOLO 1
(Finalita`)

1.  La  Regione  promuove  interventi  al  fine  di  tutelare  il
patrimonio zootecnico  bovino, ovicaprino ed equino soggetto agli
attacchi di  specie carnivore  selvatiche di  cui all`allegato IV
della direttiva  92/43/CEE  del  Consiglio  del  21  maggio  1992
relativa alla conservazione degli habitat naturali e seminaturali
e della  flora e  della  fauna  selvatiche  e  di  altri  animali
predatori.

2. Per  le finalita`  di cui  al comma 1 sono previsti i seguenti
interventi finanziari volti a:

a) realizzare  opere  di  prevenzione  a  tutela  del  patrimonio
   zootecnico;
b) incentivare  la stipula  di contratti assicurativi per i danni
   causati  al  patrimonio  zootecnico  dall`attacco  di  animali
   predatori.

ARTICOLO 2
(Misure di prevenzione)

1. Le  province e le comunita` montane competenti per territorio,
erogano agli  imprenditori agricoli  che esercitano  attivita` di
allevamento contributi  in conto  capitale per  la  realizzazione
delle opere  di prevenzione  di  cui  all`articolo  1,  comma  2,
lettera a).

2. I  contributi erogabili  possono raggiungere un massimo del 50
per cento  della spesa  riconosciuta  ammissibile  effettivamente
sostenuta, e comunque non superiore ai 26.000,00 euro per ciascun
intervento. Tali  contributi non  sono cumulabili  con  ulteriori
interventi previsti per lo stesso titolo da altre disposizioni.

3. Con  deliberazione della Giunta regionale, di cui all`articolo
4, sono  stabilite le  modalita`, i  termini e  le  procedure  di
erogazione del contributo.

4.  I   fondi  disponibili  per  le  opere  di  prevenzione  sono
ripartiti, con  deliberazione  della  Giunta  regionale,  fra  le
province e  le comunita`  montane sulla  base del  numero di capi
allevati e dell`ammontare dei danni.

ARTICOLO 3
(Contratti assicurativi)

1. La  Regione eroga  contributi per  incentivare la  stipula  di
contratti assicurativi di cui all`articolo 1, comma 2, lettera b)
agli  imprenditori   agricoli   che   esercitano   attivita`   di
allevamento.

2. Il  contributo e`  concesso per contratti di assicurazione del
patrimonio zootecnico  contro i  danni subiti dai capi allevati a
seguito di  attacchi di  animali predatori e consistenti in morte
dei capi allevati, aborti e perdita lattea.

3. Il  contributo e` concesso fino ad un massimo del 80 per cento
del costo  dei premi  per contratti assicurativi che prevedono un
risarcimento del  danno con  uno scoperto contrattuale del 30 per
cento.

4. Nelle  zone montane  e  svantaggiate  di  cui  alla  direttiva
75/273/CEE del  Consiglio del 28 aprile 1975, relativa all`elenco
comunitario delle  zone  agricole  svantaggiate  ai  sensi  della
direttiva  75/268/CEE,   e  nei   comuni  individuati   ai  sensi
dell`articolo 4  il contributo  e` concesso  fino ad  un  massimo
dell`80 per  cento del costo dei premi per contratti assicurativi
che  prevedono   un  risarcimento  del  danno  con  uno  scoperto
contrattuale del 20 per cento.

5. Nei  comuni individuati ai sensi dell`articolo 4 il contributo
e` concesso,  senza alcun limite minimo di scoperto contrattuale,
alle  sole   imprese  che   hanno  messo  in  atto  le  opere  di
prevenzione.

6. Con  deliberazione della Giunta regionale, di cui all`articolo
4, sono  stabiliti i  termini, le  modalita` e  le  procedure  di
erogazione del contributo sui premi assicurativi.

7. La  sottoscrizione dei contratti assicurativi puo` avvenire in
forma individuale  o collettiva  tramite i  consorzi di difesa di
cui al titolo I, capo III, del decreto legislativo 29 marzo 2004,
n. 102  (Interventi finanziari a sostegno delle imprese agricole,
a norma dell`articolo 1, comma 2, lettera i), della legge 7 marzo
2003, n. 38).

ARTICOLO 4
(Modalita` di intervento)

1. La Giunta regionale individua con deliberazione:

a) i  comuni nei  quali e` stata accertata la presenza di animali
   predatori di cui all`articolo 1, comma 1;
b) le  opere  di  prevenzione  attive  e  passive  a  tutela  del
   patrimonio zootecnico;
c) le disposizioni di cui all`articolo 2, comma 3, e all`articolo
   3, comma 6.

2. La  deliberazione di  cui al  comma 1  e` adottata, in sede di
prima attuazione,  entro sei  mesi dall`entrata  in vigore  della
presente legge.

ARTICOLO 5
(Norme finanziarie)

1. Ai  fini di  cui alla presente legge e` autorizzata per l`anno
2006 la spesa complessiva di euro 565.000,00;

2. Gli  oneri di  cui al comma 1, fanno carico per euro 75.000,00
alle risorse  iscritte nella unita` previsionale di base (UPB) n.
522 "Interventi  per lo  sviluppo rurale,  aiuti al reddito, agli
investimenti e  allo sviluppo delle imprese agricole, zootecniche
e forestali  - spese  di investimento" e per euro 490.000,00 alle
risorse della  UPB n.  521 "Interventi  per lo  sviluppo  rurale,
aiuti al reddito, agli investimenti e allo sviluppo delle imprese
agricole, zootecniche  e forestali - spese correnti" del bilancio
pluriennale 2005/2007, annualita` 2006;

3. Al bilancio pluriennale vigente 2005/2007, annualita` 2006, e`
apportata la seguente variazione per competenza e cassa di uguale
importo:

in diminuzione:

   UPB n.  551 "Interventi  per la caccia e la
   tutela  della   fauna  selvatica   -  spese
   correnti", per                          euro 185.000,00;
   
   UPB n.  522  "Interventi  per  lo  sviluppo
   rurale, aiuti al reddito, agli investimenti
   e allo  sviluppo  delle  imprese  agricole,
   zootecniche  e   forestali   -   spese   di
   investimento", per                      euro 305.000,00;
   
in aumento:
   UPB n.  521  "Interventi  per  lo  sviluppo
   rurale, aiuti al reddito, agli investimenti
   e allo  sviluppo  delle  imprese  agricole,
   zootecniche e  forestali - spese correnti",
   per                                     euro 490.000,00.
   
4. Agli  oneri per gli esercizi successivi si fa fronte con legge
di bilancio.

ARTICOLO 6
(Entrata in vigore)

1. La  presente legge  entra in  vigore a decorrere dal 1 gennaio
2006.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 4 febbraio 2005

PASSALEVA
(designato con D.P.G.R. n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del 01.2.2005.




ZOOTECNIA

