Interventi   finalizzati    alla   promozione    della    cultura
contemporanea in Toscana.

Il Consiglio Regionale ha approvato il 17.02.2005
Il Presidente  della Giunta  Regionale promulga la seguente legge
regionale:

ARTICOLO
(Finalita`)

1.  La   Regione  Toscana   promuove  la   cultura  contemporanea
sostenendo attivita` culturali finalizzate alla conoscenza e alla
promozione delle  arti e  dell`architettura  contemporanee,  allo
sviluppo del  confronto interculturale,  e alla  rilettura  della
storia  culturale   della  Toscana   dal  punto  di  vista  della
contemporaneita`.

2. Le  attivita` di  cui al  comma 1  concorrono ad assicurare lo
sviluppo di  processi culturali  integrati  e  di  rete,  tramite
l`interazione tra le politiche culturali regionali e le politiche
culturali locali,  e tra istituzioni e associazionismo culturale,
attivando il  relativo processo  di programmazione sulla base del
principio di sussidiarieta`.

ARTICOLO 2
(Funzioni della Regione)

1. La  Regione svolge le funzioni di programmazione e di verifica
delle proprie politiche in materia di cultura contemporanea.

2. La Regione attua direttamente i progetti di propria competenza
coordinandone la realizzazione con i progetti territoriali di cui
all`articolo 6.

ARTICOLO 3
(Strumenti di intervento)

1. Strumenti  di attuazione  delle finalita` della presente legge
sono:

a) il  piano di  indirizzo per  la cultura  contemporanea di  cui
   all`articolo 4;
b) i progetti di iniziativa regionale di cui all`articolo 5;
c) i progetti territoriali di cui all`articolo 6.

ARTICOLO 4
(Piano di indirizzo per la cultura contemporanea)

1. Il  piano di  indirizzo per  la cultura  contemporanea  e`  lo
strumento di  programmazione regionale  per la  promozione  della
cultura contemporanea in Toscana.

2. Il piano di indirizzo per la cultura contemporanea contiene:

a) l`analisi    del    settore    in  relazione  alle  necessita`
   d`intervento emergenti;
b) gli  obiettivi e  le strategie  di intervento  dei progetti di
   iniziativa regionale;
c) le linee e gli ambiti di intervento dei progetti territoriali;
d) le percentuali di riparto delle risorse regionali tra progetti
   di iniziativa regionale e progetti territoriali;
e) la   misura    percentuale  di  contribuzione  regionale  alla
   realizzazione dei  progetti  di  iniziativa  regionale  e  dei
   progetti territoriali;
f) la  misura percentuale  relativa al concorso finanziario degli
   enti locali  e degli  altri soggetti  pubblici o privati senza
   scopo  di   lucro,   per   la   realizzazione   dei   progetti
   territoriali;
g) i  criteri, le  modalita`, i  tempi di valutazione e selezione
   dei progetti territoriali;
h) gli  indicatori per  le verifiche di efficienza e di efficacia
   degli interventi.

3.  Il  piano  di  indirizzo  per  la  cultura  contemporanea  e`
approvato dal  Consiglio regionale  secondo  le  procedure  e  le
modalita` di  cui alla  legge regionale  11 agosto  1999,  n.  49
(Norme in  materia di programmazione regionale), modificata dalla
legge regionale 15 novembre 2004, n. 61.

4. Il piano di indirizzo ha validita` quinquennale ed e` soggetto
ad eventuali aggiornamenti annuali.

5. Gli  atti programmatori  di  cui  al  presente  articolo  sono
approvati dal Consiglio regionale.

6. La  Giunta regionale  trasmette al  Consiglio regionale e alla
commissione consiliare  competente in materia, entro il 30 giugno
di ogni  anno, il  rapporto  sullo  stato  di  avanzamento  della
realizzazione   del   piano   di   indirizzo   per   la   cultura
contemporanea.

ARTICOLO 5
(Progetti di iniziativa regionale)

1.  La   Giunta  regionale   approva  i  progetti  che  rivestono
particolare rilevanza regionale, nei seguenti ambiti:

a) attivita` di ricerca, studio e divulgazione;
b) interventi  di qualificazione  e aggiornamento degli operatori
   pubblici e privati;
c) interventi di informazione e comunicazione;
d) interventi di carattere sperimentale.

2. La  realizzazione dei  progetti e`  direttamente curata  dalla
Giunta regionale  secondo le  modalita`  previste  dal  piano  di
indirizzo.

ARTICOLO 6
(Progetti territoriali)

1. I  progetti territoriali  sono elaborati  in conformita`  alle
previsioni del  piano di  indirizzo e specificano l`entita` della
partecipazione finanziaria dei soggetti proponenti.

2. La  Giunta regionale  adotta idonee  forme di  pubblicita` per
consentire la presentazione dei progetti territoriali da parte di
enti locali e soggetti pubblici e privati senza scopo di lucro.

3. La  Giunta regionale  forma l`elenco dei progetti territoriali
ammessi  a  finanziamento,  secondo  le  procedure  e  i  termini
definiti dal piano di indirizzo.

4. La  Giunta regionale  adotta i  provvedimenti finalizzati alla
realizzazione dei progetti ammessi.

ARTICOLO 7
(Norma finanziaria)

1. Per  il finanziamento  della presente legge e` autorizzata per
l`anno 2006 la spesa di euro 1.580.000.

2. Le risorse di cui al comma 1, allocate all`unita` previsionale
di base (UPB) n. 631 (Promozione e sviluppo della cultura - spese
correnti) del  bilancio pluriennale  a legislazione vigente 2005-
2007,  annualita`   2006,  sono   rese  disponibili  in  sede  di
approvazione del  piano  di  indirizzo  di  cui  all`articolo  4,
mediante contestuale  rimodulazione delle  risorse previste dalla
deliberazione del  Consiglio regionale  4 febbraio  2004,  n.  11
(Piano di  indirizzo delle attivita` e dei beni culturali per gli
anni 2004/2006)  e dalla deliberazione del Consiglio regionale 12
gennaio 2005,  n., 2  recante il piano regionale dello spettacolo
per il triennio 2005-2007.

3. Agli  oneri relativi agli esercizi successivi si fa fronte con
legge di bilancio.

ARTICOLO 8
(Norma finale)

1. Sono escluse dall`ambito di intervento della presente legge:

a) le  attivita` ed  i progetti  relativi alla  tutela, gestione,
   valorizzazione  e   promozione   dei   beni   culturali   come
   individuati dal  decreto legislativo  22 gennaio  2004, n.  42
   (Codice  dei   beni  culturali   e  del  paesaggio,  ai  sensi
   dell`articolo 10 della legge 6 luglio 2002, n. 137);
b) le  attivita` di  spettacolo di  cui alla  legge regionale  28
   marzo 2000,  n. 45  (Norme  in  materia  di  promozione  delle
   attivita` nel settore dello spettacolo in Toscana ).

2. Non  accedono ai  contributi di  cui alla  presente  legge  le
istituzioni culturali  beneficiarie  dei  contributi  alla  legge
regionale 18  febbraio 1998,  n. 12 (Norme in materia di sostegno
alle attivita` delle istituzioni culturali di rilievo regionale).

ARTICOLO 9
(Norma transitoria)

1. Gli  interventi, relativi  ad attivita` oggetto della presente
legge, che  fanno riferimento  ai piani  di indirizzo di cui alla
legge regionale  1 febbraio  1995, n. 14 (Disciplina degli atti e
delle  procedure   della  programmazione   e   degli   interventi
finanziari regionali  nei settori  delle  attivita`  e  dei  beni
culturali),  ed  alla  l.  r.  45/2000,  si  attuano  secondo  le
modalita` in  essi  previste,  fino  all`adozione  del  piano  di
indirizzo di cui all`articolo 4.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 18 febbraio 2005

MARTINI

La presente  legge e`  stata approvata  dal  Consiglio  Regionale
nella seduta del 17.02.2005.




CULTURA


