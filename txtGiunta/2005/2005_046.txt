Modifiche all'art.  3 del regolamento regionale 24 dicembre 1999,
n.  5   (Regolamento  di  attuazione  concernente  le  norme  per
l'accesso al  ruolo unico  regionale e  per l'assunzione  a tempo
determinato).



IL PRESIDENTE DELLA GIUNTA REGIONALE

Visto l'articolo 121 della Costituzione, quarto comma, così come
modificato dall'articolo 1 della Legge Costituzionale 22 novembre
1999, n. 1;

Visto l'articolo 42, comma 2, dello Statuto;

Vista la  legge regionale  17 marzo  2000, n.  26 (Riordino della
legislazione regionale in materia di organizzazione e personale);

Visto  il   regolamento  regionale   24  dicembre   1999,  n.   5
(Regolamento di  attuazione concernente le norme per l'accesso al
ruolo unico regionale e per l'assunzione a tempo determinato);

Vista la  preliminare decisione  della Giunta  regionale n. 1 del
30.05.05 adottata  previa acquisizione  dei pareri  del  Comitato
Tecnico della  Programmazione, nonché delle competenti strutture
di cui all'articolo 29 della legge regionale n. 44/2003;

Acquisito il parere della I Commissione consiliare espresso nella
seduta del 28 giugno 2005;

Ritenuto di tener conto parzialmente delle osservazioni formulate
nel parere della I Commissione consiliare;

Vista la  deliberazione della  Giunta regionale  n.  715  del  18
luglio 2005  che approva  le modifiche all'art. 3 del regolamento
regionale 24  dicembre 1999,  n.  5  (Regolamento  di  attuazione
concernente le norme per l'accesso al ruolo unico regionale e per
l'assunzione a tempo determinato);

EMANA
il seguente Regolamento:

ARTICOLO 1
(Sostituzione dell'articolo 3 del regol. reg. 5/1999)

1. L'articolo  3 del regolamento regionale 24 dicembre 1999, n. 5
(Regolamento di  attuazione concernente le norme per l'accesso al
ruolo unico  regionale e per l'assunzione a tempo determinato) è
sostituito dal seguente:

   "Art. 3
   Modalità di assunzione a tempo determinato
   
   1.  Le   selezioni  dal   personale  da   reclutare  a   tempo
   determinato,  nei   casi  previsti   dalle  disposizioni   del
   contratto  collettivo   nazionale  di   lavoro  (CCNL),   sono
   effettuate applicando  i principi  di cui  all'articolo 36 del
   decreto legislativo  30 marzo  2001, n.  165  (Norme  generali
   sull'ordinamento   del    lavoro   alle    dipendenze    delle
   amministrazioni pubbliche), secondo le seguenti modalità:
   
   a) per  i profili  professionali collocati nelle categorie A e
      B, posizione  economica B1,  le assunzioni  sono effettuate
      secondo le modalità di cui all'articolo 22 ter della legge
      regionale  26   luglio  2002,  n.  32  (Testo  unico  della
      normativa della  Regione Toscana  in materia di educazione,
      istruzione,  orientamento,   formazione   professionale   e
      lavoro), introdotto dalla legge regionale 4 agosto 2003, n.
      42, e  del regolamento  emanato con  decreto del Presidente
      della Giunta regionale 4 febbraio 2004, n. 7/R (Regolamento
      regionale di  attuazione degli  articoli  22-bis  e  22-ter
      della legge  regionale 26  luglio 2002,  n. 32 "Testo Unico
      della  normativa   della  Regione  Toscana  in  materia  di
      educazione,    istruzione,     orientamento,     formazione
      professionale e  lavoro" in materia di incontro fra domanda
      e  offerta  di  lavoro  ed  avviamento  a  selezione  nella
      pubblica amministrazione);
   b) per  i profili  professionali collocati  nelle categorie B,
      posizione economica B3, C e D le assunzioni sono effettuate
      utilizzando apposite  graduatorie degli aspiranti, distinte
      per profili professionali ed eventualmente per provincia, e
      predisposte, previo  avviso da  pubblicarsi sul  Bollettino
      ufficiale della Regione Toscana (BURT), dal dirigente della
      struttura  competente   in  materia   di  reclutamento   di
      personale,  sulla   base  di   selezioni  per   titoli;  la
      specificazione  dei   titoli   è   contenuta   nell'avviso
      pubblico.  Le   graduatorie  hanno  validità  triennale  e
      possono  essere   prorogate  con   le  modalità   previste
      dall'articolo 54,  comma 6  della legge  regionale 17 marzo
      2000, n.  26  (Riordino  della  legislazione  regionale  in
      materia di organizzazione e personale);
   c) nei casi previsti alla lettera b) l'amministrazione, ove lo
      ritenga necessario  in relazione  ai compiti  da  svolgere,
      può procedere  alla preventiva verifica dell'idoneità del
      personale da  assumere;  tale  verifica  di  idoneità  non
      comporta valutazione comparativa;
   d) qualora   esistano  graduatorie  in  vigore  di  idonei  in
      pubbliche selezioni  per la  copertura di  posti del  ruolo
      unico regionale,  le assunzioni  sono effettuate attingendo
      prioritariamente da  dette graduatorie  ed  escludendo  gli
      idonei già dipendenti a tempo indeterminato della Regione;
   e) le    assunzioni  di  personale  a  tempo  determinato  per
      l'attuazione  di   progetti  speciali   che  richiedono  il
      possesso di  esperienze  o  competenze  specifiche  possono
      essere effettuate  mediante selezioni per titoli, per esame
      o per titoli ed esame.
   
   2. L'assunzione  può avvenire  con rapporto  di lavoro  sia a
   tempo pieno che a tempo parziale.
   
   3. Le  procedure di  selezione sono  indette con  decreto  del
   dirigente   della   struttura   competente   in   materia   di
   reclutamento di  personale e  si svolgono con modalità che ne
   garantiscono l'imparzialità, la tempestività, l'economicità
   e la  celerità di  espletamento  ricorrendo,  se  necessario,
   all'ausilio di sistemi automatizzati.
   
   4. L'amministrazione,  nel rispetto  della  normativa  vigente
   nonché del  CCNL, può  ricorrere  alla  somministrazione  di
   lavoro a termine e ai contratti di formazione e lavoro."


Il presente  Regolamento è  pubblicato nel  Bollettino Ufficiale
della Regione  Toscana. È  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 20 luglio 2005

Il Vicepresidente
GELLI




PERSONALE

