Modifiche alla  legge regionale 13 maggio 2003, n. 25 (Interventi
a favore  degli allevatori  partecipanti all'attuazione del piano
di sorveglianza  sierologica e  del piano vaccinale per la febbre
catarrale degli ovini "Blue-tongue").

Il Consiglio Regionale ha approvato il 11.05.2005
Il Presidente  della Giunta  Regionale promulga la seguente legge
regionale:

ARTICOLO 1
(Sostituzione dell'articolo 1 della l.r. 25/2003)

1. L'articolo  1 della  legge regionale  13 maggio  2003,  n.  25
(Interventi  a   favore  degli   allevatori   partecipanti   alla
attuazione del  piano di  sorveglianza sierologica  e  del  piano
vaccinale per  la febbre  catarrale degli ovini "Blue-tongue") è
sostituito dal seguente:

   "Art. 1
   Oggetto e finalità della legge
   
   1. La presente legge dispone interventi a favore delle aziende
   agricole con  allevamento zootecnico  ovino, caprino, bovino e
   bufalino, ai  fini di  incentivare la  collaborazione  con  le
   autorità sanitarie  preposte alla  attuazione  del  piano  di
   sorveglianza sierologica  per la  febbre catarrale degli ovini
   (Blue-tongue)  previsto   dall'ordinanza  del  Ministro  della
   sanità 11 maggio 2001 (Misure urgenti di profilassi vaccinale
   obbligatoria contro  la febbre  catarrale degli  ovini  "Blue-
   tongue").
   
   2. Gli  interventi disposti dalla presente legge consistono in
   un  contributo  diretto  a  compensare  i  costi  e  i  disagi
   sopportati  dagli  allevatori  con  la  messa  a  disposizione
   dell'autorità dei  propri capi  per i  prelievi periodici  di
   sangue finalizzati  a verificare  l'esistenza di  circolazione
   virale.".
   
ARTICOLO 2
(Sostituzione dell'articolo 2 della l.r. 25/2003)

1. L'articolo 2 della l.r. 25/2003 è sostituito dal seguente:

   "Art. 2
   Beneficiari e misura degli interventi
   
   1. Il  contributo di  cui all'articolo  1, comma 2 è concesso
   alle  aziende   agricole  con  allevamento  zootecnico  ovino,
   caprino, bovino  e bufalino,  comprese in  una o più celle di
   campionamento in  cui è  suddiviso il territorio toscano, che
   mettono a  disposizione dell'autorità  sanitaria un numero di
   capi  adeguato   alle  esigenze   del  piano  di  sorveglianza
   sierologica. Il  contributo è  concesso proporzionalmente  al
   numero dei capi che vengono annualmente resi disponibili per i
   prelievi a  partire dal  1 gennaio  2004 fino  al 31  dicembre
   2005. Ogni  singola azienda  può rendere disponibili non più
   di  dodici   capi  l'anno   o  il   numero  di  capi  ritenuti
   indispensabili   dall'autorità   sanitaria   competente   per
   territorio. Per  ogni capo messo a disposizione dell'autorità
   sanitaria  viene   erogata  una   somma  pari  a  90,00  euro,
   rapportata all'intero  anno solare,  proporzionalmente ridotta
   in relazione al periodo di effettiva messa a disposizione.".
   
ARTICOLO 3
(Modifiche all'articolo 3 della l.r. 25/2003)

1. Il  comma 3  dell'articolo 3  della l.r. 25/2003 è sostituito
dal seguente:

   "3. Al  termine di ciascun anno di attuazione degli interventi
   la Giunta  regionale  trasmette  alla  commissione  consiliare
   competente  una   relazione  a   consuntivo  degli  interventi
   realizzati e  finanziati nel  corso dell'anno  di riferimento,
   comprendente tra l'altro:
   
   a) il numero delle domande presentate;
   b) la quantificazione dei contributi erogati;
   c) i dati o la stima dell'impatto della febbre catarrale degli
      ovini (Blue-tongue) sul patrimonio ovino, caprino, bovino e
      bufalino toscano;
   d) l'opinione   dei  soggetti  coinvolti  sull'utilità  degli
      interventi effettuati.".
   
ARTICOLO 4
(Sostituzione dell'articolo 4 della l.r. 25/2003)

1. L'articolo 4 della l.r. 25/2003 è sostituito dal seguente:

   "Art. 4
   Norma finanziaria
   
   1.  Agli   oneri  di  spesa  derivanti  dall'attuazione  della
   presente legge,  stimati in complessivi euro 600.000,00, si fa
   fronte con  le risorse  dell'unità previsionale di base (UPB)
   n. 521  "Interventi per  lo sviluppo rurale, aiuti al reddito,
   agli investimenti  e allo  sviluppo  delle  imprese  agricole,
   zootecniche e  forestali -  spese correnti"  del  bilancio  di
   previsione 2005.".


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 12 maggio 2005

MARTINI

La presente legge, approvata dal Consiglio Regionale nella seduta
del 16  febbraio 2005,  è  promulgata  a  seguito  di  decisione
positiva della Commissione Europea pervenuta in data 11.05.2005.




ZOOTECNIA

