Modifiche alla  legge regionale  31 agosto  2000, n. 72 (Riordino
delle funzioni  e delle  attività in materia di promozione della
cultura e della pratica delle attività motorie).

Il Consiglio Regionale ha approvato il 17.02.2005
Il Presidente  della Giunta  Regionale promulga la seguente legge
regionale:

ARTICOLO 1
(Sostituzione dell'articolo 10 della l.r. 72/2000)

1. L'articolo  10 della  legge regionale  31 agosto  2000, n.  72
(Riordino  delle   funzioni  e  delle  attività  in  materia  di
promozione della cultura e della pratica delle attività motorie)
è sostituito dal seguente:

   "Art. 10
   Esercizio di impianti sportivi
   
   1. L'apertura  e la gestione di impianti, spazi e attrezzature
   per l'esercizio di attività motorie, ricreative e sportive è
   subordinato a  denuncia di  inizio di attività al comune dove
   è situato l'impianto.
   
   2. Nella denuncia di inizio attività l'interessato attesta il
   possesso dei requisiti previsti per l'esercizio dell'attività
   dal  regolamento  di  cui  all'articolo  10  bis,  nonché  la
   conformità  ai  requisiti  tecnici,  igienico-sanitari  e  di
   sicurezza degli impianti e delle attrezzature.".
   
ARTICOLO 2
(Inserimento dell'articolo 10 bis della l. r. 72/2000)

1. Dopo l'articolo 10 della l.r. 72/2000 è inserito il seguente:

   "Art. 10 bis
   Regolamento regionale
   
   1. Con regolamento regionale sono stabiliti:
   a) i  requisiti per  l'apertura e  la gestione degli impianti,
      degli spazi  e delle  attrezzature  motorie,  ricreative  e
      sportive di cui alla presente legge;
   b) i requisiti tecnici, igienico-sanitari e di sicurezza degli
      impianti  e   delle  attrezzature   per  la  pratica  delle
      attività  motorie,  con  esclusione  di  quelli  riservati
      all'ambito scolastico ed alla riabilitazione sanitaria;
   c) i  requisiti di  qualificazione professionale  dei soggetti
      operanti negli impianti, a tutela degli utenti e a garanzia
      della qualità del servizio;
   d) le  caratteristiche e  il  livello  di  qualificazione  dei
      servizi alle persone;
   e) le  modalità di  certificazione sanitaria dei programmi di
      attività e di tutela degli utenti.".


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 23 febbraio 2005

PASSALEVA
(designato con D.P.G.R.  n. 132 del 22.5.2000)

La presente  legge è  stata approvata  dal  Consiglio  Regionale
nella seduta del 17.02.2005.




SPORT


