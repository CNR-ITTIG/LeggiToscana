Modifica alla  legge regionale 26 luglio 2002, n. 32 (Testo unico
della normativa  della Regione  Toscana in materia di educazione,
istruzione, orientamento, formazione professionale e lavoro).

Il Consiglio Regionale ha approvato il 24-09-2003
Il Presidente  della Giunta  Regionale promulga la seguente legge
regionale:

ARTICOLO 1
(Modifica alla  legge regionale  26 luglio  2002, n.  32 -  Testo
unico  della  normativa  della  Regione  Toscana  in  materia  di
educazione, istruzione,  orientamento, formazione professionale e
lavoro - articolo 10, comma 5)

1. Il  comma 5  dell'articolo 10  della legge regionale 26 luglio
2002, n. 32 (Testo unico della normativa della Regione Toscana in
materia  di   educazione,  istruzione,  orientamento,  formazione
professionale e lavoro) è sostituito dal seguente:

   "5. Le  modalità di  nomina degli  organi di  cui al comma 4,
   nonché la  composizione del Consiglio di amministrazione, che
   assicura la rappresentanza delle Università e degli studenti,
   e del  Collegio dei  revisori delle Aziende sono stabilite con
   deliberazione  del   Consiglio  regionale.   Le  modalità  di
   funzionamento e  le competenze  degli organi di cui al comma 4
   sono stabilite  dal regolamento  di cui all'articolo 32, comma
   3, lettera b)".
   
ARTICOLO 2
(Entrata in vigore)

1. La  presente legge  entra in  vigore il giorno successivo alla
sua pubblicazione sul Bollettino Ufficiale della Regione Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 29 settembre 2003

MARTINI

La presente  legge è  stata approvata  dal  Consiglio  Regionale
nella seduta del 24-09-2003.




SISTEMA EDUCATIVO
FORMAZIONE


