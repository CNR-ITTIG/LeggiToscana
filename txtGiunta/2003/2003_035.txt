Tutela sanitaria dello sport.

Il Consiglio Regionale ha approvato il 02-07-2003
Il Presidente  della Giunta  Regionale promulga la seguente legge
regionale:

CAPO I
NORME GENERALI

ARTICOLO 1
(Finalita` e oggetto della legge)

1.  La  presente  legge  disciplina  la  tutela  sanitaria  delle
attivita` sportive  agonistiche,  non  agonistiche  e  di  quelle
motorie e  ricreative e  promuove l`educazione  e  la  tutela  di
coloro che  praticano attivita`  motorie  e  sportive  in  quanto
modalita` di prevenzione, mantenimento e recupero della salute.

2. Per  attivita` sportiva agonistica si intende quella attivita`
praticata continuativamente,  sistematicamente ed  esclusivamente
in forme  organizzate dalle federazioni sportive nazionali, dagli
enti di  promozione sportiva  riconosciuti dal  Comitato olimpico
nazionale  italiano   (CONI)  e  dal  Ministero  dell`istruzione,
dell`universita` e  della ricerca  per quanto  riguarda i  giochi
della gioventu` a livello nazionale. Tale attivita` deve avere lo
scopo di  conseguire prestazioni  sportive di elevato livello. La
qualificazione sportiva  agonistica, anche  in base  ai limiti di
eta`, e`  stabilita da  ogni singola federazione sportiva e dagli
enti di promozione sportiva riconosciuti dal CONI.

3. Per  attivita`  sportiva  non  agonistica  si  intende  quella
attivita`  praticata   in  forma  organizzata  dalle  federazioni
sportive, dagli enti di promozione sportiva riconosciuti dal CONI
e dal Ministero dell`istruzione relativamente alle fasi comunali,
provinciali  e   regionali  dei   giochi  della  gioventu`.  Tale
attivita` si  differenzia  da  quella  agonistica  per  l`impegno
minore, l`aspetto  competitivo non  mirato  al  conseguimento  di
prestazioni sportive di elevato livello, assenza di un vincolo di
eta` per intraprendere l`attivita` sportiva.

4. Per  attivita` motoria  e ricreativa  si intende quella svolta
singolarmente  o   in  gruppo   per  esclusivi  fini  igienici  e
ricreativi. Tale  attivita`  puo`  essere  anche  organizzata  da
istituzioni varie,  da enti  o associazioni,  anche affiliati  al
CONI, senza comunque mutarne la natura da motoria e ricreativa in
sportiva. Per  lo svolgimento  di tale  attivita` sportiva non e`
richiesta certificazione medica di alcun tipo.

5. Gli  enti e  associazioni che organizzano attivita` rientranti
nella disciplina  della presente  legge sono tenuti a esplicitare
ai partecipanti a quale delle tipologie di cui al comma 2, 3 e 4,
l`attivita` afferisca.

ARTICOLO 2
(Funzioni della Regione)

1. La  Regione,  nella  materia  oggetto  della  presente  legge,
esercita le seguenti funzioni:

a) programmazione anche a carattere pluriennale;
b) indirizzo tecnico, coordinamento e verifica dei risultati;
c) nomina  della Commissione  regionale d`appello per l`esame dei
   ricorsi avverso  i giudizi  di non  idoneita`  specifica  alla
   pratica  di   attivita`  sportive   agonistiche,  secondo   la
   composizione  e   le  modalita`   di  funzionamento   previste
   dall`articolo 9;
d) promozione   dell`aggiornamento  professionale  del  personale
   delle aziende unita` sanitarie locali in collaborazione con le
   Universita`, con la Federazione regionale toscana degli Ordini
   dei medici e con la Federazione medico sportiva italiana;
e) istituzione    del  libretto  sanitario  dell`atleta,  in  cui
   registrare  i  giudizi  di  idoneita`  alla  pratica  sportiva
   agonistica e  non agonistica,  o di  non idoneita` annualmente
   ottenuti, nonche`  le notizie  sanitarie utili  a  fornire  il
   quadro  clinico-anamnestico   delle  condizioni   dell`atleta,
   secondo quanto previsto dall`articolo 5;
f) pubblicazione  sul Bollettino  ufficiale della  Regione  degli
   elenchi degli ambulatori di medicina dello sport autorizzati o
   accreditati,  nell`ambito   di  quanto  previsto  dalla  legge
   regionale 23 febbraio 1999, n.8 (Norme in materia di requisiti
   strutturali,  tecnologici  ed  organizzativi  delle  strutture
   sanitarie: autorizzazione  e procedura di accreditamento) come
   da ultimo modificata dalla legge regionale 25 ottobre 2000, n.
   75.

2. Il  Consiglio Sanitario  Regionale svolge  i compiti di organo
tecnico-consultivo del  Consiglio e  della  Giunta  regionale  in
materia di  tutela sanitaria  delle attivita` motorie e sportive,
ai sensi  dell`articolo 89 della legge regionale 8 marzo 2000, n.
22  (Riordino  delle  norme  per  l`organizzazione  del  Servizio
Sanitario regionale).

ARTICOLO 3
(Funzioni delle aziende sanitarie)

1. Le  aziende unita`  sanitarie locali,  nella  materia  oggetto
della presente legge, esercitano:

a) la  tutela sanitaria  delle attivita`  sportive,  comprendenti
   prestazioni  di   primo  e   secondo  livello   e  prestazioni
   integrative, secondo quanto specificato nei commi 2, 3 e 4;
b) gli  interventi di  educazione sanitaria  indirizzati in  modo
   particolare alla  promozione dello  sport e alla diffusione di
   una   cultura    che   attribuisca   alla   pratica   regolare
   dell`attivita` fisica  un ruolo  essenziale  nell`adozione  di
   stili di vita sani e alla prevenzione del fenomeno doping;
c) la vigilanza nei riguardi degli ambulatori privati che operano
   nel campo della medicina sportiva;
d) la    vigilanza    sul  corretto  rilascio  e  utilizzo  delle
   certificazioni  di  idoneita`  allo  sport  agonistico  e  non
   agonistico;
e) la vigilanza igienico sanitaria sugli impianti sportivi.

2. Le prestazioni di primo livello sono costituite da:
a) educazione alla salute, relativa all`esercizio delle attivita`
   sportive agonistiche e non, e motorie;
b) esame delle condizioni di rischio di ogni attivita` sportiva o
   motoria e  valutazione degli  effetti prodotti  sui praticanti
   con azioni di orientamento;
c) vaccinazioni  antitetaniche per lo svolgimento delle attivita`
   sportive  previste   dalla  legge   5  marzo   1963,  n.   292
   (Vaccinazione  antitetanica   obbligatoria)  come   da  ultimo
   modificata dalla legge 27 aprile 1981, n. 166;

3. Le prestazioni di secondo livello sono costituite da:

a) accertamenti iniziali, periodici e di controllo finalizzati al
   rilascio  delle  certificazioni  di  idoneita`  specifica  per
   coloro che  praticano attivita`  sportive agonistiche in forma
   dilettantistica o professionistica;
b) interventi   tecnici  e di  consulenza,  nonche`  accertamenti
   sanitari richiesti  dai medici  e pediatri  per il rilascio di
   certificazione di idoneita` allo sport non agonistico;
c) controlli antidoping secondo quanto previsto dall`articolo 8.

4. Le prestazioni integrative sono:

a) attivita`    integrative  di  supporto  nei  casi  in  cui  si
   richiedano  indagini   funzionali  e  sussidi  strumentali  di
   particolare complessita`;
b) attivita`  di terapia  e di riabilitazione per danni derivanti
   dalla pratica sportiva;
c) accertamenti diagnostici e interventi di sostegno in relazione
   a problemi  fisici  e  psichici  derivanti  dalla  pratica  di
   attivita` sportive;
d) valutazione funzionale di categorie a rischio per le quali una
   regolare attivita`  sportiva puo`  contribuire ad integrare un
   piano terapeutico,  da effettuare  in collaborazione  con  gli
   specialisti di settore;
e) valutazione  funzionale dei  praticanti attivita`  sportive  e
   consulenze integrative sui programmi di allenamento;
f) lotta  al doping  attraverso la ricerca e l`informazione nelle
   scuole e  negli ambienti sportivi in conformita` alla legge 14
   dicembre 2000, n. 376 (Disciplina della tutela sanitaria delle
   attivita` sportive  e della  lotta contro  il doping) e studio
   degli effetti dei farmaci usati nella medicina dello sport;
g) accertamenti  sanitari richiesti  dalla commissione  regionale
   d`appello di cui all`articolo 9;
h) attivita`  didattiche e  di ricerca  scientifica in materia di
   medicina dello sport.

5. Le  prestazioni di  cui ai  commi 3  e 4,  fatto salvo  quanto
previsto dall`articolo 8 per i controlli antidoping, sono erogate
da apposite  articolazioni organizzative  individuate  dal  piano
sanitario regionale,  secondo quanto  previsto  dall`articolo  52
della LR 22/2000.

6. Le aziende unita` sanitarie locali assicurano gli interventi e
le prestazioni  di cui  ai commi  3 e  4  ai  soggetti  disabili,
riconoscendo lo  sport come  mezzo privilegiato di educazione, di
rieducazione,  di   valorizzazione  del   tempo   libero   e   di
integrazione sociale.

7. Le aziende ospedaliere di cui all`articolo 10 della LR 22/2000
possono esercitare  le funzioni  di cui all`articolo 4, commi 3 e
4, secondo  le modalita`  previste  da  apposite  convenzioni  da
stipularsi con le aziende unita` sanitarie locali.

ARTICOLO 4
(Certificazione  di   idoneita`   sportiva   agonistica   e   non
agonistica)

1.  Per  consentire  all`atleta  di  accedere  agli  accertamenti
sanitari prescritti  per  il  rilascio  della  certificazione  di
idoneita` all`attivita`  sportiva agonistica e non agonistica, la
societa` o  l`organizzazione  sportiva  e`  tenuta  a  consegnare
all`interessato  la  richiesta  di  visita  medica,  conforme  al
modello predisposto  dalla  Regione,  ed  il  libretto  sanitario
secondo quanto previsto dall`articolo 6.

2. La  richiesta di  certificazione  di  idoneita`  all`attivita`
sportiva agonistica e non agonistica deve essere presentata nelle
circostanze  e   con  la   periodicita`  prevista   dal   decreto
ministeriale  18  febbraio  1983,  dal  decreto  ministeriale  28
febbraio 1983 e dal decreto ministeriale 4 marzo 1993.

3. Le  certificazioni di  idoneita`  all`attivita`  sportiva  non
agonistica sono  rilasciate dal medico di medicina generale o dal
pediatra di libera scelta limitatamente ai propri assistiti.

4.  Le   certificazioni  di   idoneita`  all`attivita`   sportiva
agonistica e  non agonistica sono rilasciate dalle aziende unita`
sanitarie locali o da strutture ambulatoriali private accreditate
per la  medicina dello  sport. Sono  competenti al rilascio della
certificazione  l`azienda  unita`  sanitaria  locale  in  cui  e`
residente l`atleta  oppure l`azienda  unita` sanitaria locale ove
e` ubicata  la societa`  sportiva e  le  strutture  ambulatoriali
accreditate ubicate nel territorio delle medesime aziende.

5. Le  aziende unita`  sanitarie locali  possono avvalersi per il
rilascio delle  certificazioni di idoneita` allo sport agonistico
anche di  medici dipendenti del Servizio Sanitario Nazionale che,
pur privi  del titolo  di specializzazione previsto, alla data di
entrata in  vigore della  legge regionale 15 dicembre 1994, n. 94
(Tutela sanitaria  delle  attivita`  sportive)  avevano  prestato
servizio per  almeno cinque anni nel settore della medicina dello
sport.

ARTICOLO 5
(Criteri generali  per la  qualificazione dell`attivita` sportiva
agonistica e per il rilascio dei relativi attestati di idoneita`)

1.  Le  modalita`  di  esercizio  della  tutela  per  le  singole
attivita` sportive ed i criteri tecnici generali in base ai quali
devono  essere  effettuati  i  controlli  sanitari  di  idoneita`
specifica alla pratica delle attivita` sportive agonistiche e non
agonistiche sono  stabiliti dal  decreto ministeriale 18 febbraio
1983, dal  decreto ministeriale  28 febbraio  1983 e  dal decreto
ministeriale 4 marzo 1993.

2. Il  medico sociale che riscontri all`atleta condizioni morbose
che possano  compromettere l`idoneita`  a continuare  la  pratica
dell`attivita`   sportiva    agonistica   e`   tenuto   a   darne
comunicazione  alla   societa`  o   organizzazione  sportiva.  La
societa` o  l`organizzazione  sportiva  e`  tenuta  a  sospendere
l`atleta dall`attivita`  per tutto  il tempo  necessario  perche`
questi ottenga nuova certificazione di idoneita`. La richiesta di
nuova certificazione  di idoneita`  deve contenere le indicazioni
sulle   condizioni    che   hanno    portato   alla   sospensione
dell`attivita`.

3. Lo  specialista  in  medicina  dello  sport  che  rilascia  la
certificazione e`  tenuto ad effettuare personalmente la visita e
la  valutazione   dell`idoneita`  alla   pratica   dell`attivita`
sportiva agonistica,  garantendo  l`effettuazione  di  tutti  gli
accertamenti clinici  e di  diagnostica strumentale  previsti dai
decreti ministeriali 18 febbraio 1983, 28 febbraio 1983 e 4 marzo
1993.

4. La  Giunta regionale  definisce con  propria deliberazione, da
adottare entro  tre mesi  dall`approvazione della presente legge,
le modalita`  di rilascio  della certificazione di idoneita` alla
pratica delle attivita` sportive agonistiche.

5.  L`accertamento  dell`idoneita`  alla  pratica  dell`attivita`
sportiva agonistica  dei disabili  comporta un giudizio altamente
individualizzato con analisi ed apprezzamento delle condizioni di
disabilita` del  soggetto e delle caratteristiche biomeccaniche e
di impegno  funzionale dell`attivita`  sportiva  che  si  intende
svolgere.

6. La  richiesta di  certificazione di  idoneita`  relativa  agli
sportivi disabili  deve  essere  corredata  da  certificazione  o
cartella clinica,  rilasciata da una struttura pubblica o privata
accreditata,   attestante   la   patologia   responsabile   della
disabilita`.

7. La  certificazione di  idoneita` per  i soggetti disabili deve
far riferimento  alle attivita`  adattate  agli  atleti  disabili
secondo le norme e i regolamenti della Federazione italiana sport
disabili.

8. Le  certificazioni di  idoneita` sono  considerate a tutti gli
effetti quali prestazioni di natura medico legale.

9. Lo  specialista che,  a seguito  degli accertamenti  sanitari,
verifichi la  non idoneita`  alla pratica dell`attivita` sportiva
agonistica, compila  la relativa  certificazione, trattenendo una
copia presso  la struttura  in cui opera e deve comunicare, entro
cinque giorni,  all`interessato ed  alla commissione regionale di
appello, l`esito  negativo con l`indicazione della diagnosi posta
a base  del giudizio. Alla societa` od organizzazione sportiva di
appartenenza deve  essere trasmesso  il solo esito negativo entro
il medesimo  termine. Nel caso in cui la certificazione sia stata
rilasciata  da  una  struttura  privata  accreditata,  il  medico
provvede a dare comunicazione anche alla competente articolazione
organizzativa dell`azienda unita` sanitaria locale.

10. Avverso  il giudizio  di non  idoneita` alla pratica sportiva
agonistica l`interessato  puo` proporre  ricorso alla commissione
regionale d`appello,  entro trenta  giorni  dal  ricevimento  del
certificato di non idoneita`.

11. L`azienda  unita` sanitaria  locale, tramite  l`articolazione
organizzativa di  medicina dello  sport, effettua controlli sulla
qualita` degli  attestati di  idoneita` sportiva rilasciati dalle
strutture ambulatoriali  private accreditate,  anche in  rapporto
alla effettiva presenza dei medici specialisti.

ARTICOLO 6
(Libretto sanitario)

1. E`  istituito il  libretto sanitario,  di  norma  su  supporto
digitale, ad  uso medico  sportivo. Il dirigente della competente
struttura regionale  predispone un  modello di  libretto,  valido
dieci anni.

2.  Il   libretto  sanitario  e`  strettamente  personale  ed  e`
rilasciato personalmente  all`atleta  che  puo`  consegnarlo,  su
formale richiesta,  alla societa`  od organizzazione  sportiva  o
alla  struttura   sanitaria  accreditata  che  sono  obbligate  a
restituirlo al titolare su sua richiesta, entro ventiquattro ore.

3.  Alla  stampa  e  alla  distribuzione  dei  libretti  sanitari
provvede  l`azienda   unita`  sanitaria   locale   di   residenza
dell`atleta oppure  quella  nel  cui  territorio  e`  ubicata  la
societa` sportiva.

4. Nessuna visita puo` essere effettuata se non previa esibizione
del libretto sanitario.

5. Il  libretto  e`  ritirato  da  parte  dello  specialista  che
effettua la  visita  di  idoneita`  alla  pratica  dell`attivita`
sportiva agonistica  e non  agonistica e restituito all`atleta al
termine della medesima, completato dai dati previsti.

6. Sono  fatti salvi gli obblighi previsti dall`articolo 22 della
legge 31  dicembre 1996,  n. 675 (Tutela delle persone e di altri
soggetti rispetto al trattamento dei dati personali).

ARTICOLO 7
(Adempimenti degli organizzatori)

1. Le  societa` o  organizzazioni sportive  sono tenute, sotto la
propria responsabilita`, a:

a) subordinare  la partecipazione  degli  atleti  alle  attivita`
   sportive agonistiche  e  non  agonistiche  alla  presentazione
   della certificazione  di  idoneita`  sportiva  prevista  dalla
   presente legge;
b) conservare  i certificati  di  idoneita`  dei  propri  atleti,
   verificandone scadenza e validita`;
c) verificare  la regolarita`  della posizione  dei propri atleti
   che  prendono   parte  alle   gare  agonistiche  dalle  stesse
   organizzate mediante esame del libretto sanitario;
d) rifiutare,  ai fini  della pratica  delle  attivita`  sportive
   agonistiche e  non agonistiche,  i certificati  rilasciati  da
   specialisti diversi da quelli indicati nella presente legge.

2.  Chiunque  organizzi  manifestazioni  sportive  e`  tenuto  ad
assicurare a proprie spese, per i partecipanti alle competizioni,
i servizi di assistenza, di controllo medico e di primo soccorso,
previsti dai  regolamenti delle federazioni sportive nazionali ed
internazionali  e   comunque  chiunque  organizzi  manifestazioni
pubbliche a partecipazione libera concernenti attivita` motorie e
ricreative e`  tenuto ad  assicurare  a  proprie  spese  adeguati
servizi di primo soccorso.

3. Nelle manifestazioni sportive, il medico sportivo con funzioni
di  giurato   tecnico,  previsto  dai  regolamenti  federali,  e`
designato, prioritariamente  fra i medici specialisti in medicina
dello  sport,   dall`articolazione  organizzativa   di   medicina
sportiva della  azienda unita`  sanitaria locale  competente  per
territorio, d`intesa con la Federazione medico sportiva italiana.

ARTICOLO 8
(Controllo antidoping)

1. Le funzioni in materia di controllo antidoping sono esercitate
dalle aziende unita` sanitarie locali d`intesa con la Commissione
di vigilanza  di cui all`articolo 3 della legge 14 dicembre 2000,
n.  376   (Disciplina  della  tutela  sanitaria  delle  attivita`
sportive e della lotta contro il doping).

2. La  Giunta regionale  definisce, con  propria deliberazione da
adottarsi entro  novanta giorni dalla approvazione della presente
legge,  un  programma  di  validita`  triennale  per  definire  i
controlli di  competenza delle  Aziende unita`  sanitarie locali,
individuando il laboratorio di riferimento regionale.

3. Gli  adempimenti  relativi  al  controllo  antidoping  di  cui
all`articolo 4, comma 3, della legge 376/2000 sono assicurati:

a) per quanto concerne il prelievo delle sostanze biologiche, dai
   medici  designati  dalla  competente  struttura  organizzativa
   dell`azienda  unita`   sanitaria  locale   d`intesa   con   la
   Federazione medico sportiva italiana;
b) per  quanto attiene gli esami di laboratorio, dagli istituti o
   laboratori   individuati   dal   piano   sanitario   regionale
   accreditati dalla  Regione ad  eseguire tale tipo di analisi o
   dai laboratori  antidoping accreditati  ai sensi dell`articolo
   4, comma 1, della legge 376/2000.

4. Gli  oneri finanziari  relativi agli  accertamenti di  cui  al
comma 3, sono a carico di chi richiede il controllo.

5. La  Giunta regionale promuove un programma di formazione degli
operatori  affinche`   nelle  fasi  di  avviamento  alla  pratica
sportiva siano fornite tutte le informazioni per la lotta all`uso
delle sostanze  dopanti e  informazioni  utili  ad  una  corretta
alimentazione  degli  sportivi  (con  particolare  attenzione  ai
minori)  contro   l`abuso  degli   integratori   alimentari   che
incrementano la performance.

ARTICOLO 9
(Commissione regionale d`appello)

1. La Commissione regionale d`appello e` nominata con decreto del
Presidente della  Giunta regionale,  su  proposta  dell`Assessore
regionale competente,  dura in  carica cinque anni ed e` composta
da:

a) un  medico specialista in medicina dello sport con funzioni di
   Presidente;
b) un   medico  specialista  in  medicina  interna  o  disciplina
   equivalente;
c) un medico specialista in cardiologia;
d) un medico specialista in ortopedia;
e) un   medico    specialista    in    medicina  legale  e  delle
   assicurazioni.

2. La  Giunta regionale, con regolamento esecutivo della presente
legge, determina  le modalita` di funzionamento della commissione
e le procedure per l`appello.

3. Ai  membri della  commissione e`  corrisposta una  indennita`,
nella misura  e secondo le modalita` stabilite con delibera della
Giunta regionale.

4.  La   commissione  puo`,  in  relazione  ai  singoli  casi  da
esaminare, avvalersi della consulenza di medici in possesso della
specializzazione inerente  al caso  specifico, operanti presso le
strutture pubbliche  ed, ove  ritenuto necessario,  puo` disporre
che il  ricorrente sia sottoposto ad accertamenti sanitari presso
centri accreditati preferibilmente pubblici.

5. La  commissione provvede  alla tenuta  di un  archivio dei non
idonei   ed   alla   comunicazione   delle   decisioni   adottate
all`interessato, alla  Federazione sportiva di appartenenza, alla
societa` o  organizzazione sportiva  in cui  il soggetto  risulta
iscritto ed  allo specialista di medicina sportiva avverso il cui
giudizio e`  stato  proposto  ricorso.  La  commissione  provvede
altresi`  alla   registrazione  della   decisione  nel   libretto
sanitario del ricorrente.

ARTICOLO 10
(Anagrafe dei  soggetti sottoposti  a visita  per idoneita`  allo
sport agonistico)

1. Le  aziende unita`  sanitarie locali  istituiscono un`anagrafe
degli  atleti   sottoposti  a   visita  per   il  rilascio  della
certificazione  relativa   all`attivita`   sportiva   agonistica,
suddivisi per disciplina sportiva.

2. Presso  la Commissione regionale d`appello di cui all`articolo
9  e`   istituita  l`anagrafe   degli   atleti   non   idonei   o
temporaneamente sospesi.

3. Gli  ambulatori accreditati  che rilasciano  certificazioni di
idoneita` all`attivita`  sportiva  agonistica  e  non  agonistica
inviano, con  cadenza almeno semestrale, in forma informatizzata,
all`azienda  unita`   sanitaria  locale  di  competenza  l`elenco
nominativo delle  visite effettuate  al  fine  di  effettuare  un
censimento degli atleti.

4. La  Giunta regionale  definisce con  propria deliberazione, da
adottarsi entro  novanta  giorni  dall`entrata  in  vigore  della
presente legge,  le procedure  e le modalita` per l`istituzione e
la gestione dell`anagrafe.

5. Le aziende unita` sanitarie locali comunicano annualmente alla
Giunta regionale i dati sull`attivita` svolta secondo i criteri e
le modalita` stabilite con apposito atto della Giunta regionale.

ARTICOLO 11
(Programmazione dell`attivita` certificativa)

1. Al  fine  di  consentire  il  pieno  utilizzo  e  la  migliore
operativita` degli ambulatori, le aziende unita` sanitarie locali
e   gli   ambulatori   accreditati   programmano   le   attivita`
certificative nell`intero arco dell`anno.

2. Le  societa`  e  le  organizzazioni  sportive  sono  tenute  a
presentare alle  competenti strutture organizzative delle aziende
unita` sanitarie  locali e  agli ambulatori  accreditati ai quali
intendono  richiedere   la  certificazione,   il  fabbisogno   di
certificazioni  dei   propri  atleti  sulla  base  dell`attivita`
sportiva  programmata   e  della   scadenza  degli  attestati  di
idoneita` gia` rilasciati.

ARTICOLO 12
(Determinazione  delle   tariffe  massime   per  il  rilascio  di
attestati di idoneita` alla attivita` sportiva agonistica)

1. La  Giunta regionale,  acquisito il  parere della  Federazione
regionale  degli  Ordini  dei  medici,  determina,  per  ciascuna
disciplina  sportiva,   le  tariffe   massime  per   il  rilascio
dell`attestato di idoneita` comprensive di tutti gli accertamenti
clinici e  di  diagnostica  strumentale  previsti  dalla  vigente
normativa.

2. Le strutture pubbliche e private che rilasciano certificazioni
si impegnano  ad applicare  le tariffe  determinate ai  sensi del
comma 1.

ARTICOLO 13
(Autorizzazione ed accreditamento degli ambulatori privati)

1. Agli  ambulatori di  medicina  dello  sport  si  applicano  le
disposizioni  stabilite   dalla  LR  8/1999.  Gli  ambulatori  di
medicina dello  sport sono  tenuti ad  adeguarsi e  a mantenere i
requisiti strutturali,  tecnologici ed  organizzativi generali  e
specifici ai sensi della LR 8/1999 e della presente legge.

2. Il  Consiglio regionale,  con deliberazione da adottarsi entro
centottanta giorni  dalla entrata in vigore della presente legge,
approva i  requisiti  specifici  per  l`esercizio  dell`attivita`
sanitaria di medicina dello sport.

CAPO II
PROVVEDIMENTI SANZIONATORI

ARTICOLO 14
(Provvedimenti sanzionatori)

1. Fatti salvi i poteri degli ufficiali e degli agenti di polizia
giudiziaria, l`accertamento delle violazioni di cui alla presente
legge e`  svolto dai  competenti  servizi  delle  aziende  unita`
sanitarie locali.

2. La  violazione  agli  adempimenti  e  agli  obblighi  previsti
dall`articolo 7  comporta per  il soggetto tenuto all`adempimento
l`applicazione della sanzione amministrativa del pagamento di una
somma da 300,00 a 1800,00 euro.

3.  Chi  rilascia  certificazioni  di  idoneita`  allo  sport  in
violazione di  quanto disposto  dagli articoli  4, 5,  6 e  16 e`
soggetto alla  sanzione amministrativa del pagamento di una somma
da 1000,00 a 6000,00 euro.

4. Per  l`accertamento e  la contestazione  delle infrazioni alla
presente legge  si applicano la legge regionale 28 dicembre 2000,
n. 81  (Disposizioni in  materia di sanzioni amministrative) e la
legge 24  novembre 1981,  n. 689  (Modifiche al  sistema penale).
All`applicazione    delle    sanzioni    provvede    il    comune
territorialmente competente.

5. Il  mancato rispetto di quanto previsto all`articolo 10, comma
3,  comporta  la  decadenza  dall`accreditamento  secondo  quanto
disposto dalla LR 8/1999.

6. Alla  violazione delle  disposizioni  degli  articoli  5  e  6
consegue la sospensione o la perdita dell`accreditamento.

CAPO III
DISPOSIZIONI TRANSITORIE E FINALI

ARTICOLO 15
(Norme transitorie)

1. Gli  ambulatori di  medicina dello  sport gia`  autorizzati ai
sensi della  LR 94/1994,  per continuare  a svolgere  l`attivita`
sanitaria,  per   il  rilascio   dei  certificati  dell`attivita`
sportiva  agonistica,   devono  presentare   domanda  di  rinnovo
dell`autorizzazione ai  sensi della  LR 8/1999. Il termine per la
presentazione della  domanda di  rinnovo e` di centottanta giorni
dalla  data  di  pubblicazione  sul  Bollettino  ufficiale  della
Regione Toscana (BURT) della deliberazione adottata dal Consiglio
regionale di approvazione dei requisiti specifici per l`esercizio
dell`attivita` sanitaria di medicina dello sport.

2. Le  disposizioni sui  requisiti obbligatori  di  cui  alla  LR
8/1999 trovano  immediata applicazione nel caso di attivazione di
nuove strutture.  Nel caso  di ampliamento  dell`attivita` o  dei
locali  di   strutture  gia`   autorizzate  le  disposizioni  sui
requisiti obbligatori  sono applicate  limitatamente  all`oggetto
dell`ampliamento.

3. Gli  ambulatori di  medicina dello  sport gia`  autorizzati ai
sensi della  LR 94/1994,  si adeguano  ai  requisiti  generali  e
specifici di  cui all`articolo  13 a far data dalla pubblicazione
sul  BURT   della  deliberazione   del  Consiglio   regionale  di
approvazione   dei    requisiti   specifici    per    l`esercizio
dell`attivita` sanitaria di medicina dello sport nel rispetto dei
seguenti termini:

a) entro cinque anni, per quanto riguarda i requisiti strutturali
   e impiantistici;
b) entro tre anni, per quanto riguarda i requisiti tecnologici;
c) entro due anni per quanto riguarda la predisposizione di linee
   guida e regolamenti interni;
d) entro un anno, per quanto riguarda i requisiti organizzativi.

4. Il comune territorialmente competente rinnova l`autorizzazione
entro centottanta  giorni dalla  richiesta dopo  aver  accertato,
tramite  il   dipartimento  di  prevenzione  dell`azienda  unita`
sanitaria locale, la sussistenza dei requisiti richiesti ai sensi
della LR 8/1999.

5.  La   mancata   presentazione   della   domanda   di   rinnovo
dell`autorizzazione o  il mancato  adeguamento ai  requisiti  nei
termini   indicati    al   comma   3,   comporta   la   decadenza
dell`autorizzazione e la conseguente chiusura dell`esercizio.

ARTICOLO 16
(Attivita` certificativa)

1. Le  certificazioni di  idoneita` alla  pratica  dell`attivita`
sportiva agonistica  sono rilasciate, entro due anni dall`entrata
in vigore  della presente  legge, dalle  aziende unita` sanitarie
locali e  dalle strutture  ambulatoriali private  che hanno  gia`
ottenuto l`accreditamento.

2. Le  aziende unita`  sanitarie locali,  per il  rilascio  delle
certificazioni di  cui al comma 1, possono avvalersi di strutture
ambulatoriali private, con le quali stipulano specifici contratti
e che  sono tenute  al rispetto  delle disposizioni  di cui  alla
presente legge.

3. Le  strutture  ambulatoriali  private  con  le  quali  vengono
stipulati i contratti di cui al comma 2, sono tenute a rispettare
le  condizioni   di  incompatibilita`  previste  dalla  normativa
vigente  nel   rapporto  di  lavoro  con  il  personale  comunque
impegnato. I  contratti prevedono  l`attribuzione  di  un  numero
massimo di certificati da rilasciare nel corso di validita` dello
stesso che tenga conto del numero massimo di visite eseguibile da
ciascun medico specialista in medicina dello sport presente nella
struttura e  sono comunque  risolti alla  scadenza del termine di
cui al comma 1.

4. Fino alla scadenza del termine di cui all`art. 15, comma 1, le
aziende unita`  sanitarie locali  possono stipulare contratti con
strutture  ambulatoriali  gia`  autorizzate  ai  sensi  della  LR
94/1994. Decorso tale termine, le aziende unita` sanitarie locali
possono  stipulare   contratti   esclusivamente   con   strutture
ambulatoriali autorizzate  all`esercizio di  attivita`  sanitaria
nella disciplina  di medicina  dello sport,  ai  sensi  della  LR
8/1999 e della presente legge, o per le quali e` in corso, presso
il   comune    competente,    il    procedimento    di    rinnovo
dell`autorizzazione, ai sensi dell` articolo 15, comma 4.

ARTICOLO 17
(Norma finanziaria)

1. Agli  oneri derivanti  dall`applicazione dell`articolo 9 della
presente legge  e previsti in 2600,00 euro annui si fa fronte per
l`esercizio  2003,  con  lo  stanziamento  iscritto  alla  unita`
previsionale  di   base  264  (Servizi  di  prevenzione  -  spese
correnti) del bilancio di previsione 2003.

2. Per gli esercizi successivi si fa fronte con le relative leggi
di bilancio.

ARTICOLO 18
(Abrogazioni)

1. Sono abrogate le seguenti leggi regionali:

- la  legge regionale  15 dicembre  1994, n. 94 (Tutela sanitaria
  delle attivita` sportive);
- la legge regionale 29 ottobre 1997, n. 77 (Modifiche alla LR 15
  dicembre  1994,   n.  94   "Tutela  sanitaria  delle  attivita`
  sportive").


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 9 luglio 2003

PASSALEVA
(designato con DPGR n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del 02-07-2003.




SPORT
ASSISTENZA SANITARIA

