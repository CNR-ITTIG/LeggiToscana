Modifiche  alla   legge  regionale   16  agosto   2001,   n.   40
(Disposizioni  in   materia  di   riordino  territoriale   e   di
incentivazione delle forme associative di Comuni).

Il Consiglio Regionale ha approvato il 17-12-2003
Il Presidente  della Giunta  Regionale promulga la seguente legge
regionale:

ARTICOLO 1
(Modifiche agli articoli 2 e 3 della LR 40/2001)

1. Il  comma 4  dell`articolo 2  della legge  regionale 16 agosto
2001, n.  40 (Disposizioni  in materia di riordino territoriale e
di incentivazione delle forme associative di Comuni) e` abrogato.

2. Il comma 3 dell`articolo 3 della LR 40/2001 e` abrogato.

ARTICOLO 2
(Modifiche all`articolo 8 della LR 40/2001)

1. Il comma 6 dell`articolo 8, della LR 40/2001 e` sostituito dal
seguente:

   "6. Non  sono ammesse  a beneficiare  dei contributi  le forme
   associative obbligatorie  di cui  all`articolo 30,  comma 3  e
   all`articolo 31, comma 7 del DLgs 267/2000."
   
ARTICOLO 3
(Modifiche all`articolo 9 della LR 40/2001)

1. Il comma 4 dell`articolo 9, della LR 40/2001 e` sostituito dal
seguente:

   "4. Il criterio relativo alla rilevanza e alla tipologia delle
   funzioni e  dei  servizi  esercitati  in  forma  associata  e`
   applicato considerando  ogni gestione  associata di funzioni e
   servizi, compresi  i servizi  generali di  amministrazione. Ai
   fini della  concessione  del  contributo,  sono  rilevanti  le
   gestioni  associate   di  funzioni   e  servizi  indicate  nel
   programma   di    riordino   territoriale,    che   comportano
   integrazione di  competenze, strutture,  risorse  finanziarie,
   personale, con  esclusione delle  funzioni di coordinamento. I
   contributi sono  concessi in  relazione  alle  funzioni  e  ai
   servizi effettivamente esercitati in forma associata."
   
ARTICOLO 4
(Modifiche all`articolo 10 della LR 40/2001)

1. Il  comma 1  dell`articolo 10,  della LR 40/2001 e` sostituito
dal seguente:

   "1. Le  procedure per  la concessione  dei contributi  di  cui
   all`articolo 9  sono attivate  entro sei  mesi dalla  data  di
   pubblicazione del programma di riordino territoriale."
   
2. Dopo il comma 1 dell`articolo 10, della LR 40/2001 e` inserito
il seguente:

"1 bis. Gli atti di programmazione previsti dalle leggi regionali
di settore,  che stabiliscono incentivi per la gestione associata
di funzioni  e servizi  comunali,  possono  prevedere  che  detti
incentivi siano  attribuiti anche sulla base della presente legge
e del programma di riordino territoriale."

ARTICOLO 5
(Modifiche all`articolo 11 della LR 40/2001)

1. Al  comma 2 dell` articolo 11, della LR 40/2001 dopo le parole
"e` ridotto  in proporzione"  sono aggiunte  le seguenti:  "per i
contributi  forfettari,  la  differenza  puo`  essere  attribuita
nell`anno successivo."

2. Dopo il comma 2 dell`articolo 11, della LR 40/2001 e` aggiunto
il seguente:

   "2 bis.  I contributi  sono destinati  al sostegno  degli enti
   locali partecipanti  alle gestioni associate e sono utilizzati
   secondo quanto previsto dagli atti associativi."
   
ARTICOLO 6
(Inserimento dell`articolo 11 bis nella LR 40/2001)

1. Dopo l`articolo 11 della LR 40/2001 e` inserito il seguente:

   "Art. 11 bis
   (Iniziative  regionali   per  lo   sviluppo   delle   gestioni
   associate)
   
   1.  La  Regione,  nell`ambito  degli  obiettivi  definiti  dal
   programma di  riordino territoriale,  promuove e  sostiene  lo
   sviluppo delle gestioni associate con iniziative, rivolte agli
   enti  locali   e  agli   altri  enti   pubblici   interessati,
   finalizzate    alla     condivisione     delle     esperienze,
   all`approfondimento delle  conoscenze,  all`aggiornamento  del
   personale.
   
   2.  La   Giunta  regionale  stabilisce  le  modalita`  per  lo
   svolgimento delle iniziative di cui al comma 1 ed individua le
   risorse ad  esse destinate, nell`ambito di quelle previste per
   l`attuazione della  presente legge,  in misura non superiore a
   100 mila euro annui."
   
ARTICOLO 7
(Entrata in vigore)

1. La  presente legge  entra in  vigore il giorno successivo alla
pubblicazione sul Bollettino ufficiale della Regione Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 22 dicembre 2003

Martini

La presente  legge e`  stata approvata  dal  Consiglio  Regionale
nella seduta del 17-12-2003.




ENTI TERRITORIALI
ORDINAMENTO

