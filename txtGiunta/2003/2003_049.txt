Norme in materia di tasse automobilistiche regionali.

Il Consiglio Regionale ha approvato il 17-09-2003
Il Presidente  della Giunta  Regionale promulga la seguente legge
regionale:

CAPO I
Funzioni amministrative e procedure gestionali

ARTICOLO 1
(Regolamento di  disciplina dei  procedimenti di  gestione  delle
tasse automobilistiche)

1. Al  fine di  semplificare e  razionalizzare  le  attivita`  di
gestione  delle   tasse  automobilistiche,  la  Giunta  regionale
disciplina, con apposito regolamento da emanarsi entro centoventi
giorni  dall`entrata   in  vigore   della   presente   legge,   i
procedimenti riguardanti:

a) la riscossione da parte di intermediari abilitati;
b) la   concessione  delle  esenzioni  e  delle  sospensioni  dal
   pagamento;
c) i rimborsi;
d) il    controllo    del    corretto  assolvimento  dell`obbligo
   tributario;
e) l`emissione    di  questionari  informativi  e  avvisi  bonari
   finalizzati  alla   regolarizzazione  dei  pagamenti  in  fase
   precontenziosa;
f) la    produzione    di  deduzioni  difensive  nell`ambito  del
   procedimento  di   ricorso  al  dirigente  avverso  l`atto  di
   accertamento e  irrogazione delle  sanzioni, di cui alla legge
   regionale 1  luglio 1999,  n. 37  (Disposizioni in  materia di
   sanzioni amministrative  per violazioni  di norme tributarie e
   modificazioni alle LL.RR. n. 54/1980 e n. 60/1996) articolo 9,
   comma 2,  lettera b)  come modificata dalla legge regionale 26
   luglio 2002,  n. 30  (Modifiche alla  legge regionale 1 luglio
   1999, n. 37).

ARTICOLO 2
(Gestione delle tasse automobilistiche)

1. La  Regione, per  l`esercizio delle  funzioni amministrative e
delle   attivita`    in   materia   di   gestione   delle   tasse
automobilistiche si  puo` avvalere  di altro  ente  pubblico  non
economico,  preposto  a  servizi  di  pubblico  interesse  ed  in
possesso di  idonea organizzazione  amministrativa e strumentale,
idonea ad  assicurare la  compatibilita` con l`archivio nazionale
delle  tasse   automobilistiche  e   con  gli  archivi  regionali
costituiti presso le altre regioni e province autonome.

2.  Il  rapporto  di  avvalimento  e`  disciplinato  da  apposita
convenzione e puo` riguardare:

a) la gestione dei procedimenti di cui all`articolo 1 lettere b),
   d)  ed  e),  ivi  compresa  la  emanazione  dei  provvedimenti
   connessi;
b) la    gestione  dell`archivio  regionale  e  dei  collegamenti
   telematici;
c) l`attivita`  istruttoria relativa  ad  istanze,  richieste  ed
   altre comunicazioni dei contribuenti;
d) l`assistenza ai contribuenti;
e) l`attivita` di riscossione;
f) la  gestione di procedure complesse di pagamento, in cui siano
   necessari interventi  di analisi  e verifica  di documenti  ai
   fini della determinazione della tassa;
g) il  riscontro contabile dei dati dei versamenti ricevuti dagli
   agenti della riscossione.

CAPO II
Disciplina delle esenzioni dall`obbligo tributario

ARTICOLO 3
(Tipologie dei veicoli esenti)

1. Sono  esentati  dal  pagamento  della  tasse  automobilistiche
regionali:

a) i  veicoli di cui al decreto del Presidente della Repubblica 5
   febbraio 1953,  n. 39  (Testo unico  delle leggi  sulle  tasse
   automobilistiche), articolo  17, lettere  a), b),  c), g), h),
   articolo 18 e articolo 20;
b) i veicoli di proprieta` dell`Amministrazione regionale;
c) i veicoli di persone disabili, di cui all`articolo 5;
d) i   veicoli  delle  organizzazioni  di  volontariato,  di  cui
   all`articolo 6;
e) i veicoli per trasporto specifico, di cui all`articolo 7;
f) i veicoli antincendio, di cui all`articolo 8.

ARTICOLO 4
(Disposizioni comuni)

1. Nei  casi di  cui all`articolo  3, lettere  c), d)  e) ed  f),
l`esenzione e`  riconosciuta  dietro  presentazione  di  apposita
istanza alla  Regione. La  presentazione dell`istanza comporta la
sospensione dell`obbligo tributario.

2. L`esenzione  decorre dal  periodo tributario in corso all`atto
di presentazione della relativa istanza.

3. I  beneficiari dell`esenzione  sono tenuti  a comunicare  alla
Regione  ogni   variazione  di   natura  soggettiva  o  oggettiva
intervenuta  nei  requisiti  che  hanno  determinato  il  diritto
all`esenzione, nel  termine perentorio  di quaranta  giorni dalla
data in cui la variazione si e` verificata.

4. La  omessa comunicazione  di cui al comma 3 comporta, oltre al
pagamento del  tributo, se  dovuto,  e  della  relativa  sanzione
tributaria,  l`applicazione   di  una   sanzione   amministrativa
compresa tra  un minimo  di euro  50,00 ed  un  massimo  di  euro
200,00.

5. Il  veicolo cessato  dal regime  di  esenzione  soggiace  alle
regole previste  per i  veicoli di  nuova  immatricolazione,  con
decorrenza dallo stesso mese in cui la variazione e` intervenuta.

ARTICOLO 5
(Esenzione in favore di persone disabili)

1. Il  pagamento delle  tasse automobilistiche  regionali non  e`
dovuto con  riferimento ai  motoveicoli e agli autoveicoli di cui
al decreto  del Presidente  della Repubblica  26 ottobre 1972, n.
633 (Istituzione e disciplina dell`imposta sul valore aggiunto) e
successive modificazioni,  tabella A,  parte II,  n. 31, da parte
di:

a) soggetti  con ridotte o impedite capacita` motorie permanenti,
   limitatamente  ai   veicoli   adattati   in   funzione   della
   disabilita` motoria.  Gli adattamenti  al veicolo,  sia quelli
   relativi ai comandi guida sia quelli relativi all`allestimento
   interno o  della carrozzeria  per agevolare  il  trasporto  di
   soggetti   disabili,   devono   risultare   dalla   carta   di
   circolazione. Gli  adattamenti per  la  guida,  devono  essere
   prescritti in  sede  di  visita  da  parte  delle  commissioni
   mediche locali  di cui  all`articolo 119,  comma 4, del codice
   della strada e annotati sulla patente speciale di guida;
b) soggetti  portatori di handicap in situazione di gravita`, con
   grave limitazione  della capacita`  di deambulazione o affetti
   da pluriamputazioni;
c) soggetti  con limitazione della capacita` di deambulazione che
   usufruiscono della indennita` di accompagnamento;
d) soggetti  non vedenti  colpiti da cecita` assoluta o che hanno
   un residuo  visivo non  superiore ad un decimo in entrambi gli
   occhi  anche   con  eventuale  correzione  o  con  un  residuo
   perimetrico binoculare inferiore al 30 per cento;
e) soggetti  sordomuti colpiti  da sordita` dalla nascita o prima
   dell`apprendimento della lingua parlata;
f) soggetti  con handicap  psichico o mentale di gravita` tale da
   aver  determinato   il  riconoscimento   della  indennita`  di
   accompagnamento.

2. Gli  accertamenti sanitari relativi alle disabilita` di cui al
comma 1  sono effettuati  dalle  competenti  commissioni  mediche
pubbliche, gia` disciplinate dalla normativa vigente.

3.  L`esenzione  spetta  limitatamente  ad  un  solo  veicolo  di
proprieta` del  disabile oppure  della persona di cui il disabile
risulti fiscalmente a carico.

4.  L`esenzione  puo`  essere  trasferita,  su  istanza  e  senza
l`obbligo di  presentare nuovamente  la documentazione sanitaria,
su altro  veicolo di  proprieta` della  persona  disabile  o  del
soggetto di cui il disabile risulti fiscalmente a carico.

5. Il  diritto  all`esenzione  spetta  quando  la  situazione  di
disabilita` e`  riconosciuta in modo permanente, senza previsione
di revisione.

ARTICOLO 6
(Esenzione dei veicoli delle organizzazioni di volontariato)

1. Sono  esentati  dal  pagamento  delle  tasse  automobilistiche
regionali  i   veicoli,  utilizzati  ai  fini  istituzionali,  di
proprieta` delle  organizzazioni  di  volontariato  iscritte  nel
registro regionale di cui alla legge regionale 26 aprile 1993, n.
28  (Norme   relative  ai   rapporti  delle   organizzazioni   di
volontariato con  la Regione,  gli Enti  Locali e  gli altri Enti
pubblici   -    Istituzione   del    registro   regionale   delle
organizzazioni del volontariato).

ARTICOLO 7
(Esenzione dei veicoli per trasporto specifico)

1. Sono  esentati  dal  pagamento  delle  tasse  automobilistiche
regionali  i  veicoli  di  proprieta`  delle  organizzazioni  non
lucrative di  utilita`  sociale  (ONLUS)  iscritte  nell`anagrafe
delle ONLUS,  degli enti  locali e delle aziende sanitarie locali
adibiti ad  ambulanze di  trasporto, al  trasporto  specifico  di
persone in  determinate condizioni,  al  trasporto  di  organi  e
sangue.

2. La  destinazione, l`uso  nonche` gli  adattamenti del  veicolo
devono risultare dalla carta di circolazione.

ARTICOLO 8
(Esenzione dei veicoli destinati al servizio antincendio)

1. Sono  esentati  dal  pagamento  delle  tasse  automobilistiche
regionali i  veicoli  esclusivamente  destinati  al  servizio  di
estinzione  degli   incendi  di   proprieta`  dei  comuni,  delle
comunita` montane,  delle province,  degli enti  parco regionali,
individuati dai  piani operativi  annuali provinciali  antincendi
boschivi (AIB)  di cui  alla legge regionale 21 marzo 2000, n. 39
(Legge forestale  della Toscana),  articolo  74,  comma  6,  come
sostituito dalla  legge regionale 2 gennaio 2003, n.1, (Modifiche
alla legge regionale 21 marzo 2000, n. 39), articolo 50.

ARTICOLO 9
(Norma di copertura finanziaria)

1. Alle  minori entrate  derivanti  dal  presente  provvedimento,
stimate per  l`anno 2003  nell`importo di  euro 150.000,00, si fa
fronte con la seguente variazione al bilancio di previsione 2003:

- Entrate in diminuzione:

UPB. n. 111 "Imposte e tasse", per euro 150.000,00;

- Uscite in diminuzione:

UPB. n.  731 "Sistema  di gestione  delle entrate  tributarie  ed
extratributarie - Spese correnti", per euro 150.000,00.

2. Per  gli anni  successivi, all`onere  per  le  minori  entrate
stimate in  500.000,00 euro  annui, si  fa fronte  con  legge  di
bilancio.

ARTICOLO 10
(Relazione annuale)

La Giunta  regionale presenta annualmente al Consiglio regionale,
entro il  31 ottobre  di ogni  anno, una relazione sullo stato di
attuazione della legge nella quale sono evidenziati:

a) l`attivita` svolta dalla Giunta regionale per sensibilizzare i
   potenziali beneficiari;
b) l`ammontare   delle    tasse  automobilistiche  effettivamente
   riscosse in rapporto alle previsioni di bilancio;
c) il  numero degli  autoveicoli esentati  di cui all`articolo 3,
   comma 1, suddivisi per tipologia;
d) il  numero dei  beneficiari di cui agli articoli 5, 6, 7 e 8 e
   l`ammontare delle esenzioni concesse;
e) il  numero e  l`ammontare  delle  sanzioni  irrogate  previste
   dall`articolo 4, comma 4.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 22 settembre 2003

Passaleva
(designato con DPGR n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del 17-09-2003.




ENTE REGIONE
TRIBUTI


