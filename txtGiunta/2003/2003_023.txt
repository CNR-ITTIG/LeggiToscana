Modifiche alla  legge regionale  6 aprile 2000, n. 52 (Centro per
lo studio  e la  prevenzione oncologica  (C.S.P.O.). Conferimento
della personalita`  giuridica di  diritto pubblico  ai  fini  del
riconoscimento statale  di cui  al decreto  legislativo 30 giugno
1993, n. 269).

Il Consiglio Regionale ha approvato il 07.05.2003
Il Presidente  della Giunta  Regionale promulga la seguente legge
regionale:

ARTICOLO 1
(Modifica dell`articolo 8 della legge regionale 6 aprile 2000, n.
52)

1. L`articolo  8 della  legge regionale  6  aprile  2000,  n.  52
(Centro per  lo studio  e la  prevenzione oncologica  (C.S.P.O.).
Conferimento della  personalita` giuridica di diritto pubblico ai
fini del  riconoscimento statale di cui al decreto legislativo 30
giugno 1993, n. 269), e` sostituito dal seguente:

   ARTICOLO 8
   (Disposizioni transitorie e finali)
   
   1. Qualora  il procedimento  di  riconoscimento  del  C.S.P.O.
   quale istituto  di ricovero  e cura a carattere scientifico si
   concluda con  esito negativo,  il    Presidente  della  Giunta
   regionale, con  decreto, dispone  la revoca della personalita`
   giuridica   di    diritto   pubblico   attribuita   ai   sensi
   dell`articolo 1 ed adotta i provvedimenti conseguenti.
   
   2. La revoca della personalita` giuridica e` comunque disposta
   qualora il  procedimento di   riconoscimento del C.S.P.O quale
   istituto di  ricovero e  cura a  carattere scientifico  non si
   concluda entro il  30 aprile 2006."
   
ARTICOLO 2
(Entrata in vigore)

La presente  legge entra  in vigore il giorno successivo alla sua
pubblicazione sul Bollettino ufficiale della Regione Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 12 maggio 2003

Martini

La presente  legge e`  stata approvata  dal  Consiglio  Regionale
nella seduta del 07.05.2003.

ALLEGATO
TESTO DELLA  LEGGE REGIONALE  52-2000, COORDINATO  CON  LA  LEGGE
REGIONALE 12-5-2003, N. 23

AVVERTENZA
Si riporta  di seguito  il testo  della legge  regionale 52-2000,
coordinato con  la legge  regionale 12-5-2003,  n. 23  (Modifiche
alla legge  regionale 6-4-2000,  n. 52 "Centro per lo studio e la
prevenzione oncologica  (CSPO). Conferimento  della  personalita`
giuridica di  diritto pubblico ai fini del riconoscimento statale
di cui al decreto legislativo 30-6-1993, n. 269").

Il testo  e` stato  redatto a  cura degli  uffici  del  Consiglio
regionale(3), al  solo fine  di facilitare  la  lettura.  Restano
invariati il  valore  e  l`efficacia  degli  atti  legislativi  o
regolamentari qui  riportati.  Le  modifiche  sono  stampate  con
caratteri corsivi.

LEGGE REGIONALE 6-4-2000, n. 52(1)
Centro  per   lo  studio  e  la  prevenzione  oncologica  (CSPO).
Conferimento della  personalita` giuridica di diritto pubblico ai
fini del riconoscimento statale di cui al decreto legislativo 30-
6-1993, n. 269

ARTICOLO 1
(Attribuzione della  personalita` giuridica di diritto pubblico e
promozione del riconoscimento)

1. La Regione promuove il riconoscimento del Centro per lo studio
e la  prevenzione oncologica,  di seguito  denominato CSPO, quale
istituto pubblico  di ricovero e cura a carattere scientifico, ai
sensi dell`articolo 2 del decreto legislativo 30-6-1993, n. 269.

2. Per  le finalita`  indicate al  comma 1  il CSPO  e` istituito
quale ente dotato di personalita` giuridica di diritto pubblico e
di autonomia amministrativa e gestionale.

ARTICOLO 2
(Fini istituzionali del CSPO)

1. Sono fini istituzionali del CSPO:

a) ricerca,  valutazione epidemiologica  e interventi  nel  campo
   della  prevenzione   primaria  dei   tumori,  con  particolare
   riferimento  allo   studio  dei   cancerogeni   ambientali   e
   professionali e dei fattori correlati agli stili di vita, allo
   studio della  suscettibilita` individuale  e di gruppi ad alto
   rischio, ed  alla valutazione  della incidenza,  prevalenza  e
   mortalita` per tumori;
b) ricerca  e valutazione  nel campo della prevenzione secondaria
   dei  tumori,  con  particolare  riferimento  ai  programmi  di
   screening per le principali neoplasie;
c) assistenza sanitaria e psicologica, riabilitazione e follow-up
   in regime  ambulatoriale in  favore dei pazienti affetti dalle
   principali  neoplasie,   collaborando  alla   definizione  dei
   protocolli  ottimali   tramite  l`utilizzo  di  metodologie  e
   competenze interdisciplinari  nel pieno rispetto della persona
   e degli aspetti etici;
d) collaborazione  con la  commissione  per  l`innovazione  e  la
   sperimentazione  del  Consiglio  Sanitario  Regionale  di  cui
   all`articolo 31, comma 2, lettera b) della legge regionale 30-
   9-1998, n.  71(5), alla valutazione di nuove tecnologie per la
   diagnosi  precoce   e  per   la  qualita`  dell`assistenza  in
   oncologia;
e) iniziative  di informazione  ed educazione  alla  salute,  con
   particolare attenzione  al trasferimento  dei risultati  della
   ricerca di base, epidemiologica e clinica;
f) attivita`  di formazione  ed aggiornamento  nell`ambito  della
   prevenzione primaria e secondaria dei tumori.

ARTICOLO 3
(Attivita` di interesse regionale)

1. Tramite specifica convenzione stipulata con la Regione il CSPO
svolge le seguenti attivita` di interesse regionale:

a) gestione  del  registro  tumori  toscano  e  del  registro  di
   mortalita` regionale  in collaborazione e con il coordinamento
   dell`Agenzia regionale  di sanita`  ai sensi  dell`articolo 3,
   comma 3, lettera d) della LR 71-1998(5);
b) gestione  delle mappe di rischio oncogeno in ambito lavorativo
   in collaborazione con l`Agenzia regionale di sanita`;
c) attivita`  di ricerca epidemiologica di interesse regionale in
   ambito oncologico  in collaborazione  e con  il  coordinamento
   dell`Agenzia regionale di sanita`;
d) centro di riferimento regionale per la prevenzione oncologica.

2. Tramite specifiche convenzioni stipulate con le Aziende unita`
sanitarie locali  di cui all`articolo 5 della legge regionale 30-
9-1998,  n.  72(5),  il  CSPO  gestisce  attivita`  di  screening
oncologico.

ARTICOLO 4
(Ordinamento interno)

1. L`ordinamento  del CSPO  e` soggetto  alla disciplina prevista
dalla normativa  statale concernente  gli  istituti  pubblici  di
ricovero e cura a carattere scientifico.

ARTICOLO 5
(Controlli e finanziamenti)

1. Il  sistema dei controlli sugli atti e sulla gestione, nonche`
il finanziamento  delle attivita`  di ricerca  e delle  attivita`
assistenziali, sono  regolati dalla  vigente normativa  statale e
regionale.

ARTICOLO 6
(Costituzione dell`ente)

1.  Con   decreto  del  Presidente  della  Giunta  regionale,  da
adottarsi nel  termine di  novanta giorni  dall`entrata in vigore
della presente  legge, sono assunti i provvedimenti necessari per
l`ordinato avvio dell`attivita` dell`ente ed in particolare:

a) la  dotazione patrimoniale  dell`ente,  comprensiva  dei  beni
   immobili utilizzati  dal CSPO e dei beni mobili iscritti negli
   inventari dell`Azienda  ospedaliera "Careggi",  assegnati alla
   struttura alla data di emanazione del decreto;
b) la  dotazione di personale, costituita in via transitoria, dai
   dipendenti  dell`Azienda  ospedaliera  "Careggi"  in  servizio
   presso la  struttura alla  data  di  emanazione  del  decreto,
   nonche` la  definizione dei  criteri  e  delle  modalita`  per
   l`individuazione,   d`intesa    con   l`Azienda    ospedaliera
   "Careggi", delle  unita` di  personale  da  assegnare  in  via
   definitiva al nuovo ente;
c) il  subentro del  nuovo ente  nei rapporti  attivi  e  passivi
   dell`Azienda  ospedaliera  "Careggi",  comunque  afferenti  al
   CSPO;
d) la    nomina    di  un  commissario  straordinario  incaricato
   dell`amministrazione dell`ente  sino alla data di insediamento
   degli organi ordinari di amministrazione.

2. Il  decreto del  Presidente della  Giunta regionale  di cui al
comma 1  costituisce titolo  per le trascrizioni, registrazioni e
volture,  nonche`   per  tutti  gli  altri  atti  conseguenti  il
trasferimento dei beni, ai quali provvede l`ente destinatario nei
termini di legge.

3. l  rapporti del  CSPO con  l`Azienda ospedaliera  di "Careggi"
sono regolati da apposita convenzione.

ARTICOLO 7
(Disciplina provvisoria dei controlli e del finanziamento)

1. A  decorrere dalla emanazione del decreto del Presidente della
Giunta  regionale  di  cui  all`art.  6  e  sino  alla  data  del
riconoscimento dell`ente  quale istituto  di ricovero  e  cura  a
carattere scientifico  ai sensi  del DLgs  n. 269-1993, agli atti
dell`ente si  applicano le  disposizioni di  cui all`articolo  20
della LR n. 72-1998(5).

2. Il  finanziamento per  le  attivita`  di  interesse  regionale
svolte dal  CSPO e`  assicurato, per  il medesimo  periodo, dalla
Giunta  regionale   a  carico  del  bilancio  regionale  -  fondo
sanitario  di  parte  corrente  -  cap.  18090  del  bilancio  di
previsione 2000,  con le modalita` in essere alla data di entrata
in vigore della presente legge.

ARTICOLO 8(4)
(Disposizioni transitorie e finali)

1. Qualora  il procedimento  di  riconoscimento  dei  CSPO  quale
istituto di  ricovero e  cura a carattere scientifico si concluda
con esito  negativo, il  Presidente della  Giunta regionale,  con
decreto,  dispone  la  revoca  della  personalita`  giuridica  di
diritto pubblico  attribuita ai sensi dell`articolo 1 ed adotta i
provvedimenti conseguenti.

2. La  revoca della  personalita` giuridica  e` comunque disposta
qualora il procedimento di riconoscimento del CSPO quale istituto
di ricovero  e cura a carattere scientifico non si concluda entro
il 30-4-2006.

NOTE
(1)   Legge pubblicata sul Bollettino ufficiale n. 17 del 17
      aprile 2000.
(2)   Legge pubblicata su questo stesso Bollettino.
(3)   Testo redatto ai sensi dell`articolo 9 della legge
      regionale 15-3-1996, n. 18 (Ordinamento del Bollettino
      ufficiale della Regione Toscana e norme per la
      pubblicazione degli atti).
(4)   Articolo cosi` sostituito con legge regionale 12-5-
      2003, n. 23, art. 1.
(5)   Legge abrogata dall`articolo 139 della legge regionale 8
      marzo 2000, n. 22 (Riordino delle norme per
      l`organizzazione del servizio sanitario regionale),
      pubblicata sul Bollettino ufficiale n. 10 bis del 17-3-
      2000.


ORGANIZZAZIONI PUBBLICHE
ORDINAMENTO

