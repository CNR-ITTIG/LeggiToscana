Autonomia organizzativa del Consiglio regionale.

Il Consiglio Regionale ha approvato il 14-01-2003
Il Presidente  della Giunta  Regionale promulga la seguente legge
regionale:

ARTICOLO 1
(Autonomia organizzativa)

1. Il  Consiglio regionale esercita, per i propri uffici e per il
personale ad  essi addetto,  i poteri  di autonomia organizzativa
stabiliti dall'articolo 9 dello Statuto.

2. Ai  fini del comma 1, l'Ufficio di Presidenza del Consiglio ha
la  facoltà   di  assumere   i  conseguenti   atti,  sentite  le
rappresentanze sindacali  e la  rappresentanza sindacale unitaria
(RSU), e previa intesa con la Giunta regionale.

3. Fermo  restando il  principio  del  ruolo  unico  regionale  e
dell'unicità  della   contrattazione   con   le   rappresentanze
sindacali, l'Ufficio  di Presidenza,  nell'ambito dell' intesa di
cui al  comma 2,  può assumere  indirizzi  nei  confronti  della
delegazione trattante di parte pubblica relativi all'applicazione
degli istituti contrattuali in funzione delle specifiche esigenze
organizzative del Consiglio regionale.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 17 gennaio 2003

MARTINI

La presente  legge è  stata approvata  dal  Consiglio  Regionale
nella seduta del 14-01-2003.




ENTE REGIONE
ORDINAMENTO


