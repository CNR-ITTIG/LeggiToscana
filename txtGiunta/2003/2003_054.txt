Modifiche alla legge regionale 29 luglio 1996, n. 59 (Ordinamento
dell`Istituto regionale  per la  programmazione  economica  della
Toscana).

Il Consiglio Regionale ha approvato il 04-11-2003
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo 5 della l.r. 59/1996)

1. La  lettera  a)  del  comma  1  dell`articolo  5  della  legge
regionale  29  luglio  1996,  n.  59  (Ordinamento  dell`Istituto
regionale  per   la  programmazione   economica  della  Toscana),
modificato dalla legge regionale 6 febbraio 1998, n. 10, articolo
1, e` sostituita dalla seguente:

   "a)  delibera,   a  maggioranza   assoluta,  il   conferimento
   dell`incarico   di    Direttore   dell`Istituto,   l`eventuale
   esclusivita` e il tempo pieno dell`incarico stesso, nonche` la
   revoca;"

2. La  lettera d)  del comma 1 dell`articolo 5 della l.r. 59/1996
e` sostituita dalla seguente:

   "d) delibera  il programma annuale e pluriennale di attivita`,
   su proposta  del Direttore,  sentiti  i  pareri  del  Comitato
   scientifico e  quello  della  Conferenza  consultiva,  di  cui
   all`articolo 10 bis;".

ARTICOLO 2
(Inserimento dell`articolo 10 bis nella l.r. 59/1996)

1. Dopo l`articolo 10 della l.r. 59/1996 e` inserito il seguente:

   "Articolo 10 bis
   (Conferenza consultiva)
   
   1. Il Presidente dell`Istituto indice annualmente, prima della
   approvazione del programma di attivita` pluriennale e annuale,
   la Conferenza  consultiva delle  universita` degli studi della
   Toscana, dell`Unioncamere,  delle confederazioni sindacali dei
   lavoratori,   degli   artigiani,   dei   commercianti,   degli
   agricoltori,   degli    industriali   e   della   cooperazione
   maggiormente rappresentative a livello regionale.
   
   2. Alla  Conferenza partecipano  il Presidente  e i componenti
   del Consiglio  di amministrazione dell`Istituto, il Direttore,
   il Presidente e i componenti del Comitato scientifico.
   
   3. La  Conferenza esprime  il  proprio  parere  sul  programma
   pluriennale e sul programma annuale di attivita`."

ARTICOLO 3
(Sostituzione dell`articolo 13 della l.r. 59/1996)

1. L`articolo 13 della l.r. 59/1996 e` sostituito dal seguente:

   "Articolo 13
   (Indennita` di carica e di presenza)
   
   1. Al  Presidente dell`Istituto  e` corrisposta una indennita`
   annua di euro 20.000,00.
   
   2. Agli  altri membri  del  Consiglio  di  amministrazione  e`
   corrisposto, per  ogni giornata  di  effettiva  partecipazione
   alle sedute  del Consiglio  stesso, un  gettone di presenza di
   euro 200,00.
   
   3. Al Direttore e` corrisposta una indennita` lorda annuale di
   euro 40.000,00.  Tale indennita`  e` raddoppiata  nel caso che
   l`atto di  nomina preveda  l`esclusivita` dell`incarico  ed il
   tempo pieno.
   
   4. Al  Presidente del  Comitato scientifico e` corrisposta una
   indennita` annua di euro 8.000,00.
   
   5. Agli  altri membri del Comitato scientifico e` corrisposto,
   per ogni  giornata di effettiva partecipazione alle sedute del
   Comitato stesso, un gettone di presenza di euro 200,00.
   
   6. Al  Presidente ed  ai membri  del Collegio  dei revisori e`
   corrisposta una  indennita` annuale  rispettivamente  di  euro
   6.000,00 e di euro 3.600,00.
   
   7. Le  indennita` di  cui al  presente articolo possono essere
   modificate  con  deliberazione  del  Consiglio  regionale,  su
   proposta della Giunta regionale."

ARTICOLO 4
(Sostituzione dell`articolo 17 della l.r. 59/1996)

1. L`articolo 17 della l.r. 59/1996 e` sostituito dal seguente:

   "Articolo 17
   (Regolamenti)
   
   1. I regolamenti dell`Istituto disciplinano:
   a) il funzionamento degli organi;
   b) la  pubblicita` degli  atti e  le modalita`  di accesso dei
      terzi ai dati e alle informazioni;
   c) l`organizzazione  degli uffici  e del lavoro e le modalita`
      di reclutamento del personale;
   d) le modalita` e i criteri di contabilita`."

ARTICOLO 5
(Modifiche all`articolo 19 della l.r. 59/1996)

1.  Il  comma  5  dell`articolo  19  della  l.r.  n.  59/1996  e`
sostituito dal seguente:

   "5. A  decorrere dall`esercizio  finanziario  2005  l`Istituto
   adotta il  sistema di  contabilita` economica con le modalita`
   ed  i   criteri   stabiliti   dal   proprio   regolamento   di
   contabilita`.  Fino  a  tale  data  si  applicano,  in  quanto
   compatibili, le  norme che  disciplinano la contabilita` della
   Regione."


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 10 novembre 2003

MARTINI

La presente  legge e`  stata approvata  dal  Consiglio  Regionale
nella seduta del 04-11-2003.




ORGANIZZAZIONI PUBBLICHE
PROGRAMMAZIONE
ORDINAMENTO

