Modifiche alla legge regionale 29 luglio 1996, n. 59 (Ordinamento
dell'Istituto regionale  per la  programmazione  economica  della
Toscana).

Il Consiglio Regionale ha approvato il 04-11-2003
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo 5 della l.r. 59/1996)

1. La  lettera  a)  del  comma  1  dell'articolo  5  della  legge
regionale  29  luglio  1996,  n.  59  (Ordinamento  dell'Istituto
regionale  per   la  programmazione   economica  della  Toscana),
modificato dalla legge regionale 6 febbraio 1998, n. 10, articolo
1, è sostituita dalla seguente:

   "a)  delibera,   a  maggioranza   assoluta,  il   conferimento
   dell'incarico   di    Direttore   dell'Istituto,   l'eventuale
   esclusività e il tempo pieno dell'incarico stesso, nonché la
   revoca;"

2. La  lettera d)  del comma 1 dell'articolo 5 della l.r. 59/1996
è sostituita dalla seguente:

   "d) delibera  il programma annuale e pluriennale di attività,
   su proposta  del Direttore,  sentiti  i  pareri  del  Comitato
   scientifico e  quello  della  Conferenza  consultiva,  di  cui
   all'articolo 10 bis;".

ARTICOLO 2
(Inserimento dell'articolo 10 bis nella l.r. 59/1996)

1. Dopo l'articolo 10 della l.r. 59/1996 è inserito il seguente:

   "Articolo 10 bis
   (Conferenza consultiva)
   
   1. Il Presidente dell'Istituto indice annualmente, prima della
   approvazione del programma di attività pluriennale e annuale,
   la Conferenza  consultiva delle  università degli studi della
   Toscana, dell'Unioncamere,  delle confederazioni sindacali dei
   lavoratori,   degli   artigiani,   dei   commercianti,   degli
   agricoltori,   degli    industriali   e   della   cooperazione
   maggiormente rappresentative a livello regionale.
   
   2. Alla  Conferenza partecipano  il Presidente  e i componenti
   del Consiglio  di amministrazione dell'Istituto, il Direttore,
   il Presidente e i componenti del Comitato scientifico.
   
   3. La  Conferenza esprime  il  proprio  parere  sul  programma
   pluriennale e sul programma annuale di attività."

ARTICOLO 3
(Sostituzione dell'articolo 13 della l.r. 59/1996)

1. L'articolo 13 della l.r. 59/1996 è sostituito dal seguente:

   "Articolo 13
   (Indennità di carica e di presenza)
   
   1. Al  Presidente dell'Istituto  è corrisposta una indennità
   annua di euro 20.000,00.
   
   2. Agli  altri membri  del  Consiglio  di  amministrazione  è
   corrisposto, per  ogni giornata  di  effettiva  partecipazione
   alle sedute  del Consiglio  stesso, un  gettone di presenza di
   euro 200,00.
   
   3. Al Direttore è corrisposta una indennità lorda annuale di
   euro 40.000,00.  Tale indennità  è raddoppiata  nel caso che
   l'atto di  nomina preveda  l'esclusività dell'incarico  ed il
   tempo pieno.
   
   4. Al  Presidente del  Comitato scientifico è corrisposta una
   indennità annua di euro 8.000,00.
   
   5. Agli  altri membri del Comitato scientifico è corrisposto,
   per ogni  giornata di effettiva partecipazione alle sedute del
   Comitato stesso, un gettone di presenza di euro 200,00.
   
   6. Al  Presidente ed  ai membri  del Collegio  dei revisori è
   corrisposta una  indennità annuale  rispettivamente  di  euro
   6.000,00 e di euro 3.600,00.
   
   7. Le  indennità di  cui al  presente articolo possono essere
   modificate  con  deliberazione  del  Consiglio  regionale,  su
   proposta della Giunta regionale."

ARTICOLO 4
(Sostituzione dell'articolo 17 della l.r. 59/1996)

1. L'articolo 17 della l.r. 59/1996 è sostituito dal seguente:

   "Articolo 17
   (Regolamenti)
   
   1. I regolamenti dell'Istituto disciplinano:
   a) il funzionamento degli organi;
   b) la  pubblicità degli  atti e  le modalità  di accesso dei
      terzi ai dati e alle informazioni;
   c) l'organizzazione  degli uffici  e del lavoro e le modalità
      di reclutamento del personale;
   d) le modalità e i criteri di contabilità."

ARTICOLO 5
(Modifiche all'articolo 19 della l.r. 59/1996)

1.  Il  comma  5  dell'articolo  19  della  l.r.  n.  59/1996  è
sostituito dal seguente:

   "5. A  decorrere dall'esercizio  finanziario  2005  l'Istituto
   adotta il  sistema di  contabilità economica con le modalità
   ed  i   criteri   stabiliti   dal   proprio   regolamento   di
   contabilità.  Fino  a  tale  data  si  applicano,  in  quanto
   compatibili, le  norme che  disciplinano la contabilità della
   Regione."


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 10 novembre 2003

MARTINI

La presente  legge è  stata approvata  dal  Consiglio  Regionale
nella seduta del 04-11-2003.




ORGANIZZAZIONI PUBBLICHE
PROGRAMMAZIONE
ORDINAMENTO

