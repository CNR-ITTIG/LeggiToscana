Modifiche alla legge regionale 8 marzo 2000 n. 22 (Riordino delle
norme per  l'organizzazione del  servizio  sanitario  regionale).
Disposizioni in materia di aziende sanitarie.

Il Consiglio Regionale ha approvato il 25-2-2003
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo 11 della legge regionale 8 marzo 2000, n.
22  (Riordino  delle  norme  per  l'organizzazione  del  servizio
sanitario regionale)

1. Dopo il comma 5 dell'articolo 11 della legge regionale 8 marzo
2000, n.  22  (Riordino  delle  norme  per  l'organizzazione  del
servizio sanitario regionale) è inserito il seguente:

   "5 bis. Agli amministratori delle società costituite ai sensi
   del comma  5, che  siano dipendenti  della Regione,  di enti e
   aziende regionali,  nonché di  enti e  aziende  del  servizio
   sanitario   regionale,    si   applicano    le    disposizioni
   dell'articolo 23 bis del decreto legislativo 30 marzo 2001, n.
   165  (Norme   generali  sull'ordinamento   del   lavoro   alle
   dipendenze delle  amministrazioni pubbliche),  come modificato
   dalla legge 15 luglio 2002, n. 145."
   
ARTICOLO 2
(Riconduzione dell'espressione "ente ospedaliero" all'ordinamento
del servizio sanitario regionale)

1. In  relazione all'ordinamento del servizio sanitario regionale
della  Regione  Toscana,  le  disposizioni  delle  leggi  vigenti
concernenti gli  enti  ospedalieri  si  intendono  riferite  alle
aziende sanitarie,  secondo la definizione di cui all'articolo 2,
comma 1, lettera c) della LR 22/2000.

ARTICOLO 3
(Entrata in vigore)

1. La  presente legge  entra in  vigore il  giorno  successivo  a
quello della  sua pubblicazione  sul Bollettino  ufficiale  della
Regione Toscana.



La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 26 febbraio 2003

MARTINI

La presente  legge è  stata approvata  dal  Consiglio  Regionale
nella seduta del 25-2-2003.




ASSISTENZA SANITARIA


