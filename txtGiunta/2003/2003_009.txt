Regolamento  regionale   per  l'esercizio   delle   funzioni   di
competenza  regionale   in  materia   di  viabilità,   ai  sensi
dell'articolo 22,  comma 4 della legge regionale 1 dicembre 1998,
n. 88.



IL PRESIDENTE DELLA GIUNTA REGIONALE
Visto l'art.  121 della  Costituzione, quarto  comma, così  come
modificato dall'art.  1 della  Legge Costituzionale  22  novembre
1999, n. 1;

Visto  l'art.  125  della  Costituzione,  così  come  modificato
dall'art. 9 della Legge Costituzionale 18 ottobre 2001, n. 3;
Vista la  legge regionale  1 dicembre  1998, n.  88 "Attribuzione
agli  enti   locali  e   disciplina   generale   delle   funzioni
amministrative  e   dei  compiti  in  materia  di  urbanistica  e
pianificazione   territoriale,    protezione   della   natura   e
dell'ambiente, tutela dell'ambiente dagli inquinamenti e gestione
dei rifiuti,  risorse idriche  e  difesa  del  suolo,  energia  e
risorse geotermiche,  opere  pubbliche,  viabilità  e  trasporti
conferite alla  Regione dal decreto legislativo 31 marzo 1998, n.
112" e successive modifiche;

Visto in  particolare il  comma 4  dell'art.  22  della  suddetta
legge, così  come modificato  dalla legge  regionale 16  gennaio
2001, n.  1 "Modifiche alla legge regionale 6 febbraio 1998, n. 9
concernente l'attuazione  del Decreto  legislativo 4 giugno 1997,
n. 143  e alle  Leggi  regionali  3  novembre  1998,  n.  77,  26
novembre, n. 85, 1 dicembre 1998, n. 87, 1 dicembre 1998, n. 88 e
11 dicembre  1998, n.  91 concernenti  l'attuazione  del  Decreto
legislativo 31  marzo 1998,  n. 112 in materia di conferimento di
funzioni e  compiti amministrativi  dello Stato  alle Regioni  ed
agli  Enti  Locali",  che  demanda  ad  apposito  regolamento  la
determinazione  delle   modalità  di  esercizio  delle  funzioni
tecniche, amministrative  e  di  controllo  di  competenza  della
Regione in materia di viabilità;

Vista  la   deliberazione  della   Giunta  regionale  n.  50  del
27.01.2003 concernente  "Regolamento  regionale  per  l'esercizio
delle funzioni  di competenza regionale in materia di viabilità,
ai sensi  dell'articolo 22,  comma  4  della  legge  regionale  1
dicembre 1998,  n. 88",  acquisiti i  pareri del Comitato Tecnico
della Programmazione  di cui  all'art. 26,  comma 3,  della LR 17
marzo 2000  n. 26,  nonché dei  Dipartimenti di cui all'art. 41,
comma 3, della medesima legge regionale n. 26;

EMANA
il seguente Regolamento:

CAPO I
DISPOSIZIONI GENERALI

ARTICOLO 1
(Ambito di applicazione)

1. Il  presente regolamento  disciplina le modalità di esercizio
delle funzioni  tecniche, amministrative e di controllo riservate
alla Regione,  ed elencate  dall'articolo 22, comma 1 della legge
regionale 1  dicembre 1998, n. 88, (Attribuzione agli enti locali
e disciplina generale delle funzioni amministrative e dei compiti
in  materia   di  urbanistica   e  pianificazione   territoriale,
protezione della  natura e  dell'ambiente,  tutela  dell'ambiente
dagli inquinamenti  e gestione  dei rifiuti,  risorse  idriche  e
difesa del suolo, energia e risorse geotermiche, opere pubbliche,
viabilità  e  trasporti,  conferite  alla  Regione  dal  decreto
legislativo 31 marzo 1998, n. 112) e successive modifiche.

2. Il  presente regolamento  non si  applica agli  interventi  di
manutenzione straordinaria  che non  comportano  variazioni  alla
geometria planoaltimetrica della carreggiata.

CAPO II
PROGRAMMAZIONE ED ATTUAZIONE DEI PIANI DI INVESTIMENTO

ARTICOLO 2
(Programmazione degli interventi)

1. Ai  fini dell'aggiornamento del programma triennale regionale,
le  province   predispongono  apposite   proposte  relative  agli
interventi di  costruzione e  di adeguamento della infrastruttura
stradale, e le trasmettono alla Regione, entro il 30 settembre di
ogni anno.

2. Le proposte di cui al comma 1 contengono i seguenti elaborati:

a) relazione tecnica motivante la proposta;
b) individuazione  dell'ipotesi di  tracciato  su  Carta  Tecnica
   regionale (CTR) 1:10000;
c) stima del costo dell'opera suddiviso fra costi di intervento e
   costi per spese tecniche.

3. La  Giunta regionale  predispone  il  programma  triennale  di
intervento,  approvato   dal   Consiglio   regionale   ai   sensi
dell'art.24, comma 1, LR 88/1998, sentiti la Conferenza Regione -
Province -  ANCI  ed  il  Tavolo  congiunto  Giunta  regionale  -
province interessate  per  la  definizione  della  programmazione
degli   interventi    relativamente   alla   strada   di   grande
comunicazione Firenze-Pisa-  Livorno, di  cui alla  deliberazione
del Consiglio  regionale 19  dicembre 2000,  n.274  (LR  1/12/98,
n.88,  art.22,   comma  2.  Individuazione  della  rete  stradale
regionale  e  provinciale  e  delle  risorse  da  assegnare  alle
province in  attuazione del  decreto legislativo 112/1998), sulla
base delle  proposte pervenute  ai sensi del comma 1, nonché dei
risultati e delle conoscenze eventualmente acquisite mediante gli
studi e le indagini effettuati.

4. La  previsione di  un'opera od  intervento di costruzione o di
adeguamento della infrastruttura stradale nel programma regionale
triennale approvato  costituisce presupposto  indispensabile  per
l'avvio delle successive fasi di progettazione.

ARTICOLO 3
(Livelli di progettazione.)

1. In  relazione alle diverse successive definizioni tecniche, la
progettazione relativa  agli interventi  inseriti  nel  programma
interventi di  cui all'articolo  2 si  articola obbligatoriamente
in: preliminare,  definitiva ed  esecutiva,  in  conformità  con
quanto previsto dalla legislazione vigente.

ARTICOLO 4
(Collaborazione della Regione alla redazione dei progetti)

1. La  Regione assicura  alle province,  relativamente a tutte le
fasi della  progettazione, l'accesso  e la  disponibilità  degli
archivi regionali,  nonché la  collaborazione  delle  competenti
strutture regionali; in particolare, la Regione contribuisce alla
stesura del documento preliminare alla progettazione.

2.  Le  province,  sentito  il  dirigente  regionale  competente,
approvano il  documento preliminare  alla progettazione  e  danno
avvio alla progettazione.

ARTICOLO 5
(Contenuti del documento preliminare alla progettazione)

1. Il  documento preliminare  alla progettazione, fatti salvi gli
elaborati previsti dalla legislazione vigente contiene:

a) planimetria   dell'intervento    con    indicati  i  tracciati
   ipotizzati;
b) estratto del Piano territoriale di coordinamento (PTC);
c) conformità  urbanistica dell'intervento  anche in riferimento
   alla fattibilità  dell'intervento  proposto  ai  sensi  della
   deliberazione  del   Consiglio  regionale  12  febbraio  1985,
   n.94(Direttiva indagini  geologico-tecniche di  supporto  alla
   pianificazione urbanistica);
d) carta dei vincoli territoriali ed ambientali;
e) documentazione fotografica aerea dell'area interessata.

ARTICOLO 6
(Contenuti della progettazione preliminare)

1. Il  progetto preliminare,  fatti salvi  gli elaborati previsti
dalla legislazione  vigente  e  dal  documento  preliminare  alla
progettazione contiene:

a) relazione  tecnica evidenziante  il rispetto delle norme sulla
   costruzione delle  strade, indicazioni  in merito all'utilizzo
   di materiali  inerti, indicazioni  in merito  all'ottemperanza
   alla legislazione vigente in materia di valutazione di impatto
   ambientale  (VIA),   analisi  costi/benefici  dell'intervento,
   indicazioni in  merito alle  competenze degli uffici regionali
   per la tutela del territorio in materia di opere idrauliche;
b) planimetria generale dell'intervento riportante almeno i raggi
   delle curve e le lunghezze dei rettifili;
c) sezioni  tipo con  indicate la  tipologia delle  opere  d'arte
   principali;
d) profilo    longitudinale    con  indicate  la  pendenza  delle
   livellette i  raggi di  curvatura dei  raccordi verticali e le
   principali opere d'arte;
e) diagramma di velocità;
f) documentazione fotografica dell'area di intervento con annessa
   planimetria riportante i punti di presa fotografici;
g) analisi    idrologiche    ed    idrauliche    preliminari  per
   l'inquadramento generale delle condizioni di rischio idraulico
   dell'area di intervento;
h) relazione geologica in ottemperanza alla carta di fattibilità
   di cui alla del.cons.reg. 94/1985.

ARTICOLO 7
(Contenuti della progettazione definitiva)

1. Il  progetto definitivo,  fatti salvi  gli elaborati  previsti
dalla legislazione vigente e dal progetto preliminare contiene:

a) planimetria    generale    dell'intervento  riportante  almeno
   l'ingombro delle  scarpate, le  piazzole di sosta, i tratti in
   cui è consentito il sorpasso;
b) planimetria di dettaglio delle intersezioni;
c) carta della segnaletica e dell'illuminazione;
d) sezioni  tipo con  indicate la tipologia delle opere d'arte ed
   il profilo della pavimentazione;
e) profilo altimetrico con indicate la pendenza delle livellette,
   i raggi  di curvatura  dei raccordi  verticali e le principali
   opere d'arte;
f) sezioni trasversali;
g) analisi  economica riportante  i costi  di realizzazione  e di
   manutenzione;
h) documentazione fotografica dell'area di intervento con annessa
   planimetria riportante i punti di presa fotografici.

i) relazione   idrologica    e  idraulica  riportante  lo  studio
   dell'interazione tra  l'intervento previsto ed eventuali corsi
   d'acqua superficiali, con l'indicazione dei procedimenti usati
   nell'elaborazione per la stima delle grandezze d'interesse;
j) indagini  geologico-tecniche in  ottemperanza  alla  carta  di
   fattibilità di cui alla del.cons.reg. 94/1985 ed in linea con
   le prescrizioni ivi dettate.

ARTICOLO 8
(Verifica regionale della progettazione preliminare e definitiva)

1. Il dirigente regionale, ai fini dell'espressione del parere di
competenza,  e   nell'esercizio  della   funzione  specificamente
prevista dall'articolo 22, comma 1, lettera c), della LR 88/1998,
verifica la  compatibilità del  progetto rispetto  agli atti  di
programmazione e pianificazione.

2.  Fatto  salvo  quanto  previsto  dal  comma  1,  il  dirigente
regionale verifica inoltre :

a) la  coerenza e  la conformità  del progetto  con il documento
   preliminare  alla  progettazione  nel  caso  di  progettazione
   preliminare, e  nel caso  di progettazione  definitiva con  il
   parere di competenza rilasciato sul preliminare;
b) l'adeguatezza  delle soluzioni  tecnico-funzionali rispetto ai
   criteri   adottati    ed   ai    principi   ispiratori   della
   pianificazione e  programmazione regionale, relativamente alle
   rete delle infrastrutture.

3. Il  parere della  Regione  di  cui  al  presente  articolo  è
vincolante ai  fini dell'approvazione  dei progetti.  In caso  di
parere negativo, qualora non sia possibile modificare il progetto
accogliendo le  specifiche indicazioni  espresse ai  fini  di  un
assenso, si procede alla riprogrammazione dei finanziamenti ed al
ritiro dei fondi erogati e non ancora impiegati.

ARTICOLO 9
(Modalità di trasmissione dei progetti alla Regione)

1. Le  province, al  fine di  consentire la verifica, ultimata la
definizione   di   ciascun   livello   progettuale,   trasmettono
tempestivamente alla  Regione la  relativa documentazione, sia in
formato cartaceo che su supporto informatico.

2. Qualora  gli interventi  interessino  aree  sulle  quali  sono
previste norme  di salvaguardia ai sensi della legge regionale 11
febbraio 1998, n.91, (Norme per la difesa del suolo), le province
trasmettono in  tempo utile  alle segreterie dei bacini regionali
la relativa  documentazione per  l'esame da  parte  del  Comitato
tecnico di bacino ai sensi di quanto previsto dalla deliberazione
della  Giunta  regionale  2  novembre  1999,  n.1212  (DL  180/98
convertito   dalla    l.267/98   e    successive   modificazioni.
Approvazione  delle   perimetrazioni   delle   aree   a   rischio
idrogeologico  molto  elevato  e  elevato  nei  bacini  regionali
Toscana nord, Toscana costa, Ombrone e nel bacino del F. Lamone -
Comune di  Marradi e  delle relative  misure di  salvaguardia)  e
successive modificazioni.

ARTICOLO 10
(Progetto esecutivo)

1. Le  province provvedono alla redazione del progetto esecutivo,
ed all'approvazione  di  esso,  e  ne  danno  comunicazione  alla
Regione.

2.  La   provincia,  a  seguito  dell'approvazione  del  progetto
esecutivo, ai  fini dell'espletamento  delle procedure  di  gara,
trasmette alla  Regione il  quadro economico dell'intervento e la
previsione annuale  relativa alla  liquidazione degli  importi di
cui  all'articolo   11,  comma   4,  per  gli  opportuni  impegni
finanziari.

ARTICOLO 11
(Erogazione delle risorse finanziarie)

1. La  Regione, con  decreto dirigenziale,  eroga i finanziamenti
previsti per  le spese  tecniche nel  piano  pluriennale  di  cui
all'articolo 2,  sulla base della ripartizione di spesa stabilita
con apposita deliberazione della Giunta regionale.

2. Le  erogazioni finanziarie  di cui  al comma 1 sono effettuate
con la seguente cadenza temporale:

a) all'avvio  della progettazione di cui all'articolo 4, comma 3,
   per  le   spese   tecniche   relative   all'esecuzione   della
   progettazione preliminare, definitiva ed esecutiva;
b) all'aggiudicazione  dei lavori  per le restanti spese tecniche
   relative  all'esecuzione  dell'intervento  (direzione  lavori,
   contabilità, sicurezza, collaudo, ed altro).

3.  All'erogazione  dei  finanziamenti  relativi  agli  oneri  di
esproprio per  gli interventi  di cui all'articolo 2, comma 3, la
Regione   provvede    con   decreto   dirigenziale,   a   seguito
dell'approvazione del  progetto definitivo  e  prima  dell'inizio
delle  relative   procedure,   su   richiesta   della   provincia
interessata.

4. L'erogazione  dei finanziamenti  relativi  all'esecuzione  dei
lavori inseriti nel piano pluriennale di cui all'articolo 2 viene
effettuata   trimestralmente    a   partire   dall'aggiudicazione
dell'opera  previa   richiesta  da   parte  della  provincia  del
fabbisogno di cassa per il trimestre successivo.

5. Alle successive erogazioni si provvede previa presentazione di
apposita dichiarazione  nella quale,  sulla  base  degli  importi
contabilizzati  e   delle  liquidazioni  effettuate,  si  attesti
l'avvenuto utilizzo,  salvo giustificato  motivo, di almeno il 75
per cento  di quanto  precedentemente erogato  e  si  indichi  il
fabbisogno di  cassa sulle obbligazioni in scadenza nel trimestre
successivo.

6. La  Regione potrà procedere, su richiesta della provincia, ad
effettuare erogazioni  finanziarie straordinarie in tempi diversi
da quelli  sopra indicati  in relazione  a  documentate  esigenze
straordinarie non prevedibili.

7. A  conclusione dei  lavori, dopo  l'effettuazione del collaudo
tecnico   amministrativo,    la   provincia    provvederà   alla
restituzione  delle   eventuali  risorse   già  erogate   e  non
utilizzate.

8. In  caso di parere negativo di cui all'articolo 8, comma 3, la
provincia provvede  alla restituzione  dei fondi  non  impiegati,
previa attestazione delle spese sostenute.

CAPO III
CRITERI PER  LA FISSAZIONE  DEI CANONI  DOVUTI DAI DESTINATARI DI
PROVVEDIMENTI AUTORIZZATORI

ARTICOLO 12
(Criteri per la determinazione dei canoni.)

1. Fatte  salve  le  norme  specificamente  dettate  dal  decreto
legislativo 30 aprile 1992, n.285 (Nuovo Codice della Strada), le
province provvedono  alla determinazione  della misura del canone
da corrispondersi  dal soggetto destinatario dei provvedimenti di
autorizzazione e concessione, sulla base:

a) della  rilevanza, sotto  il profilo  economico e  sociale, del
   territorio interessato dal provvedimento;
b) dell'entità  della  superficie  di  cui  si  chiede  l'uso  o
   l'occupazione;
c) della durata del provvedimento;
d) del sacrificio derivante alla viabilità.

2. Deve essere commisurato all'entità della superficie il canone
dovuto  a  fronte  del  rilascio  dei  provvedimenti  di  seguito
elencati:

a) autorizzazione    all'apertura    di    passo  carrabile,  con
   riferimento alla  quale la  superficie occupata è determinata
   dalla larghezza del varco;
b) autorizzazione all'apertura di accessi a raso;
c) concessione   per    l'occupazione  di  spazio  del  suolo,  e
   sottostante o sovrastante il suolo;
d) concessione per l'occupazione di attraversamenti aerei.

3. Le province, ai fini della determinazione del canone dovuto ai
sensi  del   presente  articolo,   possono  appIicare   specifici
coefficienti correttivi  rispetto ai  criteri di cui ai commi 1 e
2, per provvedimenti relativi:

a) ad  aree destinate  a mercati,  fiere, spettacoli e attrazioni
   culturali;
b) a condutture per impianti relativi a servizi pubblici;
c) ad impianti di distribuzione carburante;
d) ad impianti pubblicitari;
e) ad accesso avente una particolare destinazione.

CAPO IV
CONCESSIONE DI  COSTRUZIONE ED  ESERCIZIO DI  AUTOSTRADE E STRADE
REGIONALI

ARTICOLO 13
(Disposizioni per il rilascio delle concessioni di costruzione ed
esercizio di autostrade e strade regionali.)

1. La  Regione provvede,  ai sensi  dell'articolo  22,  comma  1,
lettera f),  al rilascio  della  concessione  di  costruzione  ed
esercizio  di   autostrade  e   strade  regionali,  inserite  nel
programma di  cui all'articolo  2, ed  alla determinazione  delle
tariffe relative.

2. La  Giunta regionale con deliberazione, ai sensi dell'articolo
3, comma  2, della legge regionale 17 marzo 2000, n. 26 (Riordino
della legislazione  regionale  in  materia  di  organizzazione  e
personale), definisce i criteri dell'affidamento, in applicazione
di quanto  disposto in  materia dagli articoli 37bis, e seguenti,
della legge  11 febbraio  1994, n.109 (Legge quadro in materia di
lavori pubblici).

3. Per lo svolgimento dei compiti previsti dal presente articolo,
la struttura  regionale competente all'adozione del provvedimento
di concessione,  fermo  restando  il  procedimento  di  cui  agli
articoli 37  e  seguenti  della  l.109/1994,  si  avvale  di  una
apposita   commissione    interdisciplinare,    costituita    dai
responsabili   delle    strutture   regionali   interessate   dal
procedimento stesso.

CAPO V
CLASSIFICAZIONE   AMMINISTRATIVA   DELLE   STRADE   REGIONALI   E
PROVINCIALI

ARTICOLO 14
(Norme generali)

1. La  Regione provvede,  ai sensi  dell'articolo  22,  comma  1,
lettera h)  della l.  r. 88/1998, all'esercizio della funzione di
classificazione, declassificazione,  e dismissione  delle  strade
regionali e  provinciali, nel  rispetto delle  disposizioni a tal
fine dettate, oltre che dalla LR 88/1998, dal DLgs 285/1992 e dal
decreto del  Presidente della Repubblica 16 dicembre 1992, n. 495
(Regolamento di esecuzione e di attuazione del nuovo Codice della
Strada).

2. Il  decreto dirigenziale di classificazione, declassificazione
o dismissione  delle strade  provinciali, è  adottato sentita la
provincia interessata che trasmette alla Regione:

a) la documentazione tecnica relativa alla strada;
b) la    rappresentazione  cartografica  della  strada  in  scala
   opportuna;
c) una relazione tecnica contenente le motivazioni.

3.  La   Regione   provvede   all'emanazione   del   decreto   di
classificazione, declassificazione  e dismissione  ai  sensi  del
presente articolo,  entro  tre  mesi  dall'acquisizione  completa
della documentazione di cui al comma 2.

ARTICOLO 15
(Declassificazione da  strada provinciale  o regionale  a  strada
comunale)

1. Alla  declassificazione da  strada provinciale  o regionale  a
strada comunale  provvede la  Regione con  decreto  dirigenziale,
sentiti gli enti territoriali interessati. Il dirigente regionale
trasmette il  provvedimento di  declassificazione alla  provincia
interessata,  che   provvede  alla   classificazione   ai   sensi
dell'articolo 23, comma 1, lettera b) della LR n.88/1998.

ARTICOLO 16
(Declassificazione da  strada comunale  a  strada  provinciale  o
regionale)

1. Alla declassificazione da strada comunale a strada provinciale
o  regionale   provvede  la  provincia,  d'intesa  con  i  comuni
interessati.  La   provincia  trasmette   il   provvedimento   di
declassificazione alla  Regione  ai  fini  della  classificazione
della strada  quale provinciale o regionale, secondo la procedura
di cui all'articolo 14.

ARTICOLO 17
(Disposizioni procedurali  nel caso  di  dissenso  fra  gli  enti
locali.)

1. Qualora,  ai sensi dell'articolo 23, comma 1, lettera b) della
LR 88/1998,  non sia  trovata l'intesa  fra una  provincia ed  un
comune,  entro   sei  mesi  dall'inizio  del  procedimento,  alla
classificazione, declassificazione  e  dismissione  delle  strade
comunali  provvede   la  Regione.   I  sei   mesi  necessari   al
raggiungimento dell'intesa,  decorrono dalla  data d'invio  della
domanda finalizzata ai procedimenti di cui all'articolo 23, comma
1, lettera  b) della  LR 88/1998.  La mancata  intesa si  intende
formalizzata anche  con  l'esplicita  opposizione  dell'ente  che
riceve la richiesta.

2. L'ente  interessato, al  fine di  consentire l'emanazione  del
provvedimento regionale conclusivo, trasmette alla Regione:

a) deliberazione   che  esprima    il    proprio    consenso  sul
   procedimento, lo  approvi per  quanto di competenza e richieda
   l'emanazione del decreto regionale;
b) relazione  inerente  le  mutate  condizioni  della  strada  in
   relazione  alle  quali  si  chiede  il  cambio  di  classifica
   amministrativa;
c) relazione      tecnica    contenente    i    dati      tecnici
   dell'infrastruttura;
d) copia  di ogni atto in possesso all'ente promotore relativo al
   cambio di  classifica, nonché  le  eventuali  motivazioni  di
   opposizione di altri enti interessati.

3. La mancata trasmissione della documentazione di cui al comma 2
entro tre  mesi dalla  mancata intesa fa decadere il procedimento
in  capo   alla  Regione,   fermo  restando  la  possibilità  di
riattivarlo da parte dell'ente interessato.

ARTICOLO 18
(Passaggi di proprietà fra gli enti proprietari delle strade)

1.  Qualora  il  provvedimento  di  classificazione  comporti  il
trasferimento   della    proprietà   delle   strade   regionali,
provinciali o comunali, l'ente cedente provvede, entro il termine
di cui  all'articolo 20,  comma 2,  alla  consegna  della  strada
all'ente  nuovo   proprietario  mediante   apposito  verbale   di
consegna.

2. Qualora  l'ente nuovo  proprietario non intervenga nel termine
di cui  al comma  1, l'amministrazione  cedente è  autorizzata a
redigere il verbale di consegna alla presenza di due testimoni, a
notificare all'amministrazione  inadempiente, mediante  ufficiale
giudiziario, il  verbale di  consegna e  ad apporre  agli estremi
della strada  interessata appositi  cartelli  sui  quali  vengono
riportati gli estremi del verbale richiamato.

ARTICOLO 19
(Dismissione a seguito di varianti stradali)

1. In  deroga alla procedimento di cui agli articoli del presente
capo,  i  tratti  di  strade  regionali  dismessi  a  seguito  di
varianti, sono  obbligatoriamente trasferiti  alla provincia o al
comune, qualora  siano ancora  utilizzabili,  e  sempre  che  non
alterino i capisaldi del tracciato della strada.

2. Ove  ricorrano le medesime circostanze di cui al comma 1, sono
obbligatoriamente  trasferiti   al  comune  i  tratti  di  strade
provinciali soggetti a dismissione a seguito di varianti.

ARTICOLO 20
(Pubblicità)

1.  I   provvedimenti  di  classificazione,  declassificazione  e
dismissione  adottati   dalla  Regione   e  dalle  province  sono
pubblicati nel Bollettino ufficiale della Regione.

2. I  provvedimenti di  classificazione hanno effetto dall'inizio
del secondo  mese successivo  a quello  nel quale essi sono stati
pubblicati nel Bollettino Ufficiale della Regione.


Il presente  Regolamento è  pubblicato nel  Bollettino Ufficiale
della Regione Toscana.

È  fatto  obbligo  a  chiunque  spetti  di  osservarlo  e  farlo
osservare come Regolamento della Regione Toscana.

Firenze, 3 febbraio 2003

MARTINI




VIABILITÀ

