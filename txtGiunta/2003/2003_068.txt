Modifiche alla  legge regionale 31 luglio 1998, n. 42. (Norme per
il trasporto  pubblico locale),  da ultimo modificata dalla legge
regionale 8 luglio 2003, n. 33.

Il Consiglio Regionale ha approvato il  23-12-2003
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'art. 16 bis della LR 42/1998)

1. Il  comma 13  dell'articolo 16  bis della  legge regionale  31
luglio 1998,  n.42 (Norme  per  il  trasporto  pubblico  locale),
introdotto dall'art.12, LR33/2003, è sostituito dal seguente:

   "13. Il  bando di  gara può stabilire, ai sensi dell'articolo
   33 della  direttiva 93/38/CEE  (Direttiva  del  Consiglio  che
   coordina le procedure di appalto degli enti erogatori di acqua
   e di  energia, degli enti che forniscono servizi di trasporto,
   nonché   degli   enti   che   operano   nel   settore   delle
   telecomunicazioni), l'obbligo,  per i soggetti di cui al comma
   1, lettere,  b), c),  d), e) ed f), di costituire un consorzio
   in forma  di società per azioni o a responsabilità limitata,
   con impegno  ad operare in modo unitario nello svolgimento del
   contratto  di  servizio,  ferma  restando  la  responsabilità
   solidale dei  soggetti partecipanti al consorzio nei confronti
   del soggetto  aggiudicatore. In  tal caso  l'offerta  contiene
   l'impegno a  costituire un  consorzio in forma di società per
   azioni o  a responsabilità  limitata, ovvero a costituire una
   società per azioni o una società a responsabilità limitata.
   Nel caso  di  consorzi  di  cui  alle  lettere  b)  e  c),  il
   consorzio, con le caratteristiche di cui al presente comma, è
   costituito fra tutti i singoli consorziati per conto dei quali
   il consorzio  ha partecipato alla gara, senza che ciò escluda
   la responsabilità di quest'ultimo."
   
ARTICOLO 2
(Modifiche all'art. 16 ter della LR 42/1998)

1.  Il  comma  2  dell'articolo  16  bis  della  LR  42/1998,  è
sostituito dal seguente:

   "2. Per  i soggetti  di  cui  all'articolo  16-bis,  comma  1,
   lettere d),  e) ed  f),  i  requisiti  economico-finanziari  e
   tecnico-organizzativi   debbono    essere   posseduti    dalla
   mandataria, o da una delle imprese consorziate o facenti parte
   del gruppo,  nella misura minima del 50 per cento; la restante
   quota deve  essere posseduta cumulativamente dalle mandanti, o
   dalle imprese consorziate o facenti parte del gruppo, ciascuna
   nella misura minima del 20 per cento."
   
ARTICOLO 3
(Modifica all'art. 23 della LR 42/1998)

1. L'alinea  del comma  1 dell'articolo  23 della  LR 42/1998  è
sostituito dal seguente:

   "1. Con  regolamento  regionale,  distintamente  per  ciascuna
   modalità di  trasporto, sono  stabiliti gli  obblighi  a  cui
   devono attenersi  a tutela  dell'utenza i soggetti gestori dei
   servizi, relativamente a:"
   
ARTICOLO 4
(Modifica all'art. 25 della LR 42/1998)

1. Il  comma 2 dell'articolo 25 della LR42/1998 è sostituito dal
seguente:

   "2. Con  regolamento regionale  sono  definiti  gli  ulteriori
   obblighi a  cui debbono  attenersi gli  utenti dei  servizi di
   trasporto pubblico."
   
ARTICOLO 5
(Entrata in vigore)

1. La  presente legge  entra in  vigore il  giorno  successivo  a
quello della  sua pubblicazione  sul Bollettino  ufficiale  della
Regione Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 29 dicembre 2003

Martini

La presente  legge è  stata approvata  dal  Consiglio  Regionale
nella seduta del 23-12-2003.




TRASPORTI


