Modifiche al  regolamento di  attuazione della  legge regionale 6
agosto 2001,  n. 36 (Ordinamento contabile della Regione Toscana)
emanato con  decreto del  Presidente della  Giunta  regionale  19
dicembre 2001, n. 61/R.



IL PRESIDENTE DELLA GIUNTA REGIONALE

Visto l`art.  121 della  Costituzione, quarto  comma, cosi`  come
modificato dall`art.  1 della  Legge Costituzionale  22  novembre
1999, n. 1;

Visto  l`art.  125  della  Costituzione,  cosi`  come  modificato
dall`art. 9 della Legge Costituzionale 18 ottobre 2001, n. 3;

Vista la  legge regionale  6  agosto  2001,  n.  36  "Ordinamento
contabile della Regione Toscana";

Visto  il  decreto  del  Presidente  della  Giunta  regionale  19
dicembre 2001,  n. 61/R  "Regolamento di  attuazione della  L. R.
36/2001;

Vista  la   deliberazione  della  Giunta  regionale  n.  806  del
04.08.2003 concernente  "Modifiche al  regolamento di  attuazione
della legge regionale 6 agosto 2001, n. 36 (Ordinamento contabile
della Regione  Toscana) emanato  con decreto del Presidente della
Giunta regionale  19 dicembre  2001, n. 61/R", acquisiti i pareri
del Comitato  Tecnico della  Programmazione di  cui all`art.  26,
comma 3,  della LR  17 marzo 2000 n. 26, nonche` dei Dipartimenti
di cui  all`art. 41,  comma 3,  della medesima legge regionale n.
26;

EMANA
il seguente Regolamento:

ARTICOLO 1
Modifiche all`art. 6 del DPGR 61/R/2001

1. Il comma 1 dell`articolo 6 del regolamento di attuazione della
legge regionale  6 agosto 2001, n.36 (Ordinamento contabile della
Regione Toscana), emanato con decreto del Presidente della Giunta
regionale 19 dicembre 2001, n.61/R e` sostituito dal seguente:

   "1. La  Giunta regionale  definisce con decisione i criteri da
   seguire per le conseguenti variazioni da apportare al bilancio
   preventivo:
   
   a) nei casi in cui dalle risultanze del rendiconto generale di
      cui al  Titolo VIII  emerge un  avanzo  di  amministrazione
      parzialmente o totalmente non vincolato;
   b) nei    casi    in  cui  dall`andamento  della  gestione  di
      competenza emergono  squilibri di  bilancio in  relazione a
      quanto previsto  dall`art. 22  comma 2 lett. c) della legge
      di contabilita`."
   
ARTICOLO 2
Modifiche all`art.8 del DPGR 61/R/2001

1. Dopo il comma 4 dell`articolo 8 del DPGR 61/R/2001 e` aggiunto
il seguente comma 4 bis:

   "4 bis.  Gli accertamenti  di entrata  e relative  variazioni,
   contenuti in  decreti non  perfezionati entro  il  31  gennaio
   dell`anno successivo  a quello in cui sono stati adottati, non
   producono  effetti   e  devono   essere  disposti   nuovamente
   sull`esercizio in corso."
   
ARTICOLO 3
Modifiche all`art. 12 del DPGR 61/R/2001

1. Il  comma 3 dell`articolo 12 del DPGR 61/R/2001 sostituito dal
seguente:

   "3. Le  entrate da  compartecipazioni a  programmi  comunitari
   UE/Stato/Regione  sono  riscosse  all`atto  del  trasferimento
   dall`apposito conto  corrente intestato  alla Regione  Toscana
   presso  il   ministero  dell`Economia  e  delle  Finanze  alla
   contabilita`   speciale   infruttifera   presso   la   sezione
   provinciale di tesoreria."
   
ARTICOLO 4
Modifiche all`art. 19 del DPGR 61/R/2001

1. Il  comma  1  dell`articolo  19  del  del  DPGR  61/R/2001  e`
sostituito dal seguente:

   "1. Il  dirigente regionale  competente in materia di entrata,
   su richiesta  del debitore, da presentarsi almeno dieci giorni
   prima della  scadenza del  termine assegnato  per il pagamento
   spontaneo, puo`  concedere la  dilazione del  pagamento per un
   periodo non  superiore a  centoventi giorni con addebito degli
   interessi calcolati  al tasso  legale oppure  ad  altro  tasso
   previsto dalla  specifica  normativa.  Le  condizioni  per  la
   concessione della  dilazione di  pagamento sono  definite  con
   atto del  dirigente. La  dilazione non  e` concessa  agli enti
   pubblici."
   
ARTICOLO 5
Modifiche all`art.20 del DPGR 61/R/2001

1. Dopo  il comma  3  dell`articolo  20  del  DPGR  61/R/2001  e`
inserito il seguente comma 3 bis:

   "3 bis. Dai termini massimi di rateizzazione di cui al comma 3
   e`  detratto   il   termine   di   dilazione   del   pagamento
   eventualmente concesso ai sensi dell`art. 19."
   
ARTICOLO 6
Modifiche all`art. 26 del DPGR 61/R/2001

1. Il  comma 3  dell`articolo 26 del DPGR 61/R/2001 e` sostituito
dal seguente:

   "3. Il dirigente procede ai sensi dell`art. 20, commi 3, 4, 5,
   6, 7  e 8.  Oltre agli elementi previsti dall`art. 20 comma 6,
   l`atto di  concessione indica il numero di emissione del ruolo
   e della  cartella  esattoriale  notificata  al  debitore,  con
   relativa data  di notifica,  e dispone la revoca degli atti di
   recupero coattivo del credito."
   
ARTICOLO 7
Sostituzione della denominazione del Titolo IV del DPGR 61/R/2001

La denominazione  del Titolo  IV del DPGR 61/R/2001 e` sostituita
dalla seguente:

   "Ricorso al mercato finanziario e gestione del debito".
   
ARTICOLO 8
Inserimento dell`art.32 bis nel DPGR 61/R/2001

1. Dopo  l`art.32 del DPGR61/R/2001 e` inserito, al Titolo IV, il
seguente articolo 32 bis:

   "Art.32 bis
   Ricorso al mercato finanziario
   
   1. Il  dirigente competente  in materia  di finanza  attiva il
   ricorso al mercato finanziario per l`indebitamento autorizzato
   dalla legge  di bilancio e da specifiche disposizioni statali,
   ed effettua  le operazioni  di gestione e ristrutturazione del
   debito regionale secondo le disposizioni del presente Titolo."
   
ARTICOLO 9
Modifica dell`art.33 del DPGR 61/R/2001

1. Il  comma 1  dell`articolo 33 del DPGR 61/R/2001 e` sostituito
dal seguente:

   "1. Alla  assunzione  dei  mutui  si  provvede  a  seguito  di
   pubblico incanto. L`aggiudicazione del contratto e` effettuata
   secondo il criterio del prezzo piu` basso."
   
ARTICOLO 10
Sostituzione dell`art.34 del DPGR 61/R/2001

1. L`articolo 34 del DPGR 61/R/2001 e` sostituito dal seguente:

   "Art. 34
   Emissione di obbligazioni
   
   1. Alla  predisposizione di  programmi di  emissione di titoli
   obbligazionari si  provvede a  seguito di  apposita  decisione
   della Giunta regionale, che ne definisce la durata e l`importo
   massimo. L`affidamento dei relativi incarichi, con contestuale
   eventuale  affidamento   di  incarico   inerente   l`emissione
   obbligazionaria inaugurale,  e` effettuato  tramite trattativa
   privata preceduta da bando, cui possono partecipare i soggetti
   di cui all`art.33 comma 2. L`aggiudicazione avviene secondo il
   criterio  dell`offerta  economicamente  piu`  vantaggiosa.  Il
   programma  e`   approvato  con   deliberazione  della   Giunta
   regionale e  sottoscritto dal legale rappresentante dell`Ente.
   I successivi  atti e contratti necessari per la sua esecuzione
   sono approvati  e sottoscritti  dal  dirigente  competente  in
   materia di finanza.
   
   2.  Nell`ambito   dei  programmi   di  emissione   di   titoli
   obbligazionari, la  decisione della Giunta regionale di cui al
   comma  1  puo`  riservare  una  parte  dei  ruoli  al  proprio
   tesoriere, al  fine di  garantire continuita`  del rapporto  e
   supporto all`andamento dei titoli sul mercato.
   
   3. Gli  incarichi aventi  ad oggetto emissioni obbligazionarie
   nell`ambito del  programma di  cui al  comma 1 sono affidati a
   trattativa privata  preceduta da gara informale tra i soggetti
   che sono  stati individuati  quali intermediari  specializzati
   (dealers) del  programma stesso.  Al fine  di  conseguire  una
   maggiore concorrenzialita`,  alla trattativa  privata  possono
   essere invitati anche altri soggetti in possesso dei requisiti
   di cui all`art.33 comma 2, in numero massimo di dieci; in caso
   di aggiudicazione,  questi ultimi  sono nominati dealer per la
   singola emissione.
   
   4. Per l`affidamento di incarichi di emissione di obbligazioni
   non previste  dai programmi  di cui  al comma  1, comprese  le
   emissioni riservate  alla sottoscrizione  diretta da  parte di
   banche,  intermediari   finanziari  e  altri  investitori,  si
   procede a  trattativa privata  preceduta da  bando, alla quale
   possono partecipare  i soggetti di cui all`art. 33 comma 2. Il
   bando puo`  essere anche  unico  per  piu`  emissioni  che  la
   Regione  intende   effettuare  in   un   determinato   periodo
   temporale. L`aggiudicazione  e` effettuata secondo il criterio
   del prezzo piu` basso.
   
ARTICOLO 11
Inserimento dell`art. 34 bis nel DPGR 61/R/2001

1. Dopo  l`articolo 34 del DPGR 61/R/2001 e` inserito il seguente
articolo 34 bis:

   "Art. 34 bis
   Assunzione di  debito con  rimborso in  unica  soluzione  alla
   scadenza. Ammortamento.
   
   1. La  Giunta regionale, con apposita decisione, puo` disporre
   l`assunzione di  debito con  rimborso in  unica soluzione alla
   scadenza, definendo le specifiche modalita` dell`operazione.
   2. Nei  casi di  cui al  comma 1, l`ammortamento del debito e`
   garantito:
   
   a) attraverso  la contestuale  costituzione  di  un  fondo  di
      ammortamento del capitale da rimborsare; in tale ipotesi il
      bando  di   gara  per   l`assunzione  del   debito  prevede
      l`affidamento  della   gestione  del   fondo  al   soggetto
      aggiudicatario;
   b) attraverso    il  ricorso  a  derivati  finanziari  (swap);
      l`affidamento del  relativo contratto avviene come previsto
      alla lett. a) oppure separatamente, con le procedure di cui
      all`art.35.
   
   3. Le  somme accantonate  nel fondo di ammmortamento di cui al
   comma 2  lett. a)  possono essere  investite esclusivamente in
   titoli  obbligazionari   di  stati,   enti  e  amministrazioni
   pubbliche, nonche`  di societa`  a  prevalente  partecipazione
   pubblica appartenenti all`Unione Europea."
   
ARTICOLO 12
Sostituzione dell`art. 35 DPGR 61/R/2001

1. L`articolo 35 del DPGR 61/R/2001 e` sostituito dal seguente:

   "Art. 35
   Gestione del debito regionale. Derivati finanziari.
   
   1. La  Giunta regionale  definisce periodicamente, con propria
   deliberazione:
   
   a) i  criteri per la utilizzazione dei derivati previsti dalla
      prassi dei  mercati finanziari  nazionali e  internazionali
      nelle operazioni  di gestione  del debito  regionale di cui
      all`art. 8 comma 9 della legge di contabilita`;
   b) i    criteri  per  la  valutazione  dell`affidabilita`  dei
      soggetti con  i quali il dirigente competente in materia di
      finanza puo`  stipulare i  contratti quadro  previsti dalla
      prassi   contrattuale    di   settore,   preliminari   alla
      conclusione dei singoli contratti derivati.
   
   2. L`affidamento  di ogni singolo contratto derivato avviene a
   trattativa privata  preceduta  da  gara  informale,  cui  sono
   invitati tutti  i  soggetti  firmatari  di  contratto  quadro.
   Qualora tali  soggetti siano  in  numero  superiore  a  sette,
   l`invito  e`  inoltrato  ad  almeno  tre  di  essi,  scelti  a
   rotazione e tenendo conto dei contratti derivati in essere, in
   modo tale  da realizzare  una opportuna  diversificazione  del
   rischio di  controparte. La  trattativa si  svolge secondo  la
   prassi  vigente  nei  mercati  finanziari,  di  norma  tramite
   richiesta  di   quotazione   dell`operazione   con   eventuali
   richieste  di   rilancio  e   con   aggiudicazione   immediata
   confermata a  mezzo telematico  e  formalizzazione  successiva
   dell`operazione. L`aggiudicazione  e`  effettuata  secondo  il
   criterio del prezzo piu` basso.
   
   3. Con  la medesima deliberazione di cui al comma 1, la Giunta
   regionale  puo`   disporre  che,  per  favorire  una  gestione
   dinamica ed economicamente vantaggiosa del debito in relazione
   ai continui  mutamenti del  mercato, il  dirigente si  avvalga
   della consulenza,  di norma  gratuita, di  una o piu` banche o
   intermediari finanziari  scelti fra coloro che hanno stipulato
   i contratti  quadro. In  tale ipotesi  l`affidamento  di  ogni
   singolo  contratto   derivato  avviene  a  trattativa  privata
   preceduta da  gara informale,  cui  sono  invitati,  oltre  ai
   soggetti consulenti,  almeno altri  due soggetti  firmatari di
   contratto quadro. Nel caso in cui, anche a seguito di rilanci,
   i soggetti consulenti pareggino la migliore offerta pervenuta,
   l`aggiudicazione   e`    effettuata   suddividendo   equamente
   l`operazione fra  coloro che  hanno  offerto  il  prezzo  piu`
   basso.
   
   4. Indipendentemente  dalla stipula  dei contratti  quadro, il
   dirigente competente  in materia  di finanza puo` concludere a
   trattativa privata  contratti di  derivati  finanziari  con  i
   medesimi soggetti  contraenti  nelle  connesse  operazioni  di
   mutuo o  di collocamento  obbligazionario  sottoscritto  dagli
   stessi soggetti,  limitatamente a  tali  operazioni  e  previa
   verifica della  congruita` del prezzo offerto. In tale ipotesi
   si  prescinde   dai  requisiti   di  affidabilita`  creditizia
   definiti ai sensi del comma 1, lett. b).
   
ARTICOLO 13
Sostituzione dell`art. 36 del DPGR 61/R/2001

1. L`articolo 36 del DPGR 61/R/2001 e` sostituito dal seguente:

   ARTICOLO 36
   Ristrutturazione del debito regionale
   
   1. La  ristrutturazione del debito regionale di cui all`art.8,
   comma 10,  della legge  di contabilita`  avviene a  seguito di
   apposita decisione  della Giunta  regionale che ne definisce i
   criteri.
   
   2. La ristrutturazione del debito puo` avvenire tramite:
   
   a) rinegoziazione del debito in essere;
   b) ricorso a derivati finanziari;
   c) estinzione   anticipata    di    mutui    e    di  prestiti
      obbligazionari  in   essere  e  contestuale  accensione  di
      appositi  nuovi  finanziamenti;  l`estinzione  di  prestiti
      obbligazionari  puo`   avvenire  anche   tramite  il   loro
      riacquisto sul mercato mobiliare.
   
   3. Nel  caso in  cui la rinegoziazione dei mutui in essere sia
   finalizzata all`allungamento  delle scadenze  del  debito,  il
   nuovo tasso  di interesse  praticato puo`  essere maggiore del
   tasso precedente,  a condizione  che il  nuovo onere  in conto
   interessi risulti  minore delle  penalita`  da  sostenere  per
   l`estinzione anticipata del debito.
   
   4. Nel  caso di  estinzione anticipata  di mutui o di prestiti
   obbligazionari, l`onere  annuale  di  ammortamento  dei  nuovi
   mutui e  delle nuove  emissioni obbligazionarie deve essere in
   ogni caso  inferiore a  quello dei  mutui od  obbligazioni che
   vengono estinti.
   
   5. Il  ricorso a  derivati finanziari di cui al comma 2, lett.
   b), avviene  secondo le  procedure  di  cui  all`art.  35.  Il
   derivato  finanziario   non  puo`   prevedere   una   scadenza
   posteriore a quella della connessa passivita`.
   
ARTICOLO 14
Sostituzione dell`art. 39 del DPGR 61/R/2001

1. L`articolo 39 del DPGR 61/R/2001 e` sostituito dal seguente:

   "Art. 39
   Atti di impegno
   
   1. L`impegno  di spesa  e`  assunto  con  atto  del  dirigente
   competente per  materia, nei  limiti della  disponibilita` dei
   capitoli  assegnati.  L`assunzione  dell`impegno  comporta  la
   responsabilita` del dirigente in ordine:
   
   a) alla legalita` della spesa;
   b) alla realizzazione degli obiettivi gestionali assegnati;
   c) ai criteri di economicita` della spesa;
   d) alla   completezza    e  regolarita`  della  documentazione
      richiamata nell`atto amministrativo o ad esso allegata;
   e) alle procedure contabili disposte;
   f) alla   corretta  imputazione  della  spesa  sui  pertinenti
      capitoli di spesa del bilancio;
   g) alla  corretta  applicazione  della  normativa  fiscale  in
      materia di  imposte dirette,  indirette, tasse e contributi
      aventi natura obbligatoria;
   h) alla  effettiva possibilita`  di realizzazione dell`entrata
      corrispondente, nel  caso in cui l`impegno venga assunto su
      capitoli correlati a specifici capitoli di entrata.
   
   2. In  relazione a quanto disposto dall`art. 30 della legge di
   contabilita`, la legittima assunzione dell`impegno di spesa e`
   data dalla contestuale presenza dei seguenti elementi:
   
   a) l`esistenza    a  carico  della  Regione  di  una  rapporto
      obbligatorio passivo;
   b) la  quantificazione, anche  a titolo  presunto, della somma
      dovuta;
   c) l`indicazione del creditore, determinato o determinabile;
   d) il  capitolo  di  spesa  al  quale  la  spesa  deve  essere
      imputata;
   e) la  pertinenza dell`obbligazione  all`esercizio  nel  quale
      viene assunto l`impegno.
   
   3. In  relazione a  quanto disposto  dall`art. 38,  l`atto  di
   impegno indica  inoltre la  eventuale prenotazione  di impegno
   cui la spesa si riferisce.
   
   4. Sono  assunti sull`esercizio  in corso  gli impegni  per  i
   quali la  scadenza della  relativa  obbligazione  e`  prevista
   entro il  termine dell`esercizio stesso. Salvo quanto disposto
   dall`art. 40, gli impegni sono di norma assunti sull`esercizio
   in corso.
   
   5. Costituiscono  impegno sugli  stanziamenti del  bilancio di
   previsione annuale  e successive  variazioni, senza necessita`
   di adozione degli atti di cui al comma 1, le spese dovute per:
   
   a) le  somme stanziate  in  bilancio  nella  UPB  relativa  al
      funzionamento del Consiglio regionale;
   b) il  trattamento  economico  tabellare  gia`  attribuito  al
      personale dipendente e per i relativi oneri accessori;
   c) le  rate di  ammortamento  dei  mutui  e  dei  debiti  gia`
      contratti,  conseguenti   ad  operazioni  di  indebitamento
      interessi di preammortamento e relativi oneri accessori;
   d) le  spese dovute  nell`esercizio in  base a  contratti o  a
      disposizioni di legge.
   
   6. Gli  impegni di  cui al  comma 5 vengono assunti all`inizio
   dell`esercizio da parte del dirigente competente in materia di
   spese, a seguito di comunicazione del dirigente competente per
   materia che  indica la somma che si prevede di liquidare entro
   il  termine   dell`esercizio.  Al   fine  di  semplificare  le
   attivita`  gestionali,   tali  impegni  mantengono  la  stessa
   numerazione anche negli esercizi successivi."
   
ARTICOLO 15
Sostituzione dell`art. 40 del DPGR 61/R/2001

1. L`articolo 40 del DPGR 61/R/2001 e` sostituito dal seguente:

   "Art. 40
   Impegni sugli esercizi successivi
   
   1. Nel caso di impegni riferiti ad obbligazioni scadenti sugli
   esercizi futuri  di cui  agli artt.  20 e  31 della  legge  di
   contabilita`, l`atto di assunzione dell`impegno deve indicare,
   oltre agli elementi di cui al comma 2 dell`art. 39, le quote a
   carico di ogni esercizio con le relative scadenze.
   
   2. La  struttura organizzativa  competente in materia di spese
   opera la registrazione sul bilancio pluriennale a legislazione
   vigente degli  impegni assunti  sugli esercizi  successivi.  A
   tale fine,  le  scritture  contabili  articolano  il  bilancio
   pluriennale in capitoli.
   
   3. Negli  atti di  impegno e`  indicato l`intero importo delle
   obbligazioni, mentre  gli  impegni  di  spesa  possono  essere
   assunti esclusivamente  per gli  anni  previsti  nel  bilancio
   pluriennale a legislazione vigente.
   
ARTICOLO 16
Modifiche all`art. 41 del DPGR 61/R/2001

1. Dopo  il comma  3  dell`articolo  41  del  DPGR  61/R/2001  e`
aggiunto il seguente comma 3 bis:

   "3 bis.  Gli impegni di spesa e relative variazioni, contenuti
   in decreti  non perfezionati  entro il  31  gennaio  dell`anno
   successivo a  quello in cui sono stati adottati, non producono
   effetti e  devono essere  assunti nuovamente sull`esercizio in
   corso."
   
ARTICOLO 17
Modifiche all`art. 54 del DPGR 61/R/2001

1. Il  comma 1  dell`art. 54 del DPGR 61/R/2001 e` sostituito dal
seguente:

   "1. Oltre alle economie di cui all`art. 34 comma 6 della legge
   di contabilita`,  sono riportate  sulle competenze  del  nuovo
   esercizio le  economie relative  a spese correnti per le quali
   sono  state   avviate  le   procedure  di  individuazione  del
   contraente o  del beneficiario dei relativi contributi, per il
   periodo di un solo esercizio."
   
ARTICOLO 18
Modifiche all`art. 78 del DPGR 61/R/2001

1. Al  comma 1 dell`articolo 78 del DPGR 61/R/2001 il termine "30
marzo" e` sostituito dal termine "28 febbraio".


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 8 agosto 2003

BARBINI
(designato con DPGR n. 155 del 1.8.2003)




ENTE REGIONE
CONTABILITA` CONTRATTI


