Interventi a favore degli allevatori partecipanti alla attuazione
del piano  di sorveglianza  sierologica e del piano vaccinale per
la febbre catarrale degli ovini (Blue-tongue).

Il Consiglio Regionale ha approvato il 09.10.2002
Il Presidente  della Giunta  Regionale promulga la seguente legge
regionale:

ARTICOLO 1
(Oggetto e finalita` della legge)

1. La  presente legge  dispone interventi  a favore delle aziende
agricole con  allevamento zootecnico ovino, bovino e bufalino, ai
fini di  incentivare la collaborazione con le autorita` sanitarie
preposte alla  attuazione del  piano di  sorveglianza sierologica
per  la  febbre  catarrale  degli  ovini  (Blue-tongue)  previsto
dall`ordinanza  del   Ministro  della   sanita`  11  maggio  2001
concernente "Misure  urgenti di profilassi vaccinale obbligatoria
contro la  febbre catarrale  degli ovini  (Blue-tongue)"  e  atti
dirigenziali attuativi,  nonche` ai  fini di indennizzare i danni
conseguenti alla  vaccinazione obbligatoria  disposta nell`ambito
del piano vaccinale previsto dalla medesima ordinanza.

2. Gli interventi disposti dalla presente legge consistono in :

a) un  contributo  diretto  a  compensare  i  costi  e  i  disagi
   sopportati  dagli  allevatori  con  la  messa  a  disposizione
   dell`autorita` dei  propri capi  per i  prelievi periodici  di
   sangue finalizzati  a verificare  l`esistenza di  circolazione
   virale;
b) un  indennizzo a  parziale  ristoro  del  danno  subito  dagli
   allevatori  nell`eventualita`   che  si   verifichino   aborti
   conseguenti la vaccinazione di fattrici gravide;
c) un  indennizzo per i capi morti in conseguenza dell`intervento
   di profilassi.

ARTICOLO 2
(Beneficiari e misura degli interventi)

1. Il  contributo di  cui all`articolo 1, comma 2, lettera a), e`
concesso alle  aziende agricole con allevamento zootecnico ovino,
bovino e  bufalino,  comprese  in  una  o  piu`  delle  celle  di
campionamento in  cui e`  suddiviso il  territorio   toscano, che
mettono a disposizione dell`autorita` sanitaria un numero di capi
adeguato alle  esigenze del piano di sorveglianza sierologica. Il
contributo e`  concesso proporzionalmente  al numero dei capi che
vengono resi  disponibili per  i prelievi a partire dal 1 gennaio
2002 fino  al 31 dicembre 2003. Ogni singola azienda puo` rendere
disponibili non  piu` di  dodici capi  l`anno o il numero di capi
ritenuti indispensabili  dall`autorita` sanitaria  competente per
territorio. Per  ogni capo  messo a  disposizione  dell`autorita`
sanitaria viene  erogata una  somma pari  a   60 euro, rapportata
all`intero anno  solare,   proporzionalmente ridotta in relazione
al periodo di effettiva messa a disposizione.

2. L`indennizzo  di cui  all`articolo 1,  comma 2, lettera b), e`
concesso alle  aziende agricole con allevamento zootecnico ovino,
bovino e bufalino ove si verifichino aborti di fattrici vaccinate
entro venti  giorni dall`avvenuta vaccinazione, accertati tramite
conforme diagnosi  differenziale   dell`Istituto  zooprofilattico
sperimentale. L`indennizzo  e` concesso  nella misura di 300 euro
nel caso  di bovina   o  bufala e di 40 euro nel caso di pecora o
capra.

3. L`indennizzo  di cui  all`articolo 1,  comma 2, lettera c), e`
concesso alle  aziende agricole con allevamento zootecnico ovino,
bovino e bufalino ove si verifichi la morte dei capi sottoposti a
vaccinazione, come  certificato dal  veterinario che  ha eseguito
l`intervento o  dal servizio veterinario della competente Azienda
Usl. L`indennizzo  e` concesso  nella misura  massima del  90 per
cento del  valore di mercato per categoria e tipologia di animale
rilevato dai  bollettini pubblicati  dalI`Istituto di servizi per
il mercato agricolo alimentare (ISMEA).

Art.3
(Modalita` di erogazione degli interventi)

1. La  richiesta ai fini dell`ottenimento degli interventi di cui
alla presente  legge  e` presentata all`Agenzia regionale toscana
per le  erogazioni in  agricoltura (ARTEA),  ai sensi della legge
regionale 19  novembre 1999, n. 60 concernente "Agenzia Regionale
Toscana per le Erogazioni in Agricoltura (ARTEA)".

2. L`ARTEA    provvede  a  disciplinare,  con  proprio  atto,  le
procedure e le modalita`  per l`erogazione.

3. Al  termine di  ciascun anno di attuazione degli interventi la
Giunta regionale trasmette alla commissione consiliare competente
una  relazione   a  consuntivo   degli  interventi  realizzati  e
finanziati nel  corso dell`anno  di riferimento, comprendente tra
l`altro:

a) il    numero    delle  domande  presentate  per  tipologia  di
   intervento;
b) la  quantificazione dei  contributi erogati  per tipologia  di
   intervento;
c) la    quantificazione  e  l`analisi  dei  danni  subiti  dagli
   allevatori a  causa di  aborti conseguenti  la vaccinazione di
   fattrici  gravide     o   di   capi   morti   in   conseguenza
   dell`intervento di profilassi;
d) i  dati, o la stima, dell`impatto della febbre catarrale degli
   ovini (Blue-tongue)  sul patrimonio  ovino, bovino  e bufalino
   toscano;
e) l`opinione    dei    soggetti  coinvolti  sull`utilita`  degli
   interventi effettuati.

ARTICOLO 4
(Norma finanziaria)

1. Agli  oneri   finanziari derivanti  dalla presente  legge  nel
biennio 2002/2003 si provvede come segue:

a) Per  l`anno 2002,  mediante la seguente variazione al bilancio
   di previsione annuale da effettuarsi sia per la competenza che
   per la cassa per il medesimo importo:

   in diminuzione
   UPB n. 741 "Fondi - Spese correnti", euro 200.000;
   
   in aumento
   UPB n.  521 "Interventi  per  lo  sviluppo  rurale,  aiuti  al
   reddito, agli  investimenti  e  allo  sviluppo  delle  imprese
   agricole, zootecniche  e forestali  -  Spese  correnti",  euro
   200.000;
   
b) Per  l`anno 2003,  mediante la seguente variazione al bilancio
   di  previsione   pluriennale   a   legislazione   vigente   da
   effettuarsi per la competenza:

   in diminuzione
   UPB n. 741 "Fondi - Spese correnti", euro 200.000;
   
   in aumento
   UPB n.  521 "Interventi  per  lo  sviluppo  rurale,  aiuti  al
   reddito, agli  investimenti e   allo  sviluppo  delle  imprese
   agricole, zootecniche  e forestali  -  Spese  correnti",  euro
   200.000.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 13 maggio 2003

Martini

La presente legge, approvata dal Consiglio Regionale nella seduta
del   09.10.2002,    viene   promulgata    contestualmente   alla
promulgazione  dell`atto   legislativo   che   la   modifica   in
adeguamento ai rilievi espressi dalla Commissione Europea.




ZOOTECNIA

