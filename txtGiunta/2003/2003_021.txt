Norme  in   materia  di   valutazione  di   insindacabilità  dei
consiglieri regionali, ai sensi dell'articolo 122, comma 4, della
Costituzione.

Il Consiglio Regionale ha approvato il 09-04-2003.
Il Presidente  della Giunta  Regionale promulga la seguente legge
regionale:

ARTICOLO 1.
(Finalità)

La presente  legge definisce  le procedure  per  il  giudizio  di
insindacabilità  dei   consiglieri  regionali,   a  salvaguardia
dell'autonomia e  dell'indipendenza riservata  ai componenti  del
Consiglio   regionale   dall'articolo   122,   comma   4,   della
Costituzione.

ARTICOLO 2.
(Principi)

I consiglieri  regionali non possono essere chiamati a rispondere
delle opinioni espresse e dei voti dati nell'esercizio delle loro
funzioni.

Costituiscono esercizio  delle funzioni di consigliere regionale,
agli effetti  del comma  1, le  opinioni e  i voti espressi nelle
sedute degli organi regionali o comunque funzionalmente collegati
alle attribuzioni del Consiglio regionale.

Il Consiglio  regionale è  l'organo  competente  a  valutare  la
insindacabilità della  condotta eventualmente  addebitata ad  un
proprio membro.

ARTICOLO 3.
(Valutazione di insindacabilità)

Il  consigliere   regionale   chiamato   a   rispondere   davanti
all'autorità giudiziaria  per le opinioni espresse e i voti dati
nell'esercizio delle  sue funzioni ne dà immediata comunicazione
al Presidente del Consiglio regionale.

Il   Consiglio    regionale   procede    alla   valutazione    di
insindacabilità entro  il termine  perentorio di  trenta giorni,
previa istruttoria della Giunta per le elezioni.

Qualora  il   Consiglio  regionale   deliberi  con  provvedimento
motivato la  insindacabilità del  consigliere, il Presidente del
Consiglio regionale  trasmette  immediatamente  la  deliberazione
all'autorità giudiziaria  titolare del procedimento giudiziario,
per il seguito di competenza.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 14 aprile 2003

MARTINI

La presente  legge è  stata approvata  dal  Consiglio  Regionale
nella seduta del 09-04-2003.




ENTE REGIONE
ORGANI

