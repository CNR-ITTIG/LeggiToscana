Regolamento per  la disciplina  dell`iscrizione  delle  superfici
vitate agli  albi dei vigneti per vini a denominazione di origine
(DO)  e   agli  elenchi  delle  vigne  per  vini  ad  indicazione
geografica tipica  (IGT) e  per l`aggiornamento e la tenuta degli
albi e degli elenchi.



IL PRESIDENTE DELLA GIUNTA REGIONALE

Visto l`art.  121 della  Costituzione, quarto  comma, cosi`  come
modificato dall`art.  1 della  Legge Costituzionale  22  novembre
1999, n. 1;

Visto  l`art.  125  della  Costituzione,  cosi`  come  modificato
dall`art. 9 della Legge Costituzionale 18 ottobre 2001, n. 3;

Vista la legge regionale 20 giugno 2002, n. 21 (Disciplina per la
gestione ed  il controllo  del potenziale  viticolo)  cosi`  come
modificata dalla legge regionale 14 aprile 2003, n. 22;

Visto in  particolare l`art. 3 bis della suddetta legge regionale
n. 21/2002,  che rinvia ad un successivo regolamento della Giunta
regionale la  disciplina dell`iscrizione  delle superfici  vitate
agli albi dei vigneti per vini a denominazione di origine ed agli
elenchi delle  vigne per  vini ad  indicazione geografica  tipica
nonche` dell`aggiornamento  e della  tenuta degli  stessi albi ed
elenchi;

Vista  la   deliberazione  della  Giunta  regionale  n.  943  del
22.09.2003   concernente    "Regolamento   per    la   disciplina
dell`iscrizione delle  superfici vitate agli albi dei vigneti per
vini a  denominazione di  origine (DO) e agli elenchi delle vigne
per  vini   ad  indicazione   geografica  tipica   (IGT)  e   per
l`aggiornamento  e   la  tenuta  degli  albi  e  degli  elenchi",
acquisiti i  pareri del  Comitato Tecnico della Programmazione di
cui all`art.  3, comma  3, della LR 5 agosto 2003, n. 44, nonche`
delle Direzioni  Generali di cui all`art. 29 della medesima legge
regionale n. 44;

EMANA
il seguente Regolamento:

ARTICOLO 1
(Oggetto e definizioni)

1. Il  presente regolamento  in attuazione  dell`articolo 3  bis,
comma 4  della legge  regionale 20 giugno 2002, n. 21 (Disciplina
per  la   gestione  e  il  controllo  del  potenziale  viticolo),
modificata  dalla   legge  regionale   14  aprile  2003,  n.  22,
disciplina l`iscrizione  delle superfici  vitate  agli  albi  dei
vigneti per  vini a denominazione di origine e agli elenchi delle
vigne per  vini ad  indicazione  geografica  tipica,  di  seguito
indicati come  albi DO  ed elenchi IGT, nonche` l`aggiornamento e
la tenuta degli stessi.

2. Ai fini del presente regolamento:
a) per  unita` vitata  (UV)  s`intende  una  superficie  continua
   coltivata a vite che ricade su una sola particella catastale e
   che e`  omogenea per  le  seguenti  caratteristiche:  tipo  di
   possesso, destinazione  produttiva, intesa  come uva da vino o
   uva da tavola, tipo di coltura, forma di allevamento, sesto di
   impianto, eta`  dell`impianto ed,  eventualmente,  vitigno  se
   esattamente    localizzato     in    modo    da    consentirne
   l`individuazione grafica;
b) per   vigneto    o  appezzamento  vitato  (AV)  s`intende  una
   superficie continua coltivata a vite, costituita da una o piu`
   unita`  vitate   contigue  ed   omogenee   per   le   seguenti
   caratteristiche: tipo  di  possesso,  destinazione  produttiva
   intesa come  uva da  vino o  uva da  tavola, tipo  di coltura,
   forma di allevamento, sesto di impianto ed eta` dell`impianto.
   Sono da  ritenersi contigue  anche unita`  vitate tra le quali
   siano incluse  superfici a  servizio del  vigneto di larghezza
   non superiore ai 3 metri;
c) per superficie vitata si intende la superficie all`interno del
   sesto d`impianto,  da filare  a  filare  e  da  vite  a  vite,
   aumentata  nelle   fasce  laterali   e  nelle   testate  della
   superficie  realmente   esistente  a   servizio  del  vigneto,
   calcolata secondo i criteri di cui all`articolo 3, comma 2.

ARTICOLO 2
(Articolazione degli albi DO e degli elenchi IGT)

1. Gli  albi DO e gli elenchi IGT, sono articolati in sottozone e
tipologie secondo  quanto previsto  dai relativi  disciplinari di
produzione.

2. Negli albi DO e negli elenchi IGT:
a) ogni  denominazione di  origine (DO)  e indicazione geografica
   tipica  (IGT)   e  le  relative  sottozone  e  tipologie  sono
   identificate con apposito codice;
b) ogni conduttore della superficie vitata e` identificato con il
   codice di identificazione della azienda agricola ( CUAA);
c) per  ogni appezzamento  vitato o  unita`  vitata  e`  indicata
   l`unita` tecnica economica (UTE) cui si riferisce. Nel caso in
   cui nel  medesimo  comune  vi  siano  piu`  UTE  dello  stesso
   conduttore  ogni   UTE  e`   contraddistinta  da   un   numero
   progressivo.

3. Per  ciascuna DO  e IGT  e relative  sottozone e tipologie con
decreto del  dirigente della  competente struttura  della  Giunta
regionale sono stabiliti:

a) gli elenchi dei codici identificativi;
b) l`anno  di entrata  in produzione  degli impianti, a decorrere
   dalla data  di impianto o sovrainnesto, e le rese unitarie nei
   primi quattro anni produttivi.

ARTICOLO 3
(Criteri per l`iscrizione agli albi DO e agli elenchi IGT)

1. L`iscrizione  di una  superficie vitata  agli albi  DO e  agli
elenchi IGT  e`  subordinata  al  rispetto  dei  disciplinari  di
produzione e,  limitatamente agli albi DO, al rispetto degli atti
di pianificazione  triennale adottati  dalle province,  ai  sensi
dell`articolo 4 della LR 21/2002.

2. Il calcolo della superficie vitata da iscrivere agli albi DO e
agli elenchi IGT e` effettuato secondo i seguenti criteri:

a) per  la superficie  vitata ricadente  su un  intera particella
   catastale si  considera l`intera  superficie  catastale  della
   particella;
b) per  la superficie  vitata ricadente  solo su  una parte della
   particella catastale  si considera  la superficie  all`interno
   del sesto  d`impianto aumentata  nelle fasce  laterali e nelle
   testate in  misura del  50 per  cento del  sesto stesso ovvero
   fino ad  un massimo  di 3  metri per  le aree di servizio, ivi
   comprese le capezzagne, qualora effettivamente presenti;
c) per  la superficie  vitata di filari singoli si considera fino
   ad un  massimo di  1,5 metri  per lato  per quanto riguarda le
   fasce laterali  e fino  ad un massimo di 3 metri sulle testate
   per le  aree di servizio ivi comprese le capezzagne esistenti.
   In caso  di viti sparse la superficie vitata non puo` comunque
   superare una  superficie di  insidenza media  per ceppo  di  5
   metri quadrati.

3. Agli  albi DO  e agli  elenchi IGT  sono iscritte  le  singole
unita` vitate  anche parzialmente o l`intero appezzamento vitato.
Una unita`  vitata puo`  essere associata ad un solo appezzamento
vitato. Per  ogni unita` vitata composta da piu` varieta` di viti
e` indicata  la percentuale  dei ceppi relativi ad ogni tipologia
varietale.

4. Limitatamente agli albi DO, un appezzamento vitato puo` essere
identificato con  la menzione  "vigna"  seguita  dal  toponimo  a
condizione  che   esso  figuri   nella  mappa  catastale,  o  sia
tradizionalmente utilizzato e riferito ad uno o piu` appezzamenti
contigui.

5. L`iscrizione  agli albi  DO e`  richiesta per  una DO di base.
L`iscrizione agli  elenchi IGT  e` richiesta per una IGT di base.
Con DO  e IGT  di base  si intendono  la  DO  e  la  IGT  il  cui
disciplinare di  produzione prevede  la produzione massima di uva
ad ettaro piu` bassa. A parita` di tali condizioni la DO e la IGT
di base sono scelte dal produttore.

6. Nel  caso in  cui coesistano  in una stessa area di produzione
piu` vini  a denominazione di origine e ad indicazione geografica
tipica, l`iscrizione  puo` essere  richiesta anche per altre DO e
per altre IGT.

7. Il  rispetto della  base ampelografica  richiesta dai  diversi
disciplinari di  produzione  deve  essere  garantito  nell`ambito
dell`UTE.

8. Qualora  una  unita`  vitata  o  un  appezzamento  vitato  non
possiedano  le   caratteristiche  per   il  rispetto  della  base
ampelografica e pertanto, ai fini dell`iscrizione delle superfici
agli albi  DO e  agli elenchi IGT, sia necessario avvalersi della
produzione ottenuta in altre unita` vitate o appezzamenti vitati,
e` necessario  procedere ad  una  iscrizione  congiunta  di  tali
superfici che concorrono nella produzione.

9. La  composizione ampelografica  dei vigneti  e` riferita  alla
superficie vitata  effettivamente investita  da ciascun vitigno e
non al numero dei ceppi.

ARTICOLO 4
(Modalita` e termini di presentazione delle domande di iscrizione
delle superfici vitate agli albi DO e agli elenchi IGT

1. La  domanda di  nuova iscrizione di superfici vitate agli albi
DO e  agli elenchi  IGT e  la domanda  di variazione che comporti
modificazioni tecnico-produttive  a superfici  gia` iscritte sono
presentate alla  provincia entro il 30 aprile dell`anno in cui si
intende rivendicare  la produzione  di vino  a  denominazione  di
origine o ad indicazione geografica tipica.

2. La domanda di iscrizione agli albi DO e agli elenchi IGT delle
superfici reimpiantate,  nuovamente impiantate o reinnestate puo`
essere presentata  anche  congiuntamente  alla  comunicazione  di
avvenuto impianto. In tali casi l`istruttoria per l`iscrizione e`
eseguita entro due anni dalla comunicazione di avvenuto impianto.

3. Nella domanda di iscrizione e` indicato:
a) per  ogni unita` vitata e per ogni appezzamento vitato la DO e
   la IGT di base ed eventualmente le altre DO e IGT;
b) per ciascuna DO e IGT le eventuali sottozone e tipologie;
c) limitatamente  alle DO  la eventuale  menzione "vigna" seguita
   dal toponimo.

ARTICOLO 5
(Modalita` di iscrizione delle superfici vitate  agli albi  DO  e
agli elenchi IGT)

1. Entro  il 30  settembre di  ogni  anno  la  provincia,  previa
istruttoria, provvede  alle nuove  iscrizioni e  alle  variazioni
delle   superficie    gia`   iscritte    dandone    comunicazione
all`interessato.

2. La  provincia,  in  attesa  di  completare  l`istruttoria  per
l`iscrizione  delle  superfici  vitate,  puo`  procedere  ad  una
iscrizione provvisoria  la cui  validita` non  puo` superare  una
campagna viticola.

3.  La  provincia  applica  per  ciascuna  superficie  vitata  da
iscrivere agli  albi DO  e agli  elenchi IGT l`anno di entrata in
produzione e  le rese  unitarie nei primi quattro anni produttivi
secondo quanto  previsto dal decreto di cui all`articolo 2, comma
3.

4. Gli  effetti dell`iscrizione  agli albi  DO e agli elenchi IGT
delle superfici  ai fini della rivendicazione delle produzioni da
queste superfici  decorrono dalla  data di  entrata in produzione
degli impianti.

5. Le  superfici per le quali la provincia accerta la sussistenza
dei requisiti  per l`iscrizione  agli albi  DO e agli elenchi IGT
prima della  data di  entrata in  produzione sono  iscritte  come
"superfici in attesa di entrare in produzione."

6. In  caso di  mancato accoglimento,  in tutto o in parte, della
domanda di  iscrizione il  richiedente  puo`  nei  trenta  giorni
successivi alla comunicazione della provincia chiedere il riesame
della domanda alla provincia medesima.

7. La  provincia contestualmente  alla comunicazione  di avvenuta
iscrizione comunica la resa massima attribuita ad ogni superficie
iscritta.

ARTICOLO 6
(Termini  per la comunicazione delle variazioni nella titolarita`
e  nella conduzione di superfici vitate iscritte agli  albi DO  e
agli elenchi IGT

1.  Le   variazioni  nella  titolarita`  e  nella  conduzione  di
superfici vitate  iscritte agli  albi DO  e agli elenchi IGT sono
comunicate alla  provincia contestualmente  alla comunicazione di
cui all`articolo  2, comma 4 della LR 21/2002 e comunque entro il
30  settembre   dell`anno  in   cui  si  intende  rivendicare  la
produzione di  vino a  denominazione di  origine o ad indicazione
geografica tipica.

2. Qualora  le variazioni  di cui al comma 1 si verifichino oltre
il 30  settembre e  comunque entro il termine del 30 novembre, le
comunicazioni ad  esse relative sono presentate anche alle camere
di  commercio   industria,  artigianato   e  agricoltura  (CCIAA)
competenti per territorio.

3. La provincia provvede alle modifiche della titolarita` e della
conduzione richieste  entro il  15 ottobre  e, per  le variazioni
verificatesi successivamente  al 30  settembre, entro  il termine
per la denuncia delle uve.

ARTICOLO 7
(Tenuta ed aggiornamento degli albi DO e degli elenchi IGT)

1. Gli  albi DO  e gli  elenchi IGT  sono tenuti  dalle  province
attraverso un  programma informatico di gestione che permetta, in
tempo reale, di:

a) verificare  la  situazione  aziendale,  con  riferimento  alla
   superficie totale  vitata, a  quella iscritta globalmente agli
   albi per  tutte le  DO e  agli elenchi  per tutte  le IGT, e a
   quella di ogni singola DO, IGT e tipologia, nonche` la precisa
   identificazione catastale  di ogni  singola  unita`  vitata  o
   appezzamento vitato con riscontro allo schedario viticolo;
b) verificare  la situazione  generale  degli  albi  DO  e  degli
   elenchi  IGT,  con  particolare  riferimento  alla  superficie
   vitata dell`intera  DO e IGT, delle relative sottozone e delle
   tipologie distinte negli albi e negli elenchi;
c) assicurare,  qualora singole  unita` vitate  siano iscritte  a
   piu` albi  DO e  elenchi IGT  in tutto  o in parte coesistenti
   sullo  stesso   territorio,  sia   in  ambito  generale  della
   denominazione che  a livello  aziendale, il  collegamento  con
   tutti gli albi e elenchi;
d) collegarsi  con le  CCIAA al  fine di affiancare ad ogni DO ed
   IGT e  a ciascuna  tipologia i  dati relativi  alle produzioni
   annuali rivendicate;
e) rilasciare    su  richiesta  degli  interessati,  copia  della
   situazione inerente  l`iscrizione agli  albi DO e agli elenchi
   IGT.

2. Le  province eseguono  annualmente controlli  su una parte dei
produttori iscritti  al fine  di verificare  la  sussistenza  dei
requisiti che hanno giustificato l`iscrizione agli albi DO e agli
elenchi IGT tenendo conto delle attivita` di controllo svolte dai
consorzi di  tutela ai  sensi del  decreto ministeriale 29 maggio
2001 ed eventualmente da altri soggetti.

3. Le  superfici vitate  iscritte agli albi DO che per almeno tre
anni consecutivi non sono state oggetto di denuncia di produzione
delle uve  almeno per una denominazione sono cancellate d`ufficio
dagli albi medesimi.

4. La  provincia provvede  alla cancellazione  di cui  al comma 3
dandone comunicazione  agli interessati entro il 31 marzo di ogni
anno.

ARTICOLO 8
(Disposizioni transitorie)

1. Entro  trenta  giorni  dall`entrata  in  vigore  del  presente
regolamento le  province richiedono  i dati degli albi DO e degli
elenchi IGT alle CCIAA.

2. Le  operazioni relative alla istituzione degli albi DO e degli
elenchi IGT  presso le  province  iniziano  successivamente  alla
approvazione della  deliberazione della  Giunta regionale  di cui
all`articolo 10,  comma 4  bis della  LR 21/2002  sulla  base  di
quanto previsto dal presente regolamento.

3. In  fase di  istituzione degli  albi DO  e degli  elenchi IGT,
qualora, per il diverso criterio di misurazione adottato ai sensi
del decreto ministeriale 26 luglio 2000, la superficie dichiarata
risulti superiore  rispetto a quella gia` iscritta agli albi DO e
agli elenchi  IGT tenuti  dalle CCIAA, la provincia, su richiesta
degli  interessati,   puo`  procedere  ad  una  variazione  della
superficie gia`  iscritta nel  rispetto di  quanto previsto dagli
atti di  pianificazione triennali  di cui all`articolo 4 della LR
21/2002. Al  fine di  garantire il  rispetto dei suddetti atti di
pianificazione triennali, questi ultimi sono aggiornati.

4. I  termini di  cui all`articolo  4, comma  1, all`articolo  5,
comma 1  e all`articolo  6 si  applicano  successivamente  al  30
giugno 2004.


Il presente  Regolamento e`  pubblicato nel  Bollettino Ufficiale
della Regione Toscana.

E`  fatto  obbligo  a  chiunque  spetti  di  osservarlo  e  farlo
osservare come Regolamento della Regione Toscana.

Firenze, 25 settembre 2003

PASSALEVA
(designato con DPGR n. 132 del 22.5.200*




AGRICOLTURA

