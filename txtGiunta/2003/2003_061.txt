Norme  in   materia  di   autorizzazione  integrata   ambientale.
Modifiche alla  legge regionale  3 novembre 1998 n. 79 (Norme per
l'applicazione della  valutazione di  impatto  ambientale).  Aree
produttive  ecologicamente   attrezzate.  Modifiche   alla  legge
regionale 1 dicembre 1998, n. 87 (Attribuzione agli enti locali e
disciplina generale  delle funzioni  e dei compiti amministrativi
in materia di artigianato, industria, fiere e mercati, commercio,
turismo, sport,  internazionalizzazione delle imprese e camere di
commercio, industria,  artigianato e  agricoltura, conferiti alla
Regione dal decreto legislativo 31 marzo 1998, n. 112).

Il Consiglio Regionale ha approvato il 17-12-2003
Il Presidente  della Giunta  Regionale promulga la seguente legge
regionale:

CAPO I
DISPOSIZIONI PER  L'ATTUAZIONE DEL  DECRETO LEGISLATIVO  4 AGOSTO
1999, N.  372 (ATTUAZIONE  DELLA DIRETTIVA 96/61/CE RELATIVA ALLA
PREVENZIONE E RIDUZIONE INTEGRATE DELL'INQUINAMENTO)

ARTICOLO 1
(Individuazione    dell'autorità    competente    al    rilascio
dell'autorizzazione ambientaleintegrata)

1.  L'autorità   competente  al   rilascio   dell'autorizzazione
ambientale  integrata  disciplinata  dal  decreto  legislativo  4
agosto 1999, n. 372 (Attuazione della direttiva 96/61/CE relativa
alla prevenzione  e riduzione  integrate dell'inquinamento)  e ai
relativi controlli, aventi ad oggetto gli impianti e le attività
elencate dall'allegato  I allo  stesso  decreto,  è  individuata
nella provincia  territorialmente interessata  dallo  svolgimento
dell'attività.

2. Le  province provvedono  al rilascio, al rinnovo ed al riesame
dell'autorizzazione di cui al comma 1, nel rispetto delle norme a
tal fine dettate dal DLgs 372/1999.

ARTICOLO 2
(Funzioni regionali. Comitato di coordinamento)

1. È  istituito, presso  la Giunta  regionale,  un  comitato  di
coordinamento tecnico  per l'applicazione  del DLgs  372/1999. Il
Comitato, a  fini di  confronto e armonizzazione delle reciproche
esperienze, svolge  compiti di consulenza tecnica per l'esercizio
delle funzioni  di cui  al DLgs  372/1999 e  per  l'aggiornamento
degli atti di cui all'articolo 3.

2. Il  comitato è  composto da  rappresentanti  delle  strutture
regionali  e   provinciali  competenti   nelle  materie  inerenti
all'esercizio delle  funzioni disciplinate dal d.lgs 372/1999. La
Giunta regionale,  con apposita  deliberazione, detta le norme di
funzionamento del comitato, e ne definisce la composizione, sulla
base  delle   designazioni  delle  province,  in  ragione  di  un
rappresentante per ogni provincia.

ARTICOLO 3
(Funzioni dell'Arpat. Disciplina delle spese d'istruttoria)

1. Le  province si  avvalgono, per  lo svolgimento delle funzioni
amministrative di  propria competenza  ai  sensi  della  presente
legge, dell'Agenzia  regionale per la protezione ambientale della
Toscana (ARPAT),  nelle forme  e con  le modalità previste dalla
legge regionale  18 aprile  1995, n. 66 (Istituzione dell'Agenzia
regionale per  la protezione ambientale della Toscana), da ultimo
modificata dalla  legge regionale  17 ottobre  2001, n. 50, fatto
salvo quanto disposto dall' articolo 2 .

2. Le spese occorrenti per effettuare i rilievi, gli accertamenti
ed i  sopralluoghi necessari  per l'istruttoria  delle domande di
autorizzazione integrata  e per  i successivi  controlli previsti
dalla presente  legge, sono poste a carico del gestore sulla base
delle previsioni  del decreto  del Ministero dell'ambiente di cui
all'articolo 15, comma 3, del DLgs 372/1999.

3. In via transitoria e sino all'entrata in vigore del decreto di
cui al  comma 2, gli oneri relativi all'istruttoria delle domande
di autorizzazione  integrata,  da  versare  alle  province,  sono
determinati con atto della Giunta regionale.

ARTICOLO 4
(Norma transitoria)

1.  Sono   fatti  salvi   i  provvedimenti   regionali   emanati,
precedentemente all'entrata  in vigore  della presente  legge, ai
fini dell'attuazione degli adempimenti previsti dal DLgs 372/1999
e, in particolare, dall'articolo 4 del DLgs 372/1999.

CAPO II
MODIFICHE ALLA  LEGGE REGIONALE 3 NOVEMBRE 1998, N. 79 (NORME PER
L'APPLICAZIONE  DELLA  VALUTAZIONE  DI  IMPATTO  AMBIENTALE),  DA
ULTIMO MODIFICATA DALLA LEGGE REGIONALE 31 OTTOBRE 2001, N. 53

ARTICOLO 5
(Inserimento dell'articolo 17 bis)

1. Dopo  l'articolo 17  della legge regionale 3 novembre 1998, n.
79  (Norme   per  l'applicazione  della  valutazione  di  impatto
ambientale),  da  ultimo  modificata  dalla  legge  regionale  31
ottobre 2001, n. 53 è inserito il seguente:

   "Art. 17 bis
   (Raccordo con  le norme in materia di autorizzazione integrata
   ambientale)
   
   1. Per  i progetti  di modifica  disciplinati dall'articolo 5,
   comma 4,  qualora i relativi interventi rientrino altresì tra
   quelli ricompresi  nell'allegato I  del DLgs 372/1999, e siano
   pertanto  soggetti   all'eventuale  aggiornamento,   ai  sensi
   dell'articolo 8  dello  stesso  decreto,  la  procedura  unica
   integrata di cui all'articolo 17 è finalizzata esclusivamente
   all'acquisizione degli  specifici provvedimenti  relativi alla
   tutela  paesaggistica,   ed  alla   salvaguardia  dell'assetto
   idrogeologico, ivi  compresi quelli  relativi alla conformità
   con gli  atti di  pianificazione di  bacino, da  acquisirsi ai
   sensi dell'articolo  17 della  legge 18  maggio 1989,  n.  183
   (Norme per  il  riassetto  organizzativo  e  funzionale  della
   difesa del  suolo), da ultimo modificato dalla legge 31 luglio
   2002, n. 179.
   
   2. Fatto  salvo quanto  disposto dal comma 1, i nulla osta, le
   autorizzazioni e gli assensi, comunque denominati, relativi ad
   attività suscettibili  di provocare  inquinamento  nell'aria,
   nell'acqua e  nel terreno,  ivi comprese le misure relative ai
   rifiuti, nonché  alla tutela della salute dei cittadini, sono
   acquisiti dalla  provincia territorialmente  interessata dallo
   svolgimento  dell'attività,   qualora  provveda,   ai   sensi
   dell'articolo  8  del  DLgs  372/1999,  all'aggiornamento  del
   provvedimento di autorizzazione ambientale integrata."
   
ARTICOLO 6
(Modifiche all'allegato A1)

1. La lettera c) dell'allegato A1 alla l r. 79/1998 è abrogata.

ARTICOLO 7
(Modifiche all'allegato A2)

1. Dopo  la lettera  d) dell'allegato  A2  della  LR  79/1998  è
aggiunta la seguente:

   "d  bis)   impianti  di  smaltimento  e  recupero  di  rifiuti
   pericolosi, come  definiti dalla  decisione della  Commissione
   europea 2000/532/CE  e successive  modificazioni, mediante  le
   operazioni di cui all'allegato B ed all'allegato C, lettere da
   R1 a  R9, del  d.lgs 22/1997  con esclusione degli impianti di
   recupero sottoposti  alle procedure  semplificate di  cui agli
   articoli 31 e 32 dello stesso decreto legislativo;" .
   
2. La  lettera e)  dell'allegato  A2  della  l.  r.  79/1998,  è
sostituita dalla seguente:

   "e)  impianti   di  smaltimento  e  recupero  di  rifiuti  non
   pericolosi, con  capacità superiore  a  100t/g,  mediante  le
   operazioni di cui all'allegato B del DLgs 22/1997, lettere D2,
   D3, D4, nonché mediante quelle elencate dalla lettera D6 alla
   lettera D12,  ed altresì  le operazioni di cui all'allegato C
   dello stesso  decreto, elencate  dalla lettera R1 alla lettera
   R9, con  esclusione degli impianti di recupero sottoposti alle
   procedure semplificate  di cui  agli  articoli  31  e  32  del
   medesimo DLgs 22/1997".
   
ARTICOLO 8
(Modifiche all'allegato B1)

1. La  lettera e)  del punto 1 dell'allegato B1) della LR 79/1998
è abrogata.

ARTICOLO 9
(Modifiche all'allegato B2)

1. Al  punto 2  dell'allegato B2) della LR 79/1998 è aggiunta la
seguente lettera:

   "b bis) agglomerazione di carbon fossile e lignite;" .
   
CAPO III
AREE PRODUTTIVE ECOLOGICAMENTE ATTREZZATE. MODIFICHE ALL'ARTICOLO
18 DELLA  LEGGE REGIONALE  1 DICEMBRE  1998, N.  87 (ATTRIBUZIONE
AGLI ENTI  LOCALI E  DISCIPLINA GENERALE  DELLE  FUNZIONI  E  DEI
COMPITI AMMINISTRATIVI  IN  MATERIA  DI  ARTIGIANATO,  INDUSTRIA,
FIERE     E      MERCATI,     COMMERCIO,      TURISMO,     SPORT,
INTERNAZIONALIZZAZIONE  DELLE  IMPRESE  E  CAMERE  DI  COMMERCIO,
INDUSTRIA, ARTIGIANATO  E AGRICOLTURA, CONFERITI ALLA REGIONE DAL
DECRETO LEGISLATIVO  31 MARZO 1998, N. 112), DA ULTIMO MODIFICATA
DALLA LEGGE REGIONALE 31 OTTOBRE 2001, N. 53

ARTICOLO 10
(Sostituzione dell'articolo 18)

1. L'articolo  18 della  legge regionale  1 dicembre  1998, n. 87
(Attribuzione  agli  enti  locali  e  disciplina  generale  delle
funzioni e  dei compiti amministrativi in materia di artigianato,
industria,  fiere   e   mercati,   commercio,   turismo,   sport,
internazionalizzazione  delle  imprese  e  camere  di  commercio,
industria, artigianato  e agricoltura, conferiti alla Regione dal
decreto legislativo  31 marzo 1998, n. 112), da ultimo modificata
dalla legge  regionale 31  ottobre 2001, n. 53, è sostituito dal
seguente:

   "Art. 18
   (Aree produttive ecologicamente attrezzate)
   
   1. La Regione favorisce la realizzazione delle aree produttive
   ecologicamente attrezzate anche in attuazione dell'articolo 26
   del DLgs 112/1998.
   
   2. Le  aree di cui al comma 1 sono finalizzate alla promozione
   ed allo  sviluppo di attività artigianali e industriali i cui
   processi siano gestiti come sistema territoriale d'insieme, in
   modo da  garantire una  qualità  ambientale  complessivamente
   elevata,   unitamente    al   sostegno,    consolidamento    e
   miglioramento  della  competitività  del  sistema  produttivo
   regionale, in una prospettiva di sviluppo sostenibile.
   
   3. Le  aree di  cui al comma 1 sono attrezzate con un adeguato
   sistema di  controllo delle  emissioni di  inquinanti, e  sono
   caratterizzate  altresì   dalla  presenza  e  dalla  gestione
   unitaria ed  integrata di  infrastrutture e  servizi idonei  a
   garantire:
   
   a) la  prevenzione dell'inquinamento  dell'aria, dell'acqua  e
      del suolo;
   b) la tutela della salute e della sicurezza;
   c) la  riduzione delle  pressioni ambientali,  ivi comprese la
      corretta gestione  dell'intero  ciclo  dei  rifiuti,  l'uso
      sostenibile  delle   risorse,  nonché   il   risparmio   e
      l'efficienza energetica;
   d) modalità  sostenibili per la logistica, l'accessibilità e
      la mobilità interna ed esterna.
   
   4. Le province definiscono, nell'ambito del piano territoriale
   di coordinamento  di cui alla legge regionale 16 gennaio 1995,
   n.  5  (Norme  per  il  governo  del  territorio),  da  ultimo
   modificata dalla  legge regionale  15 maggio  2001, n.  23,  i
   criteri e  le priorità strategiche per l'individuazione delle
   aree di  cui al  presente articolo, sulla base degli indirizzi
   dettati dalla  Regione con il piano di indirizzo territoriale,
   di cui  all'articolo 6  della stessa  l. r. 5/1995. È in ogni
   caso privilegiato  l'insediamento  prioritario  di  tali  aree
   nell'ambito  delle   zone  o   dei  comparti  produttivi  già
   esistenti, anche  se totalmente  o parzialmente  dismessi.  Le
   province possono stabilire momenti di partecipazione ulteriori
   dei  comuni   interessati,  in   aggiunta  a  quanto  previsto
   dall'articolo 17 della LR 5/1995.
   
   5.  I   comuni  provvedono,   sulla   base   degli   atti   di
   pianificazione  territoriale   di  cui   al  comma   4,   alla
   delimitazione ed  attuazione delle  aree di  cui  al  presente
   articolo, nel  rispetto delle  disposizioni di  cui alla l. r.
   5/1995.
   
   6. La  Regione, con  apposito regolamento, definisce i criteri
   generali  ed   i  parametri  tecnici  di  riferimento  per  la
   disciplina  delle  aree  di  cui  al  presente  articolo,  con
   particolare riguardo:
   
   a) alle  forme di  gestione unitaria,  da  parte  di  soggetti
      pubblici o privati, delle infrastrutture e dei servizi;
   b) alle   modalità    di  acquisizione,  eventualmente  anche
      mediante espropriazione dei terreni ricompresi nelle aree;
   c) alla qualificazione delle aree, in relazione alla dotazione
      di  infrastrutture  e  di  sistemi  necessari  al  fine  di
      garantire  la   tutela  della  salute,  della  sicurezza  e
      dell'ambiente;
   d) alla   qualità    progettuale    degli    interventi,  con
      particolare attenzione  all'inserimento  paesaggistico,  al
      raccordo geomorfologico,  alle sistemazioni esterne ed alla
      omogeneità degli interventi edilizi;
   e) alla  individuazione  ed  alla  valutazione  dei  requisiti
      ambientali   atti    a   privilegiare   l'insediamento   di
      particolari attività  produttive e  di impresa,  anche  ai
      fini del controllo delle dinamiche di ricambio dell'area;
   f) all'insediamento  prioritario, in  presenza di  domanda  di
      nuove aree  artigianali e  industriali, di  aree produttive
      ecologicamente  attrezzate,  al  fine  di  privilegiarne  e
      potenziarne  lo  sviluppo,  promuovendo  altresì  adeguati
      processi di  rilocalizzazione, recupero  e riqualificazione
      del sistema produttivo esistente;
   g) alle modalità per favorire l'implementazione di sistemi di
      gestione ambientale,  anche di  area, e  la loro successiva
      certificazione.
   
   7. Gli  impianti produttivi  localizzati nelle aree produttive
   ecologicamente  attrezzate  sono  esonerati  dall'acquisizione
   delle autorizzazioni  concernenti la utilizzazione dei servizi
   ivi presenti,  secondo quanto disposto dall'articolo 26, comma
   1 del  DLgs 112/1998.  La responsabilità dell'acquisizione di
   tali  atti   resta  a   carico  dei   soggetti  gestori  delle
   infrastrutture e dei servizi comuni.
   
   8. La  Regione  promuove  la  ricerca  e  l'innovazione  nella
   materia oggetto del presente articolo, provvedendo al relativo
   finanziamento nell'ambito  delle  disposizioni  dettate  dalla
   legge  regionale  20  marzo  2000,  n.  35  (Disciplina  degli
   interventi regionali in materia di attività produttive)".


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 22 dicembre 2003

Martini

La presente  legge è  stata approvata  dal  Consiglio  Regionale
nella seduta del 17-12-2003.




TUTELA AMBIENTALE
ATTRIBUZIONI DELEGHE

