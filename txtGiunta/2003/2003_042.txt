Modifiche alla  legge regionale  26 luglio  2002, n.  32.  (Testo
unico  della  normativa  della  Regione  Toscana  in  materia  di
educazione, istruzione,  orientamento, formazione professionale e
lavoro)

Il Consiglio Regionale ha approvato il 29-07-2003
Il Presidente  della Giunta  Regionale promulga la seguente legge
regionale:

ARTICOLO 1
(Inserimento dell`articolo 22 bis nella l. r. 32/2002)

1. Dopo l`articolo 22 della legge regionale 26 luglio 2002, n. 32
(Testo unico  della normativa della Regione Toscana in materia di
educazione, istruzione,  orientamento, formazione professionale e
lavoro) e` inserito il seguente articolo:

   "Art. 22 bis
   (Regolamento regionale  in materia  di incontro  fra domanda e
   offerta di lavoro)
   
   1. La  Giunta regionale,  al fine di garantire l`uniformita` e
   la semplificazione  delle modalita`  di incontro tra domanda o
   offerta di  lavoro  nel  sistema  regionale  dei  servizi  per
   l`impiego, sentiti  gli organismi  rappresentativi degli  enti
   locali e  delle parti  sociali, adotta  un regolamento  con il
   quale definisce in particolare:
   
   a) l`attuazione    e  le  modalita`  di  gestione  dell`elenco
      anagrafico e della scheda professionale;
   b) i  criteri e le procedure per l`accertamento dello stato di
      disoccupazione;
   c) gli    indirizzi    operativi    per    la  verifica  della
      conservazione, della  perdita  e  della  sospensione  dello
      stato di disoccupazione;
   d) le modalita` di assunzione dei lavoratori e gli obblighi di
      comunicazione a carico dei datori di lavoro.".
   
ARTICOLO 2
(Inserimento dell`articolo 22 ter nellal. r. 32/2002)

1. Dopo  l`articolo 22  bis  della  LR  32/2002  e`  inserito  il
seguente articolo:

   "Art. 22 ter
   (Avviamento a selezione nella pubblica amministrazione)
   
   1.   Le    pubbliche   amministrazioni,    come    individuate
   dall`articolo 1 comma 2 del decreto legislativo 30 marzo 2001,
   n.  165  (Norme  generali  sull`ordinamento  del  lavoro  alle
   dipendenze delle  amministrazioni pubbliche), comprese le sedi
   centrali e  gli uffici  periferici di  amministrazioni ed enti
   pubblici a  carattere nazionale  o pluriregionale presenti sul
   territorio regionale, reclutano il personale per le qualifiche
   ed i  profili per i quali e` richiesto il solo requisito della
   scuola dell`obbligo,  facendo salvi  gli  eventuali  ulteriori
   requisiti per  specifiche professionalita`,  mediante  propria
   selezione dei  soggetti, iscritti  nell`elenco  anagrafico  ai
   sensi della normativa vigente, che abbiano la professionalita`
   eventualmente  richiesta  ed  i  requisiti  per  l`accesso  al
   pubblico impiego.
   
   2. Le  pubbliche amministrazioni,  di cui  al comma 1 possono,
   ove non  procedano autonomamente, fare richiesta di avviamento
   a  selezione   ai  servizi   per  l`impiego   territorialmente
   competenti secondo l`ubicazione della sede di lavoro.
   
   3. Il regolamento di cui all`articolo 22 bis definisce:
   
   a) Il    contenuto    e    le  modalita`  di  pubblicizzazione
      dell`avviso di selezione, le modalita` di svolgimento della
      prova selettiva di idoneita` e di assunzione agli impieghi;
   b) Le  modalita` per  la formazione  della graduatoria  e  per
      l`ordine di  precedenza  per  la  convocazione  alle  prove
      selettive secondo  i criteri  del carico  di famiglia,  del
      reddito e  dello stato  di  disoccupazione;  la  durata  di
      validita` della  graduatoria e  i motivi di decadenza dalla
      stessa.".
   
ARTICOLO 3
(Entrata in vigore delle modifiche alla LR32/2002)

1. Le  modifiche alla  LR 32/2002  di  cui  alla  presente  legge
entrano in vigore il giorno successivo alla pubblicazione.

2. La  Giunta regionale adotta il regolamento di cui all`articolo
22 bis  della LR32/2002, inserito dall`articolo 1, entro sessanta
giorni dall`entrata in vigore della presente legge.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 4 agosto 2003

PASSALEVA
(designato con DPGR n. 132 del 22.5.2000)

La presente  legge e`  stata approvata  dal  Consiglio  Regionale
nella seduta del 29-07-2003.




SISTEMA EDUCATIVO
FORMAZIONE
LAVORO

