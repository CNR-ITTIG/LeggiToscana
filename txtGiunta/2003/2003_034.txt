Modifiche alla  legge regionale  23 febbraio 1999, n. 8 (Norme in
materia di  requisiti strutturali,  tecnologici ed  organizzativi
delle  strutture   sanitarie:  autorizzazione   e  procedura   di
accreditamento).

Il Consiglio Regionale ha approvato il 01-07-2003.
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo  1 della legge regionale 23 febbraio 1999
n.8 (Norme  in materia  di requisiti  strutturali, tecnologici ed
organizzativi  delle   strutture  sanitarie:   autorizzazione   e
procedura di accreditamento)

1. La  lettera  c)  del  comma  1  dell'articolo  1  della  legge
regionale 23  febbraio 1999,  n.8 (Norme  in materia di requisiti
strutturali,  tecnologici   ed  organizzativi   delle   strutture
sanitarie: accreditamento  e  procedura  di  accreditamento),  è
sostituita dalla seguente:

   "c) i  principi e  le  modalità  per  la  determinazione  dei
   requisiti delle  strutture pubbliche  e private,  nonché  dei
   professionisti ai fini dell'accreditamento."
   
2. Dopo la lettera c) del comma 1 dell'articolo 1 della LR 8/1999
è aggiunta la seguente:

   "c bis)  i requisiti strutturali, tecnologici ed organizzativi
   generali e  specifici, nonché  le disposizioni  sul  rilascio
   delle autorizzazioni  per l'apertura e l'esercizio degli studi
   odontoiatrici, medici  e di  altre professioni  sanitarie, ove
   attrezzati per erogare prestazioni di chirurgia ambulatoriale,
   ovvero procedure  diagnostiche e  terapeutiche di  particolare
   complessità o che comportino un rischio per il paziente."
   
ARTICOLO 2
(Modifiche all'articolo 2 della LR 8/1999)

1. Il  comma 1  dell'articolo 2 della LR 8/1999 è sostituito dal
seguente:

   "1.  Fatti   salvi  i   requisiti  previsti  dal  decreto  del
   Presidente della  Repubblica  14  gennaio  1997  (Approvazione
   dell'atto di  indirizzo e  coordinamento alle  regioni e  alle
   province autonome  di Trento  e  di  Bolzano,  in  materia  di
   requisiti strutturali, tecnologici ed organizzativi minimi per
   l'esercizio delle attività sanitarie da parte delle strutture
   pubbliche e  private), il  Consiglio  regionale,  su  proposta
   della Giunta  regionale, al  fine di  dettare  una  disciplina
   uniforme su  tutto il  territorio  regionale,  definisce,  con
   propria deliberazione, i requisiti generali e specifici di cui
   all'articolo 1."
   
2. Il  comma 2  dell'articolo 2 della LR 8/1999 è sostituito dal
seguente:

   "2.  Le   strutture  che  erogano  prestazioni  di  assistenza
   specialistica in regime ambulatoriale, gli studi professionali
   soggetti  ad   autorizzazione  e   le  strutture  che  erogano
   prestazioni in  regime di  ricovero a  ciclo continuativo  e/o
   diurno per  acuti e  non acuti  sono tenute  ad adeguarsi  e a
   mantenere i requisiti di cui al comma 1."
   
ARTICOLO 3
(Modifiche all'articolo 3 della LR 8/1999)

1. La  lettera b)  del comma 1 dell'articolo 3 della LR 8/1999 è
sostituita dalla seguente:

   "b)  per  le  strutture  private  e  gli  studi  professionali
   soggetti ad autorizzazione ai sensi dall'articolo 9."
   
ARTICOLO 4
(Sostituzione dell'articolo 4 della LR 8/1999)

1. L'articolo 4 della LR 8/1999 è sostituito dal seguente:

   "Art. 4
   Competenza
   
   1.   Il    rilascio   dell'autorizzazione    all'apertura    e
   all'esercizio  delle   strutture  sanitarie   e  degli   studi
   professionali di  cui all'articolo 5 è attribuita al Sindaco,
   nella sua  qualità di  autorità sanitaria locale, del comune
   ove la struttura ha sede."
   
ARTICOLO 5
(Modifiche all'articolo 5 della LR 8/1999)

1. La rubrica dell'articolo 5 della LR 8/1999 è sostituita dalla
seguente:  (Strutture   e   studi   professionali   soggetti   ad
autorizzazione).

2. Il  comma 2  dell'articolo 5 della LR 8/1999 è sostituito dal
seguente:

   "2. Sono altresì soggetti ad autorizzazione gli studi singoli
   o   associati,    per   l'esercizio   dell'attività   libero-
   professionale, relativamente  agli studi odontoiatrici, medici
   e di  altre professioni  sanitarie, ove attrezzati per erogare
   prestazioni  di   chirurgia  ambulatoriale   ovvero  procedure
   diagnostiche e  terapeutiche di particolare complessità o che
   comportino  un   rischio  per  il  paziente,  individuati  con
   deliberazione del  Consiglio regionale  ai sensi dell'articolo
   2."
   
   3. Al  comma 3 dell'articolo 5 della LR 8/1999, sono aggiunte,
   in fine,  le parole:  "salvo non  rientrino tra le professioni
   sanitarie di cui al comma 2."
   
ARTICOLO 6
(Modifiche all'articolo 6 della LR 8/1999)

1. Il  comma 1  dell'articolo 6 della LR 8/1999 è sostituito dal
seguente:

   "1.  L'autorizzazione   all'apertura  e   all'esercizio  delle
   strutture  sanitarie   e  degli  studi  professionali  di  cui
   all'articolo 5  è  subordinata  all'esistenza  dei  requisiti
   previsti  dall'articolo   2,  comma   1,  in   relazione  alle
   specifiche tipologie di prestazioni di cui all'articolo 1."
   
ARTICOLO 7
(Modifiche all'articolo 7 della LR 8/1999)

1. Il  comma 2  dell'articolo 7 della LR 8/1999 è sostituito dal
seguente:

   "2. La  Giunta regionale,  al fine  di  dettare  modalità  di
   comportamento  omogenee  su  tutto  il  territorio  regionale,
   determina con  propria deliberazione  le modalità e i termini
   per la  richiesta e  per il  rilascio  dell'autorizzazione.  I
   comuni, nell'ambito  della propria  autonomia, definiscono gli
   aspetti organizzativi e procedurali connessi al rilascio delle
   autorizzazioni,  nel   rispetto  delle  disposizioni  generali
   approvate dalla  Giunta regionale,  prevedendo la possibilità
   del riesame  dell'istanza, in  caso di  esito  negativo  o  di
   prescrizioni contestate dal soggetto richiedente."
   
ARTICOLO 8
(Modifiche all'articolo 8 della LR 8/1999)

1. Il  comma 2  dell'articolo 8 della LR 8/1999 è sostituito dal
seguente:

   "2. La  Giunta regionale cura la tenuta dell'elenco aggiornato
   dei soggetti  autorizzati e  con cadenza  annuale ne  provvede
   alla pubblicazione  sul  Bollettino  ufficiale  della  Regione
   Toscana; la  Giunta regionale  garantisce a  tutti i  soggetti
   interessati l'accesso ai relativi dati."
   
ARTICOLO 9
(Modifiche all'articolo 9 della LR 8/1999)

1. Il  comma 2  dell'articolo 9 della LR 8/1999 è sostituito dal
seguente:

   "2. In  rapporto alla  tipologia di  prestazioni  erogate  nei
   presidi  e   negli   studi   professionali,   possono   essere
   interessate all'accertamento  e alla  verifica  dei  requisiti
   anche altre strutture organizzative."
   
2. Il  comma 6  dell'articolo 9 della LR 8/1999 è sostituito dal
seguente:

   "6. Di ogni verifica è redatto apposito verbale da consegnare
   in copia al legale rappresentante o al titolare e al direttore
   sanitario, al Sindaco e al Presidente della Giunta regionale."
   
ARTICOLO 10
(Modifiche all'articolo 10 della LR 8/1999)

1. Il  comma 1 dell'articolo 10 della LR 8/1999 è sostituito dal
seguente:

   "1. La  pubblicità sanitaria è consentita nei limiti e nelle
   forme di  cui alla  legge 5  febbraio 1992,  n. 175  (Norme in
   materia   di    pubblicità   sanitaria   e   di   repressione
   dell'esercizio abusivo delle professioni sanitarie)."
   
2. Il  comma 2 dell'articolo 10 della LR 8/1999 è sostituito dal
seguente:

   "2. L'autorizzazione  è rilasciata dal Sindaco ai sensi della
   legge regionale  26 novembre  1998, n.  85 (Attribuzione  agli
   enti locali e disciplina generale delle funzioni e dei compiti
   amministrativi in  materia di  tutela  della  salute,  servizi
   sociali, istruzione scolastica, formazione professionale, beni
   e attività culturali e spettacolo, conferiti alla Regione dal
   decreto  legislativo  31  marzo  1998,  n.112),  e  successive
   modificazioni, secondo  le modalità ivi previste, sentiti gli
   ordini e i collegi professionali competenti."
   
ARTICOLO 11
(Modifiche all'articolo 12 della LR 8/1999)

1. Il  comma 4 dell'articolo 12 della LR 8/1999 è sostituito dal
seguente:

   "4. Negli  ambulatori che svolgono esclusivamente attività di
   medicina di  laboratorio, le  funzioni del direttore sanitario
   possono essere  svolte, per  quanto di competenza, anche da un
   direttore tecnico  in  possesso  di  laurea  specialistica  in
   biologia o  chimica, purché  specializzato o  in possesso  di
   almeno cinque  anni di  anzianità nell'attività di direzione
   tecnico-sanitaria in  enti o  strutture sanitarie  pubbliche o
   private."
   
ARTICOLO 12
(Modifiche all'articolo 14 della LR 8/1999)

1. L'articolo 14 della LR 8/1999 è sostituito dal seguente:

   "Art. 14
   Titolare dello studio professionale
   
   1.  Il   titolare  dello  studio  professionale  è  tenuto  a
   comunicare tempestivamente al Sindaco:
   
   a) le    sostituzioni    e/o  le  integrazioni  del  personale
      sanitario operante nello studio;
   b) le   sostituzioni    e/o  integrazioni  delle  attrezzature
      sanitarie;
   c) la temporanea chiusura o inattività dello studio.
   
   2. Il  titolare dello studio professionale è inoltre tenuto a
   curare l'organizzazione  tecnico-sanitaria dello  studio sotto
   il profilo igienico ed organizzativo."
   
ARTICOLO 13
(Modifiche all'articolo 15 della LR 8/1999)

1. Il  comma 1 dell'articolo 15 della LR 8/1999 è sostituito dal
seguente:

   "1. Il  Sindaco dispone  la chiusura  della struttura  o dello
   studio aperto o trasferito in altra sede senza autorizzazione,
   nonché la  chiusura dell'attività ambulatoriale e di degenza
   a ciclo  diurno aperta  senza autorizzazione all'interno delle
   strutture di ricovero."
   
2. Il  comma 2 dell'articolo 15 della LR 8/1999 è sostituito dal
seguente:

   "2.   Il    Sindaco    dichiara    altresì    la    decadenza
   dell'autorizzazione e  dispone la  conseguente chiusura  della
   struttura  e  dello  studio  nei  quali  sia  stato  accertato
   l'esercizio abusivo della professione sanitaria o in cui siano
   state commesse  gravi  o  reiterate  inadempienze  comportanti
   situazioni di pericolo per la salute dei cittadini."
   
3. Il  comma 3 dell'articolo 15 della LR 8/1999 è sostituito dal
seguente:

   "3. Nei  casi previsti ai commi 1 e 2 è comminata la sanzione
   amministrativa pecuniaria  compresa  fra  un  minimo  di  euro
   3.100,00  e   un  massimo  di  euro  10.350,00,  nel  caso  di
   strutture, e  la sanzione  amministrativa pecuniaria  compresa
   tra un  minimo di euro 1.550,00 e un massimo di euro 9.300,00,
   nel caso di studi professionali."
   
4. Il  comma 9 dell'articolo 15 della LR 8/1999 è sostituito dal
seguente:

   "9. Nel  caso previsto  al comma  5 è  applicata la  sanzione
   amministrativa pecuniaria  compresa  fra  un  minimo  di  euro
   2.100,00 e  un massimo di euro 6.200,00 nel caso di strutture,
   e la sanzione amministrativa pecuniaria compresa tra un minimo
   di euro  1.050,00 e  un massimo  di euro  3.100,00 in  caso di
   studi."
   
5. Il comma 10 dell'articolo 15 della LR 8/1999 è sostituito dal
seguente:

   "10. Il  legale rappresentante  e il direttore sanitario della
   struttura   che   non   adempiono   agli   obblighi   a   loro
   rispettivamente imposti  dagli articoli  11 e 13 sono soggetti
   alla sanzione  amministrativa pecuniaria da euro 500,00 a euro
   3.100,00. Il  titolare  dello  studio  che  non  adempie  agli
   obblighi a  lui imposti  dall'articolo 14  è soggetto  ad una
   sanzione amministrativa  pecuniaria compresa  tra un minimo di
   euro 250,00 e un massimo di euro 1.550,00."
   
6. Il comma 11 dell'articolo 15 della LR 8/1999 è sostituito dal
seguente:

   "11. Salvo  quanto previsto  dagli articoli 11, comma 1, lett.
   f)  e   14,  comma  1,  lettera  c),  l'autorizzazione  decade
   automaticamente in  caso di  dichiarata o accertata chiusura o
   inattività per un periodo superiore a sei mesi."
   
ARTICOLO 14
(Modifiche all'articolo 16 della LR 8/1999)

1. Il  comma 2 dell'articolo 16 della LR 8/1999 è sostituito dal
seguente:

   "2.  Per   l'accertamento  e   l'applicazione  delle  sanzioni
   pecuniarie  si   osservano  le  disposizioni  della  legge  24
   novembre 1981,  n. 689  (Modifiche al sistema penale), e della
   legge  regionale  28  dicembre  2000,  n.81  (Disposizioni  in
   materia di  sanzioni amministrative). Resta fermo, ai sensi di
   quanto disposto  dal codice  di procedura penale, l'obbligo di
   rapporto all'Autorità  giudiziaria nel  caso di violazioni di
   norme penali."
   
2. Il  comma 3 dell'articolo 16 della LR 8/1999 è sostituito dal
seguente:

   "3. La  chiusura della  struttura  e  dello  studio  ai  sensi
   dell'articolo 15,  comma 1, è disposta dal Sindaco non appena
   ricevuto il rapporto degli agenti accertatori."
   
ARTICOLO 15
(Modifiche all'articolo 17 della LR 8/1999)

1. Il  comma 1 dell'articolo 17 della LR 8/1999 è sostituito dal
seguente:

   "1. Le  disposizioni sui  requisiti obbligatori  di  cui  alla
   presente legge  trovano immediata  applicazione  nel  caso  di
   attivazione di  nuove strutture  e studi  e di  ampliamento  o
   trasformazione o  trasferimento di  sede di  strutture e studi
   già autorizzati."
   
2. Il  comma 2 dell'articolo 17 della LR 8/1999 è sostituito dal
seguente:

   "2. Nel  caso di  ampliamento o  trasformazione di strutture o
   studi già autorizzati, le disposizioni di cui al comma 1 sono
   applicate limitatamente  all'oggetto dell'ampliamento  o della
   trasformazione."
   
3. Al  comma 6  dell'articolo 17  della LR  8/1999 dopo le parole
"già autorizzate" sono inserite le seguenti:

   "e gli studi professionali già in esercizio."
   
4. Dopo  il comma  6 dell'articolo 17 della LR 8/1999 è inserito
il seguente:

   "6 bis.  Ai fini  della  presente  legge,  si  considerano  in
   esercizio gli  studi professionali, singoli o associati, i cui
   titolari, alla  data di  pubblicazione della  presente  legge,
   risultino già svolgere attività libero professionale."
   
ARTICOLO 16
(Modifiche all'articolo 18 della LR 8/1999)

1. Il  comma 2 dell'articolo 18 della LR 8/1999 è sostituito dal
seguente:

   "2.  L'accreditamento   è  rilasciato   dalla  Regione   alle
   strutture pubbliche  e private  ed ai  professionisti  che  ne
   facciano richiesta  subordinatamente alla  loro rispondenza ai
   requisiti ulteriori di qualificazione, alla loro funzionalità
   rispetto agli  indirizzi di  programmazione regionale  ed alla
   verifica  positiva   dell'attività  svolta  e  dei  risultati
   raggiunti."
   
2. Dopo  il comma  2 dell'articolo 18 della LR 8/1999 è inserito
il seguente:

   "2 bis.  La qualità  di soggetto  accreditato non costituisce
   vincolo per  le aziende  e gli  enti  del  Servizio  sanitario
   nazionale a  corrispondere la  remunerazione delle prestazioni
   erogate  al   di  fuori  degli  accordi  contrattuali  di  cui
   all'articolo  8  quinquies  del  DLgs  502/1992  e  successive
   modificazioni ed integrazioni."
   
3. Il  comma 3 dell'articolo 18 della LR 8/1999 è sostituito dal
seguente:

   "3.   L'accreditamento,   nell'ambito   della   programmazione
   regionale e  locale, è  titolo necessario per l'instaurazione
   dei rapporti di cui all'articolo 8 quinquies del DLgs 502/1992
   e successive  modificazioni  ed  integrazioni,  da  stipularsi
   nell'ambito della  disciplina vigente  secondo i  principi  di
   imparzialità e trasparenza."
   
ARTICOLO 17
(Sostituzione dell'articolo 19 della LR 8/1999)

1. L'articolo 19 della LR 8/1999 è sostituito dal seguente:

   "Art. 19
   Procedure per l'accreditamento
   
   1. Il Consiglio regionale, su proposta della Giunta regionale,
   approva, in  attuazione della  presente  legge  e  sentito  il
   Consiglio sanitario  regionale, i  provvedimenti con  i  quali
   sono definiti i requisiti generali e specifici, i manuali e le
   procedure per l'accreditamento, nonché i tempi e le modalità
   per l'adeguamento ai requisiti delle strutture in esercizio.
   
   2. I  requisiti generali  e specifici  sono definiti  avendo a
   riferimento nell'erogazione dei servizi e delle prestazioni:
   
   a) la qualità dei sistemi organizzativi;
   b) la qualità tecnico-professionale;
   c) la qualità come percepita dall'utente.
   
   3. Ai fini dell'individuazione dei requisiti di accreditamento
   e della  predisposizione dei  manuali, la  Giunta regionale si
   avvale dell'Osservatorio della qualità dell'Agenzia regionale
   di sanità,  nel quadro  delle competenze  ad esso  attribuite
   dalla legge regionale 8 marzo 2000, n.22 (Riordino delle norme
   per l'organizzazione del servizio sanitario regionale).
   
   4.  Per   consentire  l'attività   di  verifica  esterna,  il
   Consiglio regionale,  sulla base  delle indicazioni  contenute
   nel piano  sanitario regionale,  istituisce le commissioni per
   l'accreditamento, nel numero stabilito dal piano stesso.
   
   5. La composizione delle commissioni è costituita come segue:
   
   a) rappresentanti dei produttori pubblici;
   b) rappresentanti dei produttori privati;
   c) rappresentanti dell'utenza;
   d) rappresentanti     delle      professioni    mediche      e
      infermieristiche.
   
   6. Le  commissioni esaminano  la documentazione  allegata alla
   richiesta di  accreditamento, effettuano le visite di verifica
   e stilano  relazione motivata  in ordine alla accreditabilità
   della struttura.
   
   7. La  Giunta regionale  concede o nega l'accreditamento delle
   singole strutture  e procede alla iscrizione degli accreditati
   in apposito elenco.
   
   8. La  Giunta regionale  provvede ad  attuare forme congrue di
   pubblicità  dell'elenco  di  cui  al  comma  7  e  garantisce
   l'accesso ai relativi dati a tutti i soggetti interessati."
   
ARTICOLO 18
(Sostituzione dell'articolo 20 della LR 8/1999)

1. L'articolo 20 della LR 8/1999 è sostituito dal seguente:

   "Art. 20
   Nuove costruzioni
   
   1.  Per   la  realizzazione  di  strutture  sanitarie,  o  per
   l'ampliamento di  quelle esistenti  che erogano prestazioni in
   regime  di  ricovero  a  ciclo  continuativo  e/o  diurno  che
   comporti un  aumento di  posti letto  rispetto alle  dotazioni
   previste   dalla    programmazione   regionale,   i   soggetti
   interessati   acquisiscono    preventivamente   dalla   Giunta
   regionale la verifica di compatibilità del progetto.
   
   2. I  criteri, le modalità e gli ambiti di applicazione della
   verifica, con  eventuale  individuazione  delle  tipologie  di
   strutture o  dei settori  di attività per i quali la verifica
   possa essere  esclusa, sono stabiliti dal Consiglio regionale,
   su  proposta   della  Giunta  regionale  in  coerenza  con  le
   previsioni contenute nel piano sanitario regionale.
   
   3. La  documentazione che  il soggetto interessato presenta al
   comune ai  fini del  rilascio  della  concessione  edilizia  o
   dell'attestazione di  conformità per gli interventi di cui al
   comma 1,  deve comprendere  l'acquisizione della  verifica  di
   compatibilità, con le modalità definite dalla Regione.
   
   4. Fino  all'adozione dei  provvedimenti di  cui al  comma  2,
   l'obbligo  di  acquisire  la  verifica  di  compatibilità  è
   sospeso  per   i  presidi  ambulatoriali  di  specialistica  e
   diagnostica, nonché  per i  centri e presidi ambulatoriali di
   recupero e  riabilitazione funzionale  di cui  all'Allegato  1
   alla deliberazione  del Consiglio  regionale 26  luglio  1999,
   n.221  (Requisiti  organizzativi,  strutturali  e  tecnologici
   delle strutture  pubbliche e  private  per  l'esercizio  delle
   attività sanitarie)."
   
ARTICOLO 19
(Norma transitoria)

1. Per  i laureati  in biologia  o chimica,  che  già  ricoprono
l'incarico di direttore tecnico alla data di entrata in vigore
della  presente   legge,   l'anzianità   quinquennale   di   cui
all'articolo 12,  comma 4, della LR 8/1999, così come sostituito
dall'articolo 11,  può  essere  maturata  entro  i  cinque  anni
successivi all'entrata in vigore della presente legge.

2.  La   Giunta  regionale   propone  al  Consiglio  regionale  i
provvedimenti di  cui all'articolo  20, comma  2, della LR 8/1999
così come  sostituito dall'articolo 18, entro centottanta giorni
dalla entrata in vigore della presente legge.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 8 luglio 2003

PASSALEVA
(designato con DPGR n. 132 del 22.5.2000)

La presente  legge è  stata approvata  dal  Consiglio  Regionale
nella seduta del 01-07-2003.




ENTI SANITARI

