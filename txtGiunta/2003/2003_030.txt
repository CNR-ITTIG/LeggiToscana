Disciplina delle attivita` agrituristiche in Toscana.

Il Consiglio Regionale ha approvato il 18-06-2003
Il Presidente  della Giunta  Regionale promulga la seguente legge
regionale:

TITOLO I
DISPOSIZIONI GENERALI

ARTICOLO 1
(Finalita`)

1. La  Regione Toscana  sostiene l`agricoltura, in armonia con la
politica  di  sviluppo  rurale  della  Comunita`  europea,  anche
mediante la disciplina di idonee forme di turismo nella campagna,
denominato agriturismo, volte a:

a) favorire lo sviluppo agricolo e forestale;
b) agevolare  la permanenza  dei produttori  agricoli nelle  zone
   rurali attraverso  l`integrazione dei  redditi aziendali ed il
   miglioramento delle condizioni di vita;
c) valorizzare il patrimonio rurale, naturale ed edilizio;
d) favorire  la tutela  dell`ambiente  e  promuovere  i  prodotti
   tradizionali e  di qualita` certificata, nonche` le produzioni
   agroalimentari  di   qualita`   e   le   connesse   tradizioni
   enogastronomiche;
e) valorizzare  le tradizioni  e le attivita` socio-culturali del
   mondo rurale;
f) sviluppare il turismo sociale e giovanile.

ARTICOLO 2
(Definizioni)

1. Per  attivita` agrituristiche  si intendono  le  attivita`  di
ricezione e  di  ospitalita`,  esercitate  dai  soggetti  di  cui
all`articolo 5,  attraverso l`utilizzo  della propria  azienda in
rapporto di  connessione e  di complementarieta`  con l`attivita`
agricola di  cui all`articolo  2135 del  codice civile  che  deve
rimanere  principale,  secondo  quanto  disposto  dalla  presente
legge.

2. Sono  attivita` agrituristiche, nel rispetto delle modalita` e
dei limiti definiti dalla presente legge:

a) il dare alloggio stagionale in appositi locali aziendali;
b) l`ospitare  i campeggiatori  in  spazi  aperti  per  soggiorni
   stagionali;
c) l`organizzare  attivita` didattiche,  culturali, tradizionali,
   di  turismo   religioso  culturale,   ricreative,  di  pratica
   sportiva, di  escursionismo e di ippoturismo riferite al mondo
   rurale;
d) il somministrare agli ospiti aziendali per la consumazione sul
   posto pasti,  alimenti e bevande costituiti prevalentemente da
   prodotti dell`azienda  o comunque  da prodotti reperiti presso
   aziende agricole  locali e  aziende agroalimentari  locali che
   producono e  vendono prodotti regionali, nonche` l`organizzare
   non solo  per gli  ospiti aziendali  degustazioni e assaggi di
   prodotti aziendali.

ARTICOLO 3
(Denominazione delle attivita` agrituristiche)

1. Le  denominazioni agriturismo  o agrituristico  sono riservati
esclusivamente alle  attivita`  agrituristiche  svolte  ai  sensi
della presente legge.

2. L`azienda  agricola autorizzata  ai sensi  dell`articolo  8  a
svolgere attivita`  agrituristiche, nel  caso in cui sia iscritta
nel registro  dei produttori  biologici,  ai  sensi  della  legge
regionale 16  luglio 1997,  n. 49  (Disposizioni  in  materia  di
controlli per  le produzioni  agricole ottenute  mediante  metodi
biologici), o sia concessionaria del marchio agriqualita`, di cui
alla legge  regionale  15  aprile  1999,  n.  25  (Norme  per  la
valorizzazione dei  prodotti agricoli  ed alimentari ottenuti con
tecniche di  produzione integrata  e tutela contro la pubblicita`
ingannevole),  puo`   far  seguire   al  termine  agriturismo  un
riferimento al marchio utilizzato.

ARTICOLO 4
(Ambito di applicazione)

1. Nel  caso in  cui un`impresa  agricola sia  costituita da piu`
aziende  o   da  piu`   unita`  tecniche   economiche  (UTE),  le
disposizioni della presente legge si applicano a ciascuna azienda
o a ciascuna UTE.

TITOLO II
ESERCIZIO DELL`AGRITURISMO

Capo I
Soggetti legittimati  -  Connessione  e  complementarieta`  delle
attivita` agrituristiche - Principalita` delle attivita` agricole
- Autorizzazione

ARTICOLO 5
(Soggetti legittimati e addetti all`esercizio dell`agriturismo)

1. L`esercizio  dell`agriturismo e`  riservato agli  imprenditori
agricoli singoli e associati, di cui all`articolo 2135 del codice
civile.

2.   Gli    imprenditori   agricoli   autorizzati   all`esercizio
dell`attivita`   agrituristica    possono   definire   forme   di
collaborazione, disciplinate  da specifici  accordi  scritti,  al
fine dello  svolgimento in comune delle attivita` agrituristiche.
Tali attivita`  devono essere sempre connesse e complementari con
l`attivita` agricola  delle singole  aziende e  il  carattere  di
principalita` deve  essere rispettato  con  riferimento  ad  ogni
singola azienda. Per le attivita` di cui all`articolo 2, comma 2,
lettere  a),   e  b),  per  ogni  azienda  valgono  i  limiti  di
ricettivita` previsti  dagli articoli 12 e 13. Nel caso in cui la
collaborazione interessi l`attivita` di cui all`articolo 2, comma
2 lettera  c) sono  considerati ospiti aziendali tutti gli ospiti
delle aziende  agrituristiche che  hanno sottoscritto gli accordi
di collaborazione,  nel rispetto  delle vigenti  norme  igienico-
sanitarie e dei requisiti di cui all`articolo 21 comma 2.

3. Possono  essere addetti  alle attivita`  agrituristiche e sono
considerati lavoratori  agricoli ai fini della vigente disciplina
previdenziale,  assicurativa   e  fiscale  i  familiari,  di  cui
all`articolo 230/bis del codice civile, i lavoratori dipendenti a
tempo determinato,  indeterminato e parziale nonche` i lavoratori
con rapporto di lavoro interinale.

ARTICOLO 6
(Connessione e  complementarieta` dell`attivita`  agrituristica e
principalita` dell`attivita` agricola)

1.  La   connessione  dell`attivita`  agrituristica  si  realizza
allorche` l`azienda  agricola in  relazione alla  sua estensione,
alle sue dotazioni strutturali, alla natura e alle varieta` delle
attivita`  agricole   praticate,  agli  spazi  disponibili,  agli
edifici in  essa ricompresi e al numero degli addetti, sia idonea
anche allo  svolgimento dell`attivita` agrituristica nel rispetto
delle disposizioni della presente legge.

2. La  complementarieta` dell`attivita` agrituristica si realizza
congiuntamente alla principalita` dell`attivita` agricola.

3. La principalita` dell`attivita` agricola si realizza quando, a
scelta dell`imprenditore, sussista una delle seguenti condizioni:

a)  il   tempo  impiegato   per  lo   svolgimento  dell`attivita`
   agrituristica nel corso dell`anno solare e` inferiore al tempo
   utilizzato nell`attivita`  agricola, di  cui all`articolo 2135
   del  codice   civile,  tenuto  conto  della  diversita`  delle
   tipologie di lavorazione;
b) il  valore della  produzione lorda  vendibile agricola  annua,
   compresi gli aiuti di mercato e di integrazione al reddito, e`
   maggiore rispetto  alle entrate  dell`attivita` agrituristica,
   al netto dell`eventuale intermediazione dell`agenzia;
c) le  spese d`investimento  e le  spese correnti  da effettuarsi
   annualmente per  l`attivita` agricola  in  azienda,  al  netto
   degli aiuti,  per interventi  e attivita` sono superiori a una
   quota minima fissata in rapporto alla ricettivita` autorizzata
   ed inferiori  a una  quota massima  fissata in  rapporto  alla
   entita` ed alle caratteristiche produttive dell`impresa.

4.  Il   regolamento  d`attuazione   indica  le   ore  lavorative
convenzionali occorrenti  per le singole attivita` agricole e per
le  singole   attivita`  agrituristiche,   gli  interventi  e  le
attivita` che possono essere oggetto delle spese d`investimento e
delle spese  correnti, le quote minime e massime delle spese e le
garanzie  per   le  obbligazioni  assunte  con  riferimento  agli
investimenti ed alle spese.

ARTICOLO 7
(Criteri e  modalita` per la verifica del rapporto di connessione
e complementarieta` e della principalita`)

1. La  connessione, la  complementarieta` e la principalita` sono
dimostrate  dall`imprenditore   agricolo  che   intende  svolgere
l`attivita`   agrituristica    nella   relazione   sull`attivita`
agrituristica.

2. La  relazione sull`attivita`  agrituristica e`  allegata  alla
domanda di autorizzazione di cui all`articolo 8.

3. Qualora  sussista l`obbligo  di  presentare  il  programma  di
miglioramento agricolo  ambientale cui all`articolo 4 della legge
regionale 14  aprile 1995,  n. 64 (Disciplina degli interventi di
trasformazione urbanistica  ed edilizia nelle zone con prevalente
funzione agricola),  la  relazione  sull`attivita`  agrituristica
integra tale strumento.

4. Nella relazione sull`attivita` agrituristica sono indicate:

a) l`attivita`  agrituristica e l`attivita` agricola previste per
   il triennio successivo;
b) la  scelta della  condizione per  realizzare la  principalita`
   dell`attivita` agricola.  A seconda  della  scelta  effettuata
   dall`imprenditore ai  sensi dell`articolo  6 sono  indicate le
   previsioni relative:

1) al  tempo lavoro  impiegato per  lo svolgimento dell`attivita`
   agrituristica e a quello per l`attivita` agricola;
2) alla produzione lorda vendibile, compresi gli aiuti di mercato
   e di  integrazione  al  reddito,  e  alle  entrate  ottenibili
   dall`attivita`  agrituristica,   al  netto   della   eventuale
   intermediazione dell`agenzia;
3) all`entita`  delle spese d`investimento e delle spese correnti
   che  saranno   effettuate  e  le  garanzie  fornite  da  parte
   dell`imprenditore;
c) l`ordinamento  colturale e le attivita` produttive attuate nel
   triennio precedente alla stesura del piano o della relazione e
   quelli previsti  a seguito degli interventi programmati, anche
   in riferimento  alle attivita`  connesse di  cui  all`articolo
   2135 del codice civile;
d) la  consistenza delle  strutture edilizie presenti sul fondo e
   di  quelle   poste  all`esterno   dei  beni   fondiari   nella
   disponibilita`  dell`impresa,  con  l`indicazione  della  loro
   utilizzazione   ai   fini   dell`attivita`   agrituristica   e
   dell`attivita` agricola nonche` la consistenza delle eventuali
   strutture edilizie presenti sul fondo e non utilizzate;
e) l`indicazione  delle unita` lavorative e del monte complessivo
   annuo   di    giornate-lavoro   previste    per    l`attivita`
   agrituristica  e   per  l`attivita`   agricola,  se  non  gia`
   precedentemente specificato.

5. Il  mantenimento dei  requisiti dichiarati  nella relazione e`
attestato dall`imprenditore  agricolo con  periodicita` triennale
mediante  autocertificazione,   sulla  base   delle   indicazioni
stabilite nel regolamento di attuazione.

6.  In  riferimento  al  requisito  della  principalita`  qualora
l`imprenditore  agricolo   ritenga   necessario   applicare   una
condizione diversa  da quella  scelta lo  comunica al  comune. Il
comune acquisisce,  sulla modifica proposta, il parere vincolante
della provincia  o della  comunita` montana.  La nuova condizione
scelta  si   applica  anche  al  periodo  dell`anno  solare  gia`
trascorso, salvo eventuali procedimenti di accertamento pendenti.

7.  Il   regolamento  di   attuazione  elenca   i  documenti  che
dimostrano, a  secondo della scelta operata dall`imprenditore, la
principalita`  dell`attivita`   agricola  rispetto  all`attivita`
agrituristica e  consentono di  accertare il  permanere  di  tale
carattere.

ARTICOLO 8
(Autorizzazione all`esercizio delle attivita` agrituristiche)

1.  L`esercizio   delle  attivita`  agrituristiche  di  cui  alla
presente legge  e` soggetto  ad  autorizzazione.  La  domanda  di
autorizzazione e` diretta al comune nel cui territorio e` situato
il centro aziendale.

2. Congiuntamente alla domanda, l`imprenditore presenta richiesta
di classificazione  della struttura  ricettiva  agrituristica  ai
sensi dell`articolo 9.

3. Ai fini del rilascio dell`autorizzazione il comune accerta che
il richiedente:

a) sia  imprenditore agricolo  ai sensi  dell`articolo  2135  del
   codice civile;
b) non  abbia riportato  nel triennio  precedente,  con  sentenza
   passata in  giudicato,  a  meno  che  non  abbia  ottenuto  la
   riabilitazione, condanna  per uno  dei delitti  previsti dagli
   articoli 442,  444, 513, 513 bis, 515, 517 del codice penale o
   per uno  dei delitti  in materia di igiene e sanita` ovvero di
   frode nella preparazione degli alimenti;
c) non  sia sottoposto  a misura  di prevenzione  ai sensi  della
   legge 27  dicembre 1956,  n. 1423  (Misure di  prevenzione nei
   confronti delle  persone pericolose  per la sicurezza e per la
   pubblica moralita`)  e successive  modifiche ovvero  sia stato
   dichiarato delinquente abituale;
d) non    sia    sottoposto  a  misure  di  prevenzione  o  abbia
   procedimenti penali  in corso  per l`applicazione delle misure
   di prevenzione, ai sensi della legislazione antimafia;
e) sia  in possesso dei requisiti soggettivi di cui agli articoli
   11 e  92 del  testo unico  delle leggi  di pubblica sicurezza,
   approvato con regio decreto 18 giugno 1931, n.773 e successive
   modifiche e di cui all`articolo 5 della legge 9 febbraio 1963,
   n.59 (Norme  per la  vendita al  pubblico in  sede stabile dei
   prodotti  agricoli   da  parte  degli  agricoltori  produttori
   diretti) e successive modifiche.

4. Il comune, inoltre, acquisisce:

a) il   parere    del  competente  servizio  dell`azienda  unita`
   sanitaria locale  relativamente alla idoneita` degli immobili,
   dei locali  e delle attrezzature da utilizzare per l`attivita`
   agrituristica;
b) il   parere  vincolante  della  provincia  o  della  comunita`
   montana, sulla  principalita` dell`attivita` agricola rispetto
   all`attivita`    agrituristica,     sulla    connessione     e
   complementarieta`   dell`attivita`   agrituristica   e   sulla
   possibilita` di  utilizzare gli edifici ai sensi dell`articolo
   7,  comma  4,  lettera  d),  e  il  parere  sul  programma  di
   miglioramento agricolo  ambientale, se ricorrono le condizioni
   di cui all`articolo 7, comma 3;
c) la  classificazione di  cui  all`articolo  9  attribuita  alla
   struttura agrituristica dalla provincia.

5. L`attivita`  agrituristica rientra tra le attivita` produttive
per le  quali si  applica il  procedimento di  cui al decreto del
Presidente della  Repubblica 20 ottobre 1998, n. 447 (Regolamento
recante   norme    di   semplificazione   dei   procedimenti   di
autorizzazione   per    la   realizzazione,   l`ampliamento,   la
ristrutturazione, la  riconversione di  impianti produttivi,  per
l`esecuzione di  opere interne  ai  fabbricati,  nonche`  per  la
determinazione delle aree destinate agli insediamenti produttivi,
a norma  dell`articolo 20, comma 8, della legge 15 marzo 1997, n.
59). Il termine per la conclusione del procedimento e` di novanta
giorni.

6. Nell`autorizzazione  comunale sono  specificate  le  attivita`
agrituristiche e i relativi limiti e modalita` di esercizio.

7. L`autorizzazione  ha durata  indeterminata  salvo  i  casi  di
revoca previsti dall`articolo 25.

8. L`autorizzazione non e` cedibile.

9. In  caso  di  trasferimento  dell`azienda  agricola  il  nuovo
titolare e`  autorizzato in  via  provvisoria  alla  prosecuzione
dell`attivita` agrituristica  previa  autocertificazione  con  la
quale si  dichiari il  possesso dei requisiti soggettivi previsti
dalla normativa vigente e che non sono intervenute variazioni dei
requisiti che hanno originato il rilascio dell`autorizzazione. Il
comune, entro  e non oltre il termine di cui al comma 5, procede,
pena la  decadenza dell`autorizzazione provvisoria, alla verifica
dei requisiti posseduti dal nuovo conduttore al fine del rilascio
dell`autorizzazione stessa.

10. Qualsiasi  variazione intervenuta  in merito  ai requisiti in
base ai quali l`autorizzazione e` stata concessa e` comunicata al
comune, entro trenta giorni dal suo verificarsi.

ARTICOLO 9
(Classificazione delle strutture ricettive agrituristiche)

1. Sulla  base delle  caratteristiche dichiarate dal titolare, in
conformita` alle  disposizioni del  regolamento di attuazione, la
provincia assegna la relativa classifica alla struttura ricettiva
agrituristica.

2.  L`attribuzione   della  classifica   e`  obbligatoria  ed  e`
condizione indispensabile  per  il  rilascio  dell`autorizzazione
all`esercizio di attivita` agrituristiche.

3. Qualora  si  verifichino  variazioni  dei  requisiti  tali  da
comportare  un  aggiornamento  del  livello  di  classificazione,
l`imprenditore agricolo  dichiara tale  variazione  in  occasione
della  comunicazione   dei  prezzi   e  delle  attrezzature  alla
provincia.

4. La  provincia puo` procedere in ogni momento, anche d`ufficio,
alla rettifica  della classificazione  qualora  accerti  che  una
struttura ricettiva  possiede i  requisiti di una classificazione
inferiore a quella in essere. Il provvedimento della provincia e`
trasmesso al comune e notificato all`interessato.

ARTICOLO 10
(Pubblicita` dei prezzi, dei servizi e delle attrezzature)

1. Entro  il 1  ottobre  di  ogni  anno  i  soggetti  autorizzati
all`esercizio  dell`attivita`   agrituristica   comunicano   alla
provincia competente i prezzi massimi che intendono praticare dal
1 gennaio  dell`anno successivo, nonche` le caratteristiche delle
strutture. Per  le strutture con apertura stagionale invernale la
decorrenza dei  prezzi comunicati  e` anticipata  al  1  dicembre
dell`anno in  corso. L`obbligo  della comunicazione  non sussiste
qualora non  siano intervenute  variazioni  nei  prezzi  o  nelle
caratteristiche  della  struttura,  rispetto  alla  comunicazione
precedente.

2. E` prevista la facolta` di presentare entro il 1 marzo di ogni
anno una  comunicazione suppletiva  dei prezzi  che si  intendono
praticare dal 1 giugno dello stesso anno, se variati in aumento.

3. Per  le  strutture  di  nuova  apertura  la  comunicazione  e`
effettuata entro la data di inizio dell`attivita`.

4.  Le   province  trasmettono  alla  Giunta  regionale  l`elenco
ufficiale dei prezzi comunicati dai titolari della autorizzazione
nonche` i  dati dei  servizi e delle attrezzature di ogni singola
struttura ricettiva  e acquisiscono i dati statistici riguardanti
le strutture  ricettive ed  il movimento  clienti, ai  sensi  del
decreto legislativo  6 settembre  1989, n. 322 (Norme sul sistema
statistico  nazionale   e  sulla  riorganizzazione  dell`Istituto
nazionale di statistica, ai sensi dell`art. 24 della L. 23 agosto
1988, n. 400), nonche` della legge regionale 2 settembre 1992, n.
43  (Istituzione   dell`Ufficio  di   Statistica  della   Regione
Toscana).

ARTICOLO 11
(Obblighi amministrativi degli operatori agrituristici)

1.   I    soggetti   autorizzati   all`esercizio   dell`attivita`
agrituristica hanno, in particolare, i seguenti obblighi:

a) iniziare l`attivita` entro il termine massimo di un anno dalla
   data  fissata   nell`autorizzazione  e   di   non   sospendere
   l`esercizio  dell`attivita`   per  piu  di  ventiquattro  mesi
   nell`arco di un triennio;
b) esporre al pubblico l`autorizzazione di cui all`articolo 8;
c) comunicare al comune la data di inizio dell`attivita`, la data
   di   cessazione   e,   nel   caso   di   chiusura   temporanea
   dell`esercizio, la durata della chiusura;
d) rispettare   i    limiti    e  le    modalita`        indicate
   nell`autorizzazione;
e) rispettare i prezzi comunicati;
f) esporre  al pubblico,  in  luogo  ben  visibile,  una  tabella
   riepilogativa, contenente le caratteristiche delle strutture e
   i prezzi  dei servizi  praticati nel  corso dell`anno,  da cui
   risulti la classificazione attribuita;
g) non    diffondere  informazioni  sulle  caratteristiche  delle
   strutture diverse dai dati comunicati.

Capo II
Limiti e modalita` d`esercizio delle attivita` agrituristiche

ARTICOLO 12
(Ospitalita` in camere e unita` abitative indipendenti)

1. L`attivita`  di ospitalita`  e` stagionale  ed e` svolta negli
immobili di cui all`articolo 17 e nel rispetto del limite massimo
di trenta  posti  letto  in  camere  o  in  unita`  abitative,  o
utilizzando entrambe  le soluzioni,  e oltre  i trenta  e fino  a
quaranta posti  letto utilizzando esclusivamente unita` abitative
indipendenti.

2.  La  capacita`  ricettiva  di  cui  al  comma  1  puo`  essere
aumentata, in  conformita` agli  strumenti  urbanistici  vigenti,
utilizzando unita`  abitative indipendenti, tramite interventi di
recupero di  edifici di  valore storico,  culturale e  ambientale
individuati secondo  la normativa  vigente in materia, nonche` di
edifici  situati   all`interno  dei   nuclei  classificati  dagli
strumenti urbanistici  zone A  non urbane,  ai sensi  del decreto
ministeriale 2 aprile 1968, n. 1444.

3. Nelle  camere adibite  al pernottamento, comprese quelle poste
in  unita`   abitative  indipendenti,   su   espressa   richiesta
dell`ospite, puo`  essere autorizzata  la sistemazione temporanea
di un  letto supplementare  per l`alloggio di bambini di eta` non
superiore a dodici anni, fermo restando il rispetto dei requisiti
igienico sanitari.  Al momento  della partenza  dell`ospite  tale
utilizzazione cessa e si ristabiliscono i posti letto previsti. I
letti aggiunti  non sono conteggiati ai fini della determinazione
del limite massimo dei posti letto autorizzati.

4. La  stagionalita`  si  intende  riferita  esclusivamente  alla
durata del soggiorno, a fini turistici, degli ospiti aziendali.

ARTICOLO 13
(Ospitalita` in spazi aperti)

1. L`ospitalita`  in spazi  aperti e`  stagionale ed e` svolta in
aziende con  estensione non  inferiore a  due ettari  contigui di
superficie agricola  totale  (SAT)  e  nel  rispetto  del  limite
massimo di  ventiquattro ospiti  e otto  tende o  altri mezzi  di
soggiorno autonomo, e di una densita` massima di sei ospiti e due
tende  o  altri  mezzi  di  soggiorno  autonomo,  per  ettaro  di
superficie agricola  aziendale. Nei  casi di  frazione di ettaro,
fino a  cinquemila metri  quadrati  compresi,  si  arrotonda  per
difetto e oltre cinquemila metri quadrati per eccesso.

2. Nei  comuni il  cui territorio  e`  totalmente  o  anche  solo
parzialmente prospiciente  il mare, l`ospitalita` in spazi aperti
puo` essere  autorizzata solo  in zone  a tale  scopo individuate
dallo strumento urbanistico comunale.

3.  Nei   comuni  diversi   da  quelli  di  cui  al  comma  2  le
amministrazioni comunali  possono prevedere, tramite lo strumento
urbanistico, zone  in cui  l`attivita` di  ospitalita`  in  spazi
aperti e` esclusa.

4. La  stagionalita`  si  intende  riferita  esclusivamente  alla
durata del soggiorno, a fini turistici, degli ospiti aziendali.

ARTICOLO 14
(Attivita`  didattiche,   culturali,  tradizionali,   di  turismo
religioso culturale,  ricreative, sportive, escursionistiche e di
ippoturismo riferite al mondo rurale)

1. Le  attivita` didattiche,  culturali, tradizionali, di turismo
religioso   culturale,    ricreative,   di    pratica   sportiva,
escursionismo e  di ippoturismo riferite al mondo rurale, possono
essere organizzate  anche all`esterno  dei  beni  fondiari  nella
disponibilita` dell`azienda,  fermo restando  il  rispetto  della
connessione e complementarieta`. Le stesse:

a) sono  finalizzate a  una migliore  conoscenza del territorio e
   delle tradizioni locali;
b) sono   previste    nei  programmi  proposti  dall`imprenditore
   agricolo nella  relazione  sull`attivita`  agrituristica;  nel
   caso   si    renda   necessario   modificare   il   programma,
   l`imprenditore agricolo  lo comunica  al  comune  almeno  otto
   giorni prima dell`inizio delle attivita` medesime.

2. Le  attivita` di  escursionismo e  di ippoturismo  riferite al
mondo rurale  possono essere  esercitate anche non in connessione
con  l`attivita`   agricola  dell`azienda;   in  tale  caso  sono
finalizzate  esclusivamente   a  fornire  servizi  a  coloro  che
pernottano presso l`azienda agrituristica.

ARTICOLO 15
(Somministrazione di  pasti,  alimenti  e  bevande  sul  posto  e
organizzazione di degustazioni e assaggi di prodotti aziendali)

1. La  somministrazione di  pasti, alimenti  e bevande,  comprese
quelle a carattere alcoolico e superalcoolico:

a) e`  rivolta esclusivamente  agli ospiti  che  fruiscono  delle
   attivita` di  cui all`articolo  2, comma 2, lettere a), b), c)
   per la consumazione sul posto;
b) e` costituita prevalentemente da prodotti aziendali o comunque
   da prodotti  reperiti presso aziende agricole locali e aziende
   agroalimentari  locali   che  producono   e  vendono  prodotti
   regionali.

2. L`organizzazione di degustazioni e assaggi di prodotti:

a) e`   effettuata    esclusivamente  con  prodotti  aziendali  e
   all`interno dell`azienda;
b) e` rivolta non esclusivamente agli ospiti aziendali.

3. Sono  considerati prodotti  aziendali  i  cibi  e  le  bevande
prodotti e  lavorati nell`azienda  agricola e  quelli ricavati da
materie  prime   dell`azienda  agricola  ed  ottenuti  attraverso
lavorazioni esterne.

ARTICOLO 16
(Organizzazione di  eventi promozionali  per  prodotti  aziendali
tradizionali o di qualita`)

1. Le aziende agrituristiche, che hanno una propria produzione di
prodotti tradizionali  o di  qualita` certificata  ai sensi della
normativa vigente,  possono  realizzare  in  azienda  eventi  con
finalita` promozionali,  che rientrano  nelle  attivita`  di  cui
all`articolo 14, nel rispetto delle seguenti condizioni:

a) il  numero degli  eventi non puo` essere superiore a venti per
   anno solare;
b) nel  corso degli eventi la somministrazione di pasti, alimenti
   e bevande sul posto puo` essere rivolta a tutti i partecipanti
   e deve essere costituita prevalentemente da prodotti aziendali
   o comunque da prodotti reperiti presso aziende agricole locali
   secondo i parametri indicati nel regolamento di attuazione;
c) gli  impianti e  i locali  utilizzati nel  corso degli  eventi
   devono avere  i requisiti  igienico sanitari  e  di  sicurezza
   previsti dalle norme vigenti.

Capo III
Norme  per   gli  interventi   edilizi.  Requisiti   strutturali,
igienico-sanitari  e   di  sicurezza  per  lo  svolgimento  delle
attivita` agrituristiche

ARTICOLO 17
(Immobili destinati all`attivita` agrituristica)

1. Possono essere utilizzati per l`attivita` agrituristica:

a) i  locali siti  nell`abitazione  principale  dell`imprenditore
   agricolo   ubicata   nel   fondo   o   nei   centri   abitati,
   compatibilmente   con    le   caratteristiche   di   ruralita`
   dell`edificio  e  del  luogo  in  cui  esso  e`  ubicato  come
   specificato   nel    regolamento   di    attuazione,   qualora
   l`imprenditore agricolo  svolga la  propria  attivita`  in  un
   fondo privo  di fabbricati  sito nel  medesimo comune  o in un
   comune limitrofo;
b) gli  altri edifici  o parti  di essi esistenti sul fondo e non
   piu` necessari alla conduzione dello stesso;
c) i    volumi    derivanti  da  interventi  di  ristrutturazione
   urbanistica o da trasferimenti di volumetrie;
d) gli    edifici  posti  all`esterno  dei  beni  fondiari  nella
   disponibilita` dell`impresa  per l`organizzazione di attivita`
   ricreative, culturali  e didattiche,  di pratica  sportiva, di
   escursionismo e di ippoturismo.

2.  Gli   edifici  utilizzati   per   l`attivita`   agrituristica
mantengono la loro destinazione d`uso a fini agricoli.

Art.18
(Disciplina per  il governo  del territorio  e per gli interventi
edilizi)

1. Gli strumenti urbanistici comunali disciplinano gli interventi
sul patrimonio  edilizio  rurale  che  devono  essere  realizzati
utilizzando materiali  costruttivi tipici  e nel  rispetto  delle
tipologie  e   degli   elementi   architettonici   e   decorativi
caratteristici  dei   luoghi,  con   l`esclusione  di   tipologie
riferibili  a  monolocali.  Gli  strumenti  urbanistici  comunali
disciplinano, inoltre,  le opere  e gli impianti di pertinenza ai
fabbricati ad  uso agrituristico  e le  aree per  la sosta  degli
ospiti campeggiatori  che devono  essere realizzati  in  modo  da
integrarsi   con    l`ambiente   circostante,   con   particolare
riferimento  alle   sistemazioni  e  agli  arredi  esterni,  alla
regimazione idraulica  e allo  smaltimento dei  rifiuti solidi  e
liquidi. Gli interventi devono comunque garantire una sufficiente
dotazione di acqua avente caratteristiche di potabilita`.

2. Gli  interventi consentiti  per  il  recupero  del  patrimonio
edilizio esistente  sono quelli  definiti dall`articolo 4 comma 2
della legge  regionale 14  ottobre 1999  n. 52 (Nuove norme sulle
concessioni, le  autorizzazioni e  le denuncie d`inizio attivita`
edilizie- Disciplina dei controlli nelle zone soggette al rischio
sismico- Disciplina  del contributo  di concessione  - Sanzioni e
vigilanza  sull`attivita`   urbanistico/edilizia.   Modifiche   e
integrazioni alla legge regionale 23 maggio 1994, n.39 e modifica
della legge  regionale 17  ottobre  1983,  n.  69)  e  successive
modifiche.

3. Non e` consentita la trasformazione ai fini agrituristici:

a) degli  annessi agricoli  realizzati alle  condizioni contenute
   nelle convenzioni  o atti  d`obbligo di  cui  all`articolo  5,
   comma 3  della legge  regionale 19  febbraio 1979, n.10 (Norme
   urbanistiche  transitorie   relative  alle  zone  agricole)  e
   all`articolo  4,   comma  6  della  LR  64/1995  e  successive
   modifiche;
b) degli  edifici o di parti di essi realizzati ai sensi della LR
   64/1995 e  della LR  10/1979 alle  condizioni contenute  nelle
   convenzioni e  negli atti  unilaterali d`obbligo  di cui  alle
   stesse leggi.

4.  Agli   interventi  effettuati  sul  patrimonio  edilizio  con
destinazione agrituristica  si  applica  l`articolo  5  della  LR
64/1995 e successive modifiche.

5. Agli  interventi edilizi  per le  attivita` agrituristiche  si
applica l`articolo 23 comma 1, lettera a) della LR 52/1999.

6.  Non   possono  essere   realizzate  nuove   costruzioni   per
l`attivita` agrituristica  e per  le attrezzature  e i servizi ad
essa afferenti, fatta salva la realizzazione dei volumi di cui al
comma 1,  lettera c)  dell`articolo  17,  dei  servizi  igienico-
sanitari, dei  volumi tecnici  e la  realizzazione degli impianti
sportivo-ricreativi  secondo   le  norme  tecniche  definite  nel
regolamento di attuazione.

7. Ai  fini del  superamento e  dell`eliminazione delle  barriere
architettoniche nelle  strutture agrituristiche  si applicano  le
prescrizioni previste  per  le  strutture  ricettive  di  cui  al
decreto ministeriale  14 giugno  1989,  n.  236  (Regolamento  di
attuazione dell`articolo  1 della  legge 9  gennaio 1989,  n.13).
Relativamente   all`utilizzo    di   opere    provvisionali   per
l`accessibilita` e  il superamento delle barriere architettoniche
si applicano le norme di cui all`articolo 24, comma 2 della legge
5  febbraio   1992  n.   104   (Legge-quadro   per   l`assistenza
l`integrazione sociale e i diritti delle persone handicappate).

ARTICOLO 19
(Requisiti strutturali,  igienico sanitari e di sicurezza per gli
alloggi agrituristici)

1. I  requisiti strutturali,  igienico-sanitari  e  di  sicurezza
degli alloggi  agrituristici sono  quelli previsti  dalle vigenti
disposizioni e  dai regolamenti  edilizi e di igiene per i locali
di  abitazione,   nonche`  quelli  previsti  dal  regolamento  di
attuazione.

2.  Nella  valutazione  dei  requisiti  strutturali  e  igienico-
sanitari   deve    essere   tenuto    conto   delle   particolari
caratteristiche di  ruralita` degli  edifici. In  particolare  e`
consentito  derogare  ai  limiti  di  altezza  dei  locali  e  di
superficie aero-illuminante previsti dalle norme vigenti, purche`
vengano garantite  le condizioni  minime strutturali ed igienico-
sanitarie sufficienti  in sede  di accertamento  da  parte  della
competente autorita`  sanitaria, come indicato nel regolamento di
attuazione.

3. Gli  alloggi agrituristici  devono, comunque, essere dotati di
servizi igienico-sanitari nella misura minima di uno ogni quattro
persone, con  l`esclusione delle  strutture  agrituristiche  gia`
autorizzate all`entrata in vigore della presente legge.

4.  Nell`esercizio  dell`attivita`  escursionistica,  le  aziende
agricole ricadenti  nei territori  classificati montani  ai sensi
della normativa  vigente possono  fornire ospitalita`, nei limiti
previsti dalla  presente legge,  in immobili,  ubicati in  luoghi
favorevoli ad  escursioni  raggiungibili  attraverso  mulattiere,
sentieri  o   altri  percorsi  di  viabilita`  secondaria  e  che
possiedono i requisiti per i rifugi alpini previsti dall`articolo
37 del  decreto del  Presidente della  Giunta regionale 23 aprile
2001, n.  18/R (Regolamento  di attuazione  del Testo unico delle
leggi regionali in materia di turismo - LR 23 marzo 2000, n.42) e
successive modifiche.

ARTICOLO 20
(Requisiti tecnici  edilizi, igienico sanitari e di sicurezza per
l`ospitalita` in spazi aperti)

1. Nello  svolgimento  dell`attivita`  di  ospitalita`  in  spazi
aperti devono  essere rispettati  i  requisiti  tecnici  edilizi,
igienico sanitari  e di  sicurezza previsti  dalle norme  vigenti
nonche` quelli  previsti dal regolamento d`attuazione che prevede
in particolare  le superfici  minime e  le caratteristiche  delle
piazzole,  dei   percorsi,  delle   sistemazioni  delle  aree  di
parcheggio e dei servizi.

2. Nell`esercizio  dell`attivita` di ospitalita` in spazi aperti,
i servizi  igienico sanitari  e  i  servizi  per  l`attivita`  di
lavanderia devono, comunque, essere garantiti nella misura minima
di un  servizio igienico-sanitario  ogni  sei  persone  e  di  un
servizio per  lavanderia ogni  dodici persone,  con  l`esclusione
delle strutture  agrituristiche gia`  autorizzate all`entrata  in
vigore della presente legge.

ARTICOLO 21
(Requisiti tecnici  edilizi, igienico sanitari e di sicurezza per
lo svolgimento delle attivita` didattiche, culturali, ricreative,
sportive, escursionistiche e di ippoturismo)

1.  Nello   svolgimento  dell`attivita`   didattiche,  culturali,
ricreative, sportive,  escursionistiche e  di ippoturismo  devono
essere rispettati  i requisiti tecnici edilizi, igienico sanitari
e di  sicurezza previsti  dalle  norme  vigenti,  nonche`  quelli
previsti nel regolamento d`attuazione.

2. Per  lo svolgimento  delle  attivita`  didattiche,  culturali,
ricreative, sportive,  escursionistiche e  di ippoturismo devono,
comunque, essere previsti servizi igienici nella misura minima di
un servizio ogni quindici ospiti giornalieri.

3. Le  piscine delle  aziende  agrituristiche  sono  classificate
private a  uso collettivo  e sono  riservate ai  soli ospiti  che
fruiscono delle  attivita` di  cui all`articolo 2 comma 2 lettere
a), b),  c), nel  rispetto della  normativa igienico-sanitaria in
materia di  qualita` delle  acque e  delle  norme  di  sicurezza,
secondo le  modalita` applicative  indicate  nel  regolamento  di
attuazione.

ARTICOLO 22
(Requisiti igienico  sanitari per  la somministrazione  di pasti,
alimenti e bevande)

1. La  produzione,  la  preparazione,  il  confezionamento  e  la
somministrazione di  pasti, alimenti e bevande sono soggetti alle
disposizioni di  cui alla  legge 30 aprile 1962, n. 283 (Modifica
degli art.242,  243, 247,  250, 262  del TU delle leggi sanitarie
approvato con  RD 27  luglio 1934,  n.1265:  Disciplina  igienica
della produzione  e della  vendita delle  sostanze  alimentari  e
delle  bevande)   e  successive   modifiche  nonche`  al  decreto
legislativo 26  maggio 1997,  n. 155  (Attuazione delle direttive
93/43/CEE   e   96/3/CE   concernenti   l`igiene   dei   prodotti
alimentari), con particolare riferimento all`articolo 9.

2.  Per   l`applicazione  della   disciplina   sull`autocontrollo
igienico-sanitario  nelle  aziende  agrituristiche  che  svolgono
attivita`  di   preparazione  e   di  somministrazione,   per  la
consumazione sul posto di pasti, alimenti e bevande, ivi compreso
la  degustazione   e  l`assaggio   dei  prodotti  aziendali,  nel
regolamento di attuazione sono indicate procedure semplificate di
autocontrollo  nel   rispetto  della   direttiva  93/43/CEE   del
Consiglio,  del   14  giugno   1993,  sull`igiene   dei  prodotti
alimentari.

3. L`attivita`  di macellazione di animali allevati in azienda e`
consentita, nel  rispetto delle disposizioni comunitarie e previa
autorizzazione sanitaria  rilasciata ai sensi della l. 283/1962 e
successive modifiche, nonche` nel rispetto delle disposizioni del
DLgs155/1997 sull`autocontrollo  e delle specificazioni contenute
nel regolamento di attuazione in particolare attinenti a:

a) specie e quantita` di animali che possono essere macellati;
b) caratteristiche dei locali di macellazione;
c) attivita`  di preparazione, somministrazione e consumo diretto
   nel luogo di produzione;
d) attivita`  di preparazione  e somministrazione  di preparati a
   base di carne prodotta in azienda.

4. Nel caso di preparazione e di somministrazione di pasti per un
numero di  ospiti complessivamente  non superiore  a dodici,  per
l`idoneita` dei  locali, compresa  la cucina,  e` sufficiente  il
rispetto dei  requisiti previsti dalle vigenti disposizioni e dai
regolamenti edilizi  e di igiene per i locali di abitazione. Sono
fatte salve le disposizioni relative al DLgs 155/1997.

5. Nelle  strutture agrituristiche  con un  numero di posti letto
autorizzati  in  camera  non  superiori  a  dodici  e`  possibile
autorizzare  l`uso   della  cucina  per  gli  ospiti  laddove  e`
disponibile uno  spazio adeguato da destinare a spazio comune per
il consumo  dei pasti. La cucina deve avere le caratteristiche di
cui al comma 4.

TITOLO III
VIGILANZA, CONTROLLI E SANZIONI

ARTICOLO 23
(Vigilanza e controllo)

1. La  vigilanza e  il controllo  sull`osservanza della  presente
legge sono  esercitate dai comuni, dalle aziende unita` sanitarie
locali  territorialmente   competenti,  oltre   che  dagli  altri
soggetti indicati  dalle norme  vigenti, salvo quanto previsto al
comma 2.

2. La  vigilanza e il controllo sull`osservanza degli obblighi di
cui  all`articolo  11,  comma  1,  lettere  e),  f),  g)  nonche`
l`accertamento dei  requisiti inerenti  la  classificazione  sono
esercitati dalle  province. Le province trasmettono alla Regione,
entro il  31 dicembre  di ogni anno, una relazione sull`attivita`
svolta.

3. I  comuni che  hanno rilasciato autorizzazioni per l`esercizio
dell`attivita` di agriturismo, trasmettono alla Regione, entro il
31 gennaio  di  ciascun  anno,  una  relazione,  con  riferimento
all`anno precedente, che evidenzi l`attivita` di controllo svolta
direttamente, dalla provincia o da altri soggetti competenti, per
il rispetto  delle vigenti  norme, con particolare riferimento al
contenuto delle autorizzazioni rilasciate, alla classificazione e
a quanto disposto dall`articolo 3.

ARTICOLO 24
(Sanzioni amministrative pecuniarie)

1.  L`imprenditore   agricolo  che   esercita,  anche   in  forma
occasionale, le  attivita` agrituristiche, senza l`autorizzazione
di cui  all`articolo 8,  e` soggetto al pagamento di una sanzione
amministrativa pecuniaria  da 500,00  a 3.000,00  euro. Il comune
con propria  ordinanza dispone  la chiusura dell`esercizio aperto
senza l`autorizzazione. L`autorizzazione non puo` essere concessa
all`imprenditore responsabile  dell`infrazione di cui al presente
comma nei dodici mesi successivi all`emissione dell`ordinanza.

2. Chiunque utilizza le denominazioni agriturismo o agrituristico
senza avere  l`autorizzazione di  cui all`articolo  8  in  quanto
privo dei  requisiti soggettivi  per richiederla,  e` soggetto al
pagamento di una sanzione amministrativa pecuniaria da 2.000,00 a
10.000,00 euro nonche` all`obbligo di pubblicare a proprie spese,
su un  quotidiano a  diffusione regionale e nazionale, la notizia
di aver utilizzato una denominazione senza averne titolo.

3. Chiunque  utilizza denominazioni  consistenti in  modifiche  o
alterazioni dei termini agriturismo o agrituristico, suscettibili
di  indurre  in  errore  i  potenziali  utenti,  e`  soggetto  al
pagamento di una sanzione amministrativa pecuniaria da 2.000,00 a
10.000,00 euro nonche` all`obbligo di pubblicare a proprie spese,
su un  quotidiano a  diffusione regionale e nazionale, la notizia
di aver utilizzato una denominazione senza averne titolo.

4. L`imprenditore  agricolo autorizzato  a svolgere  le attivita`
agrituristiche   e`   soggetto   alla   sanzione   amministrativa
pecuniaria da 250,00 a 1.500,00 euro nei seguenti casi:

a) mancato   rispetto  dei  limiti  e  delle  modalita`  indicate
   nell`autorizzazione;
b) mancata  esposizione al  pubblico di copia dell`autorizzazione
   comunale;
c) violazione  degli obblighi  di cui  alla presente  legge o  al
   regolamento di attuazione non altrimenti sanzionati.

5. L`imprenditore  agricolo autorizzato  a svolgere  le attivita`
agrituristiche e`  soggetto alla  sanzione pecuniaria da 100,00 a
500,00 euro nei seguenti casi:

a) esponga o applichi prezzi superiori a quelli comunicati;
b) non ottemperi alla comunicazione di cui all`articolo 10;
c) la  comunicazione dei  prezzi di  cui all`articolo  10 risulti
   incompleta o  priva di  indicazioni relative a caratteristiche
   della   struttura    variate    rispetto    alle    precedenti
   comunicazioni;
d) la  tabella riepilogativa dei prezzi sia compilata in modo non
   corretto o  incompleto, ovvero  non sia esposta, ovvero sia in
   contrasto con quanto comunicato alla provincia.

6. Le  sanzioni amministrative  di cui  al presente articolo sono
raddoppiate, qualora  il soggetto nei cinque anni successivi alla
commissione di  una delle violazioni di cui al presente articolo,
per la  quale non sia intervenuto il pagamento in misura ridotta,
ne commetta un`altra della stessa indole.

7. Le  sanzioni di  cui ai  commi 1,  2, 3 e 4 sono applicate dal
comune  e   i  relativi   proventi  sono   da  esso  direttamente
introitati. Le  sanzioni di  cui al  comma 5 sono applicate dalla
provincia  e  i  relativi  proventi  sono  da  essa  direttamente
introitati.

8. Sono  fatte salve  le sanzioni  previste dal  regio decreto 27
luglio 1934  n. 1265 (Testo Unico delle Leggi Sanitarie) nonche`,
per quanto  applicabili, le  sanzioni previste  dalle altre norme
statali e regionali vigenti.

ARTICOLO 25
(Sospensione e revoca dell`autorizzazione)

1. Qualora sia accertata la violazione dei limiti di recettivita`
autorizzati  oltre  alla  sanzione  pecuniaria,  l`autorizzazione
all`esercizio e` sospesa per un periodo da uno a trenta giorni.

2. In  caso  di  reiterazione  delle  violazioni,  come  indicato
dall`articolo 24  comma 6,  oltre  al  raddoppio  della  sanzione
amministrativa, si applica la sospensione dell`autorizzazione per
un periodo da uno a trenta giorni.

3. Qualora  venga meno uno o piu` dei requisiti oggettivi in base
ai quali  e` stata  concessa l`autorizzazione, il comune fissa un
termine, non  superiore a  sei mesi,  entro il  quale i requisiti
mancanti possono  essere ripristinati;  nei casi  piu`  gravi  il
comune   sospende    fino   a   tale   termine   l`autorizzazione
all`esercizio. Nei casi in cui i requisiti non siano ripristinati
entro il  termine,  il  comune  revoca  l`autorizzazione,  previo
parere della provincia o della comunita` montana.

4. L`autorizzazione e` altresi` revocata nei seguenti casi:

a) qualora  venga  meno  uno  o  piu`  dei  requisiti  soggettivi
   previsti   dalla    legge   per   l`esercizio   dell`attivita`
   agrituristica;
b) qualora  l`interessato non abbia iniziato l`attivita` entro un
   anno  dalla  data  fissata  nell`autorizzazione  per  l`inizio
   dell`attivita` stessa, o abbia sospeso l`attivita` senza darne
   comunicazione al comune.

5. I  provvedimenti di  sospensione e  revoca sono  comunicati al
Prefetto per  gli effetti  di cui all`articolo 19 commi 4 e 5 del
decreto del  Presidente della  Repubblica 24  luglio 1977, n. 616
(Attuazione della  delega di  cui all`art.1  della L.  22.7.1975,
n.382) e successive modifiche.

6. I  provvedimenti di  sospensione e revoca sono comunicati alla
provincia o  alla comunita`  montana per l`eventuale revoca delle
provvidenze concesse ed il recupero delle somme erogate.

TITOLO IV
DISPOSIZIONI FINALI, TRANSITORI E ABROGATIVE

ARTICOLO 26
(Disposizioni  per  la  rivitalizzazione  delle  zone  montane  e
svantaggiate e  per l`agevolazione di attivita` agrituristiche di
ridotte dimensioni)

1. I  comuni possono individuare aree montane e aree territoriali
caratterizzate da  particolari condizioni  di  svantaggio  socio-
economico e  da carenza di esercizi per la ristorazione, entro le
quali, in  immobili situati  all`interno del  fondo aziendale  e`
consentita la  somministrazione di  pasti,  alimenti  e  bevande,
prevalentemente a  base  di  prodotti  aziendali  o  comunque  da
prodotti reperiti  presso le  aziende agricole  locali e  aziende
agroalimentari locali che producono e vendono prodotti regionali,
fino ad  un massimo  di trenta coperti a pasto, indipendentemente
dall`esercizio  delle   altre  attivita`   agrituristiche,  fermo
restando il  possesso dei  requisiti  igienico-sanitari  previsti
dalla normativa  vigente e  dell`autorizzazione sanitaria  di cui
all`articolo 2 della l. 283/1962.

2. Nel  regolamento di  attuazione  sono  determinate  specifiche
condizioni  di   agevolazione  ai  fini  dell`applicazione  della
principalita` dell`attivita` agricola:

a) per  le aziende  agricole situate  nei territori  classificati
   montani ai sensi della legislazione vigente;
b) per    le  aziende  agricole  con  superficie  prevalentemente
   boscata;
c) per  le aziende agricole autorizzate fino a otto posti letto e
   da nove a quindici posti letto.

3. Le  condizioni di  agevolazione di  cui  al  comma  2  non  si
applicano alle aziende che superano limiti di ricettivita` di cui
all`articolo 12.

ARTICOLO 27
(Regolamento di attuazione)

1. La  Giunta regionale,  entro centottanta  giorni dalla data di
entrata in vigore della presente legge, approva il regolamento di
attuazione,   comunicandolo,   almeno   quindici   giorni   prima
dell`approvazione stessa, alla commissione consiliare competente.

2. Il regolamento d`attuazione disciplina in particolare:

a) gli elementi di cui all`articolo 6, comma 4;
b) i  documenti da  allegare  alla  relazione  agrituristica  con
   particolare   riferimento   a   quelli   che   dimostrano   la
   realizzazione del  carattere di  principalita`  dell`attivita`
   agricola;
c) i   criteri    per    la    classificazione  delle  strutture,
   privilegiando le  caratteristiche  rurali  dell`ospitalita`  e
   l`offerta dei  servizi finalizzati  a favorire  la  conoscenza
   dell`ambiente rurale;
d) gli elementi di cui all`articolo 17, comma 1, lettera a);
e) le  caratteristiche tecniche  dei servizi igienici, dei volumi
   tecnici e delle strutture di cui all`articolo 20, comma 1;
f) i  requisiti strutturali,  tecnici,  igienico-sanitarie  e  di
   sicurezza per lo svolgimento delle attivita` agrituristiche;
g) i  parametri  per  la  somministrazione  dei  prodotti  locali
   durante gli  eventi promozionali di cui all`articolo 16, comma
   1, lettera b);
h) le   condizioni    di  agevolazione  per  le  aziende  di  cui
   all`articolo 26, comma 2;
i) le  condizioni inerenti l`attivita` di macellazione di animali
   allevati in azienda e utilizzati per l`attivita` agrituristica
   di somministrazione pasti.

ARTICOLO 28
(Archivio regionale delle aziende agrituristiche)

1. Ai fini dell`istituzione dell`archivio regionale delle aziende
agrituristiche, i  comuni, entro  il 31  gennaio di ciascun anno,
trasmettono  alla   Giunta  regionale  e,  per  conoscenza,  alla
provincia competente  per territorio  un elenco riassuntivo delle
autorizzazioni rilasciate nel corso dell`anno precedente.

ARTICOLO 29
(Incentivi finanziari)

1. Alle  imprese agricole  singole  o  associate  che  esercitano
l`attivita` agrituristica si applicano le norme di incentivazione
finanziaria previste  dalle vigenti  leggi di  finanziamento  nel
settore agricolo.

ARTICOLO 30
(Monitoraggio e valutazione)

1.  Entro  il  30  giugno  di  ogni  anno,  a  partire  dall`anno
successivo a quello dell`entrata in vigore della legge, la Giunta
regionale presenta  alla commissione  consiliare  competente  una
relazione comprendente tra l`altro:

a) una  valutazione sul  conseguimento  delle  finalita`  di  cui
   all`articolo 1, comma 1;
b) dati  relativi all`attivita`  di vigilanza  e controllo di cui
   all`articolo 23 svolta dagli enti competenti;
c) dati   relativi    alle    sospensioni    e    alle    revoche
   dell`autorizzazione disposte ai sensi dell`articolo 25;
d) i dati dell`archivio regionale delle aziende agrituristiche di
   cui all`articolo 28, aggiornato alle autorizzazioni rilasciate
   nel   corso    dell`anno   precedente    e   con   particolare
   evidenziazione  di   quelli  relativi   alle   zone   di   cui
   all`articolo 26.

ARTICOLO 31
(Norme transitorie, abrogazioni)

1. Le  disposizioni della  presente legge si applicano dalla data
di entrata in vigore del regolamento di attuazione e da tale data
e` abrogata la legge regionale 17 ottobre 1994, n. 76 (Disciplina
delle attivita` agrituristiche) e successive modifiche.

2. Sono  fatti salvi  i procedimenti in corso alla data di cui al
comma  1,   i  quali  si  concludono  a  norma  della  disciplina
previgente.

3. Il  sesto capoverso della lettera f) del comma 2 dell`articolo
40 della  legge regionale  16 gennaio  1995, n.  5 (Norme  per il
governo del territorio) e` sostituito dal seguente:

   "- varianti  per  l`applicazione  della  disciplina  regionale
   delle attivita` agrituristiche".


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge delle Regione Toscana.

Firenze, 23 giugno 2003

MARTINI

La presente  legge e`  stata approvata  dal  Consiglio  Regionale
nella seduta del 18-06-2003.




AGRITURISMO

