Attuazione dell'articolo  9 (deroghe)  della direttiva 79/409/CEE
del Consiglio  del 2  aprile 1979  concernente  la  conservazione
degli uccelli selvatici.

Il Consiglio Regionale ha approvato il 03-12-2003
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  presente legge  ha il  fine di  applicare il  prelievo  in
deroga ai  sensi dell'articolo  9 della  direttiva  79/409/CEE  e
successive modifiche.

ARTICOLO 2
(Condizioni per il prelievo in deroga)

1. Al  fine di  rispondere alle  esigenze culturali, economiche e
ricreative di  cui    agli  articoli  1  e  2  della  sopracitata
direttiva è  consentito il  prelievo della specie fringuello con
le modalità  di  cui  all'articolo  3  e  nei  periodi  indicati
all'articolo  4,  ritenuto  che  non  vi  siano  altre  soluzioni
soddisfacenti  ai   sensi  del  comma  1  dell'articolo  9  della
direttiva 79/409/CEE e successive modifiche.

ARTICOLO 3
(Modalità del prelievo in deroga del fringuello)

1. Per  garantire il  rispetto  di  tradizioni  venatorie  locali
regionali è consentito il prelievo della specie fringuello con i
mezzi  di   cui  all'articolo   31  della   legge  regionale   12
gennaio1994, n.  3 (Recepimento  della Legge 11 febbraio 1992, n.
157 -  Norme per  la protezione della fauna selvatica omeoterma e
per il  prelievo venatorio),  esclusivamente da  appostamento, ai
cacciatori  già   autorizzati  con   il  sistema   regionale  di
teleprenotazione venatoria  dal 1  ottobre al  9  novembre  2003,
residenti in  Toscana, per  non più di tre volte alla settimana,
per un massimo di 13 giornate annue, nel rispetto delle quantità
indicate.

2. È ammesso il prelievo di 5 esemplari al giorno con un massimo
di 16 capi complessivi per l'intera stagione venatoria.

3. È vietata la vendita dei fringuelli prelevati.

ARTICOLO 4
(Tempi e luoghi del prelievo in deroga)

1.  Il  prelievo  è  consentito  dall'entrata  in  vigore  della
presente legge al 31 dicembre 2003.

2. Il  prelievo del  fringuello non  è consentito sul territorio
sottoposto a divieto di caccia.

ARTICOLO 5
(Richiami vivi)

1. È  vietato l'uso  di richiami  vivi  della  specie  fringilla
coelebs.

ARTICOLO 6
(Controlli)

1.  La   vigilanza  sull'applicazione  della  presente  legge  è
affidata agli  agenti e alle guardie di cui all'articolo 51 della
l.r. 3/1994.

2. La  Giunta regionale,  per verificare  la compatibilità delle
conseguenze dell'applicazione  delle deroghe  con le disposizioni
della  direttiva.   79/409/CEE,  procederà   a  trasmettere   al
Presidente del Consiglio dei Ministri, al Ministro per gli affari
regionali, al Ministro dell'ambiente, al Ministro delle politiche
agricole e  forestali, al  Ministro per le politiche comunitarie,
all' Istituto  nazionale per  la fauna  selvatica (INFS)  ed alle
competenti Commissioni  Parlamentari una  relazione sulle  misure
adottate in ordine al prelievo in deroga.

ARTICOLO 7
(Sospensione del prelievo)

1. La  Giunta regionale,  anche  su  richiesta  dell'INFS  o  dei
soggetti di  cui all'articolo  2, comma 3 della l.r. 3/1994, può
sospendere il  prelievo quando vi siano accertate riduzioni delle
specie di cui all'articolo 2 o qualora si accerti che sono venute
meno le condizioni di cui all'articolo 2.

ARTICOLO 8
(Entrata in vigore)

La presente  legge entra in vigore il giorno successivo alla data
di pubblicazione sul Bollettino Ufficiale della Regione Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Il Presidente
MARTINI

Firenze, 5 dicembre 2003

La presente  legge è  stata approvata  dal  Consiglio  Regionale
nella seduta del 03-12-2003.




CACCIA

