Modifiche alla legge regionale 26 luglio 2002, n. 32 (Testo unico
della normativa  della Regione  Toscana in materia di educazione,
istruzione, orientamento, formazione professionale e lavoro).

Il Consiglio Regionale ha approvato il 23-12-2003
Il Presidente  della Giunta  Regionale promulga la seguente legge
regionale:

ARTICOLO 1
Sostituzione dell'articolo 22 bis della LR 32/2002

1. L'articolo 22  bis della  legge regionale  26 luglio  2002, n. 32
(Testo unico  della normativa della Regione Toscana in materia di
educazione, istruzione,  orientamento, formazione professionale e
lavoro), inserito  dall'articolo 1 della legge regionale 4 agosto
2003, n.  42 (Modifiche  alla legge  regionale 26 luglio 2002, n.
32) è sostituito dal seguente:

   "Art. 22 bis
   Regolamento regionale  in materia  di incontro  fra domanda  e
   offerta di lavoro
   
   1.  Con   regolamento  regionale,   al   fine   di   garantire
   l'uniformità e la semplificazione delle modalità di incontro
   fra domanda  e offerta  di lavoro  nel sistema  regionale  dei
   servizi per  l'impiego, sentiti  gli organismi rappresentativi
   degli enti  locali e  delle parti  sociali, sono  definiti  in
   particolare:
   
   a) l'attuazione    e  le  modalità  di  gestione  dell'elenco
      anagrafico e della scheda professionale;
   b) i  criteri e le procedure per l'accertamento dello stato di
      disoccupazione;
   c) gli    indirizzi    operativi    per    la  verifica  della
      conservazione, della  perdita  e  della  sospensione  dello
      stato di disoccupazione;
   d) le modalità di assunzione dei lavoratori e gli obblighi di
      comunicazione a carico dei datori di lavoro."

ARTICOLO 2
Entrata in vigore

1. La  presente legge  entra in  vigore il  giorno  successivo  a
quello della  sua pubblicazione  sul Bollettino  Ufficiale  della
Regione Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 24 dicembre 2003

Martini

La presente  legge è  stata approvata  dal  Consiglio  Regionale
nella seduta del 23-12-2003.




SISTEMA EDUCATIVO
FORMAZIONE
LAVORO

