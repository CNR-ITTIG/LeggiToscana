Disposizioni in  materia di personale della Regione, degli enti e
delle aziende regionali.

Il Consiglio Regionale ha approvato il 25-2-2003
Il Presidente  della Giunta  Regionale promulga la seguente legge
regionale:

ARTICOLO 1
(Disposizioni in  materia di  reclutamento  del  personale  della
Regione, degli enti e aziende regionali)

1. Per  l`anno 2003  le procedure  di reclutamento  del personale
regionale sono  attivate  sulla  base  della  determinazione  del
fabbisogno  di  personale  effettuata  in  conformita`  a  quanto
disposto dall`articolo 45 della legge regionale 17 marzo 2000, n.
26  (Riordino   della  legislazione   regionale  in   materia  di
organizzazione e personale) e nei limiti della dotazione organica
indicata all`articolo  42 della  medesima legge  regionale,  come
modificato dall`articolo  1 della legge regionale 18 aprile 2001,
n. 16.

2. Per  l`anno 2003  le procedure  di reclutamento  del personale
degli enti  e delle  aziende regionali  sono attivate  sulla base
della  determinazione   del  fabbisogno   annuale  di   personale
effettuata in conformita` a quanto previsto dalle leggi regionali
che ne  disciplinano l`ordinamento e l`organizzazione, anche, ove
necessario,  procedendo  alla  rideterminazione  delle  dotazioni
organiche  tenendo   conto  del   processo   di   riforma   delle
amministrazioni in  atto  e  dei  processi  di  trasferimento  di
funzioni alle regioni ed agli enti locali.

3. Le  disposizioni di  cui al  comma 2  si applicano  anche alle
aziende sanitarie;  l`attivazione  delle  relative  procedure  di
reclutamento del  personale e` subordinata all`approvazione della
Giunta regionale.

4. Per  l`anno 2003  l`amministrazione regionale,  gli enti  e le
aziende regionali  possono procedere all`avvio delle procedure di
reclutamento per  i posti vacanti in organico mediante il ricorso
a procedure  concorsuali, anche  senza la  preventiva attivazione
delle procedure di mobilita` prevista dalle norme vigenti.

ARTICOLO 2
(Entrata in vigore)

1. La  presente legge  entra in  vigore il  giorno  successivo  a
quello della  sua pubblicazione  sul Bollettino  ufficiale  della
Regione Toscana.



La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 26 febbraio 2003

MARTINI

La presente  legge e`  stata approvata  dal  Consiglio  Regionale
nella seduta del 25-2-2003.




PERSONALE

