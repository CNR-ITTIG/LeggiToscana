Inquadramento nel  ruolo regionale  del  personale  assegnato  ai
patronati scolastici  ai sensi dell'art. 3 della Legge 6-12-1967,
n. 1213.

Il Consiglio Regionale ha approvato il 24-11-1976
Il Commissario del Governo ha apposto il visto il 22-12-1976
Il Presidente  della Giunta  Regionale promulga la seguente legge
regionale:

ARTICOLO 1
(Inquadramento del personale assegnato ai patronati scolastici)

Gli insegnanti  elementari di  ruolo indicati dall'articolo 6 del
DPR 14  gennaio 1972  n. 3  sono inquadrati  a domanda,  ai sensi
dell'art. 12 della Legge regionale 7 giugno 1975 n. 71, nel ruolo
unico regionale.

Il  suddetto  personale  è  inquadrato  secondo  le  tabelle  di
riferimento allegate alla legge regionale n. 54 del 1973.

La  domanda  di  inquadramento,  corredata  dalla  documentazione
dimostrante il  possesso dei  requisiti previsti dal primo comma,
dovrà essere  presentata, entro  trenta  giorni  dalla  data  di
entrata in  vigore della  presente  legge,  al  Presidente  della
Giunta regionale,  mediante lettera  raccomandata con  avviso  di
ricevimento.

L'inquadramento  è   disposto  con  provvedimento  della  Giunta
regionale nel quale sono indicate:

- la fascia funzionale e le mansioni attribuite;
- l'anzianità riconosciuta nel ruolo regionale;
- la retribuzione mensile annua lorda e netta;
- l'ufficio  o il  dipartimento regionale  cui il  dipendente  è
  assegnato.

Il dipendente  può essere  comandato presso gli enti destinatari
della delega  di funzioni  regionali, ai sensi dell'art. 13 della
legge regionale  30 aprile  1973 n.  30,  ovvero  temporaneamente
assegnato ai  patronati scolastici  o ai consorzi provinciali dei
patronati scolastici.

A detto  personale spetta il trattamento economico iniziale della
fascia funzionale di inquadramento nel ruolo regionale, aumentato
degli scatti  e  delle  classi  di  stipendio  corrispondenti  al
periodo di  servizio prestato  presso lo  Stato e riconosciuto ai
fini della anzianità di carriera di insegnante elementare.

Allo stesso  sono estese  le norme  contenute negli articoli 105,
107, e  108 della  legge regionale  6 settembre  1973, n. 54. Gli
effetti giuridici ed economici dell'inquadramento decorrono dalla
data di adozione del provvedimento di inquadramento.

ARTICOLO 2
(Inquadramento in soprannumero)

Fino  a  quando  non  sarà  stato  provveduto  agli  adeguamenti
organici  previsti  dall'articolo  23  della  legge  regionale  6
settembre 1973  n. 55,  l'inquadramento del  personale di  cui al
precedente articolo viene disposto anche in soprannumero rispetto
ai contingenti  previsti nelle  tabelle A)  e  B)  allegate  alla
citata legge.

ARTICOLO 3
(Finanziamento)

Gli oneri  derivanti  dalla  applicazione  della  presente  legge
previsti  in  L.  467.500.000  faranno  carico  ai  capitoli  del
bilancio degli  anni successivi  corrispondenti al capitolo 01100
del bilancio di previsione 1976.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 30 dicembre 1976.

La presente  legge è  stata approvata dal Consiglio Regionale il
24-11-1976 ed è stata vistata dal Commissario del Governo il 22-
12-1976.



SISTEMA EDUCATIVO
PERSONALE

