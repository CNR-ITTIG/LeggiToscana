Soppressione del  Consorzio di  bonifica della Val d'Era con sede
in Volterra  e contributo  regionale per il ripiano del disavanzo
economico - finanziario dello stesso.

Il Consiglio Regionale ha approvato il 21-1-1976
Il Commissario del Governo ha apposto il visto il 25-2-1976
Il Presidente  della Giunta  Regionale promulga la seguente legge
regionale:

ARTICOLO 1

Il Consorzio  per la  bonifica della  Val d'Era costituito con DM
22-1-1931 n. 345 e con sede in Volterra, stante l'esaurimento dei
fini e  sentito il  parere favorevole degli organi del Consorzio,
è soppresso  ai sensi  dell'art. 62  del RD  13-2-1933 e  la sua
attività cessa con la data del 31 dicembre 1975.

La Regione  Toscana subentra negli obblighi e nei rapporti attivi
e passivi  derivanti dalla  cessazione del  Consorzio di bonifica
per quanto riguarda le opere pubbliche del consorzio stesso.

La giunta  regionale procederà,  con successivo provvedimento da
adottarsi entro  15 giorni  dall'entrata in vigore della presente
legge, alla nomina del commissario liquidatore.

ARTICOLO 2

Alla manutenzione  delle opere pubbliche di bonifica cui provvede
attualmente il  Consorzio, provvederà, in via provvisoria e fino
all'approvazione della legge di delega in materia di bonifica, la
Regione a  partire  dal  giorno  successivo  alla  cessazione  di
attività del Consorzio.

Per la  manutenzione delle opere di bonifica di interesse privato
i proprietari  degli  immobili  possono  costituire  consorzi  di
miglioramento fondiario.

ARTICOLO 3

Per il  personale dipendente  dal Consorzio che entro la data del
31 dicembre 1975 non sia stato collocato a riposo in virtù della
normativa vigente,  o non  sia stato  assunto dalle Province, dai
Comuni  o   dalle  Comunità  montane  aventi  giurisdizione  nel
comprensorio di  operatività  del  Consorzio  in  corrispondenza
anche del  trasferimento delle  opere pubbliche  alle  competenze
degli enti locali, ovvero non sia stato assunto da altri consorzi
di bonifica,  il rapporto  di lavoro  cessa alla  data del 31-12-
1975.

Al predetto  personale si  applica,  in  quanto  applicabile,  la
normativa relativa  alla soppressione  dei posti  di organico dei
consorzi di  bonifica prevista  dai  contratti  e  dagli  accordi
sindacali della categoria.

ARTICOLO 4

Ai fini  del pagamento  delle rate di ammortamento in capitale ed
interessi a  fronte di prestiti e mutui garantiti con il rilascio
di  delegazioni   sulle  entrate   del  Consorzio  derivanti  dai
contributi a  carico delle  ditte consorziate,  e per  far fronte
alle spese  amministrative, il  Commissario liquidatore  provvede
annualmente ad  emettere i  ruoli di  contribuenza, approvare gli
atti ed  eseguire le  operazioni conseguenti  con i  poteri  già
attribuiti agli organi del Consorzio.

Per l'attività  amministrativa  il  Commissario  liquidatore  si
avvarrà  del   personale  dipendente  dalla  Regione  che  sarà
indicato dal  presidente della  Regione  con  proprio  ordine  di
servizio.

ARTICOLO 5

Per tutto  quanto non disposto dalla presente legge si applicano,
in quanto  compatibili, le  disposizioni di  cui agli  artt. 27 e
seguenti del  Codice civile  e agli  articoli 13 e seguenti delle
disposizioni per l'attuazione del Codice civile.

Resta comunque  ferma la  vigilanza ed il controllo della Regione
sulla procedura di liquidazione del Consorzio.

ARTICOLO 6

Al  fine   di  consentire   la  conclusione  della  procedura  di
liquidazione   senza   ulteriori   aggravi   della   contribuenza
consortile, la  Regione stanzia un contributo straordinario di L.
120.000.000  per   la  copertura   del  disavanzo   economico   -
finanziario.

Alla erogazione  del contributo  provvede la giunta regionale con
propria deliberazione.

ARTICOLO 7

Alla spesa  derivante  dall'applicazione  dell'articolo  6  della
presente legge  si fa  fronte con  i fondi  di cui  al cap. 29760
"Contributo regionale  per il  ripiano del  disavanzo economico -
finanziario del  Consorzio  di  bonifica  della  Val  d'Era"  del
bilancio  dell'anno  1975  che  si  istituisce  con  la  seguente
variazione:

Capitoli da ridurre

TITOLO II - SPESE IN CONTO CAPITALE
Sezione 4a - Azione ed interventi in campo economico
Rubrica 3a - Foreste

Cap. 20700
   Interventi per  la sistemazione  dei bacini
   montani, frane, per il consolidamento delle
   pendici,    dune     litoranee    ecc.    e
   ricostituzioni  boschive  e  formazione  di
   aziende agricole  forestali (RD n. 3267 del
   13-12-1923 e LR 2-8-1972 n. 24)             L.     120.000.000

Capitolo di nuova istituzione

Cap. 20760
   Contributo per  il  ripiano  del  disavanzo
   economico -  finanziario del  Consorzio  di
   Bonifica della Val d'Era                    L.     120.000.000

ARTICOLO 8

Alla spesa  derivante dall'applicazione dell'articolo 2, Comma 1,
della presente legge, prevista in L. 120.000.000 si fa fronte con
apposito capitolo da istituirsi nel bilancio 1976 con la seguente
dizione "Spesa  di manutenzione  delle  opere  di  bonifica  già
gestite dal disciolto Consorzio dalla Val d'Era".

Tale spesa  trova la  sua copertura  con  la  riduzione  di  pari
importo nel  bilancio 1976  del capitolo  corrispondente al 13100
del bilancio 1975.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 marzo 1976

La presente  legge è  stata approvata dal Consiglio Regionale il
21-1-1976 ed  è stata vistata dal Commissario del Governo il 25-
2-1976.



ASSETTO IDROGEOLOGICO

