Modifica alla legge regionale 25 giugno 1973, n. 34 - Norme sulla
previdenza  -   Per  l'assicurazione  infortuni  e  il  fondo  di
solidarietà ai Consiglieri della Regione Toscana.

Il Consiglio Regionale ha approvato il 28-7-1976
Il Commissario del Governo ha apposto il visto il 27-8-1976
Il Presidente  della Giunta  Regionale promulga la seguente legge
regionale:

ARTICOLO 1
(Istituzione del fondo di previdenza)

L'articolo 1  della legge  regionale 25  giugno 1973,  n.  34  è
sostituito dal seguente:

   "E' istituito  presso il  consiglio regionale  ed a  spese dei
   consiglieri regionali  il "Fondo di previdenza dei consiglieri
   della Regione  Toscana" per  il pagamento  di assegni vitalizi
   mensili ai  consiglieri cessati dal mandato, o ad altri aventi
   diritto, e  per le  altre prestazioni  previste dalla presente
   legge.

   Il presidente  del consiglio  regionale ha  la  rappresentanza
   legale del fondo."

ARTICOLO 2
(Gestione del Fondo)

L'articolo 2  della legge  regionale 25  giugno 1973,  n.  34  è
sostituito dal seguente:

   "Il fondo  è  amministrato  dall'ufficio  di  presidenza  del
   consiglio regionale  integrato da un rappresentante di ciascun
   gruppo consiliare ed è alimentato:

   a) dai  contributi obbligatori  a carico dei consiglieri nella
      misura di un quarto dell'indennità mensile lorda stabilita
      per le funzioni di consigliere regionale;
   b) dai  contributi   volontari  dei  consiglieri  cessati  dal
      mandato o  loro aventi causa, nella stessa misura stabilita
      per i consiglieri in carica;
   c) dagli  interessi maturati,  dai frutti degli investimenti e
      dalle somme comunque introitate."

ARTICOLO 3

L'articolo 14  della legge  regionale 25  giugno 1973,  n. 34  è
sostituito dal seguente:

   "In caso  di morte  del titolare di assegno vitalizio diretto,
   l'assegno stesso viene riservato a favore:

   a) del  coniuge finchè  nello stato vedovile, purchè non sia
      stata pronunciata  sentenza definitiva  di  divorzio  o  di
      separazione  personale   per  sua   responsabilità,  salvo
      diversa disposizione dell'autorità giudiziaria;
   b) dei  figli legittimi  o legittimati  o adottivi o naturali,
      riconosciuti o  giudizialmente dichiarati,  finchè  minori
      dei ventuno anni di età;
   c) dei  figli di  cui alla  lett. b)  anche  se  maggiori  dei
      ventuno anni  di età  purchè studenti, sino al compimento
      del ventiseiesimo anno di età, o inabili al lavoro in modo
      permanente che  convivano a carico del consigliere deceduto
      e che  abbiano diritto  alla pensione di reversibilità, ai
      sensi delle vigenti norme in materia di previdenza sociale.

   Qualora non  vi siano  nè il  coniuge,  nè  i  figli  aventi
   diritto,  l'assegno   di  reversibilità  spetta  ai  genitori
   congiuntamente o  al genitore  superstite, che  siano di  età
   superiore ai settanta anni o inabili a proficuo lavoro."

ARTICOLO 4
(Modalità  di   pagamento  dell'assegno   di  reversibilità   o
indiretto)

L'articolo 20  della legge  regionale 25  giugno 1973,  n. 34  è
sostituito dal seguente:

   "L'assegno di  reversibilità o indiretto è pagato al coniuge
   anche per la parte relativa ai figli aventi diritto.

   Ove il coniuge manchi, o non abbia diritto all'assegno, questo
   è pagato congiuntamente ai figli.

   Nel caso  di cui  all'ultimo comma dell'articolo 14, l'assegno
   è  pagato   ai  genitori   congiuntamente   o   al   genitore
   superstite."

ARTICOLO 5
(Premio di reinserimento)

L'articolo 23  della legge  regionale 25  giugno 1973,  n. 34  è
sostituito dal seguente:

   "Il fondo di previdenza liquida ai consiglieri che non vengano
   rieletti, o  dimessisi, o  che non  si ripresentino candidati,
   escluso  se   per  cause  di  ineleggibilità,  un  premio  di
   reinserimento nella vita professionale, pari ad una mensilità
   dell'indennità lorda  di consigliere  regionale per ogni anno
   di carica espletata.

   In caso di morte del consigliere in carica, un'indennità "una
   tantum"  è   liquidata  in   uguale  misura  al  coniuge  non
   legalmente separato  per sua  responsabilità o,  in mancanza,
   congiuntamente ai  soggetti  di  cui  alle  lettere  b)  e  c)
   dell'articolo 14.

   Si applica  all'indennità  di  cui  al  precedente  comma  il
   disposto dell'ultimo comma dell'articolo 14."

ARTICOLO 6
(Ripartizione del fondo di solidarietà)

L'articolo 24  della legge  regionale 25  giugno 1973,  n. 34  è
soppresso.

ARTICOLO 7
(Indennità di funzione)

I rapporti  percentuali di  cui all'art. 27 della legge regionale
25-6-1973,  n.   34  sono  aumentati  ciascuno  di  cinque  punti
percentuali. Il secondo comma dello stesso articolo è soppresso.

ARTICOLO 8
(Rimborso spese)

Il rimborso  delle spese previsto dal primo comma dell'articolo 5
della  legge   regionale  4   febbraio  1972   n.  4,  modificato
dall'articolo 29  della legge regionale 25 giugno 1973, n. 34, è
stabilito in  misura pari  all'ammontare di  15 presenze per ogni
mese alle  sedute del consiglio, delle commissioni di cui ciascun
consigliere fa  parte e  delle conferenze  di cui all'articolo 14
dello Statuto.

Il rimborso per ogni presenza è stabilito in lire 10.000.

Le assenze alle sedute del consiglio e degli organi consiliari di
cui al comma precedente danno luogo a detrazioni del gettone.

Ai consiglieri  viene inoltre corrisposto un rimborso spese fisso
mensile di L. 50.000. Ai consiglieri residenti ad oltre 15 Km dal
comune capoluogo  è corrisposto  inoltre un rimborso forfettario
mensile delle  spese di  trasporto, determinato  sulla  base  del
costo chilometrico  in un sesto del prezzo di 1 litro di benzina,
moltiplicato  per   la  percorrenza  chilometrica  media  mensile
calcolata in  15 volte  il doppio  della distanza tra il luogo di
residenza ed il consiglio regionale, arrotondata per eccesso alla
decina di Km.

La distanza  chilometrica massima per l'applicazione del suddetto
rimborso è stabilita in 120 chilometri.

ARTICOLO 9
(Decorrenza)

Gli effetti giuridici ed economici della presente legge decorrono
dall'1  luglio   1975  ad   eccezione  dell'indennità   di   cui
all'articolo 7  e del  rimborso spese  di  cui  al  quarto  comma
dell'articolo 8 che decorrono dall'1 luglio 1976.

ARTICOLO 10
(Copertura finanziaria)

Gli  oneri   derivanti  dall'applicazione  della  presente  legge
faranno carico  al cap.  00100 dello  stato di  previsione  della
spesa del bilancio 1976 che viene integrato per L. 50.000.000 con
la variazione di cui al successivo articolo.

Gli oneri  derivanti dall'applicazione della presente legge per i
successivi esercizi farà carico al capitolo corrispondente dello
stato di previsione della spesa di ogni singolo anno finanziario.

ARTICOLO 11
(Variazione del Bilancio 1976)

Nello stato  di previsione  della spesa  del bilancio  per l'anno
finanziario 1976 sono apportate le seguenti variazioni:

In diminuzione

TITOLO I - SPESE CORRENTI
Sezione IV - Azioni ed interventi in campo economico
Rubrica  XIX   -  Servizio   interessi  su   mutui  e  debiti  in
ammortamento

Cap. 16700
   Interessi passivi compresi nelle annualità
   di    ammortamento    di    mutui    (spese
   obbligatorie)                                L.    50.000.000.

In aumento

TITOLO I - SPESE CORRENTI
Sezione I - Amministrazione generale
Rubrica I - Consiglio regionale

Cap. 00100
   Competenze dovute  ai membri  del consiglio
   regionale (LLRR  31-1-72 n. 3, 4-2-72, n. 4
   e  21-12-72,   n.  33   e  n.   34)  (Spese
   obbligatorie)                                L.    50.000.000.

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 4 settembre 1976.

La presente  legge è  stata approvata dal Consiglio Regionale il
28-7-1976 ed  è stata vistata dal Commissario del Governo il 27-
8-1976.



ENTE REGIONE
ORGANI
PERSONALE

