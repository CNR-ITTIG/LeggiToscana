Modifica alla  legge regionale  2-1-1973, n. 1 Unificazione delle
zone montane  omogenee n.  12 e  13 - Comunità montane dell'Alto
Tevere e Val Tiberina.

Il Consiglio Regionale ha approvato il 20-7-1976
Il Commissario del Governo ha apposto il visto il 17-8-1976
Il Presidente  della Giunta  Regionale promulga la seguente legge
regionale:

ARTICOLO UNICO

Le zone  12 e 13 di cui alla legge regionale 2 gennaio 1973, n. 1
sono unificate, nel rispetto dell'articolo 3, ultimo comma, della
legge 3 dicembre 1971, n. 1102.

Le comunità  montane già  costituite nelle  predette  zone,  ai
sensi dell'art.  4 della  citata legge  n. 1102,  sono sciolte  e
sostituite  da   una  nuova   comunità  montana,  avente  ambito
territoriale corrispondente  alla zona  unificata  ai  sensi  del
precedente comma con una superficie complessiva di ha. 69,189.

Per la costituzione e l'attività del nuovo ente, ivi compreso il
trasferimento a quest'ultimo del patrimonio e del personale delle
disciolte  comunità   montane,  trova   applicazione  la   legge
regionale 1  dicembre 1972, n. 31. Il nuovo ente subentra inoltre
alle  disciolte   comunità  montane  relativamente  ai  rapporti
giuridici in corso.

Le disciolte  comunità montane restano in vita fino alla data di
insediamento del nuovo ente, per lo svolgimento delle funzioni in
atto di loro competenza.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 19 agosto 1976.

La presente  legge è  stata approvata dal Consiglio Regionale il
20-7-1976 ed  è stata vistata dal Commissario del Governo il 17-
8-1976.



ENTI TERRITORIALI
ORDINAMENTO

