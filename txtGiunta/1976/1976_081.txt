Contributi ai  Comuni per  l'ammodernamento e la ristrutturazione
dei mercati  all'ingrosso dei prodotti ortofrutticoli, floricoli,
ittici e  delle carni. Rifinanziamento della LR 12-1-1974, n. 3 e
successive modifiche ed integrazioni.

Il Consiglio Regionale ha approvato il 24-11-1976
Il Commissario del Governo ha apposto il visto il 18-12-1976
Il Presidente  della Giunta  Regionale promulga la seguente legge
regionale:

ARTICOLO 1

Al fine  di potenziare  e di  migliorare il  servizio dei mercati
all'ingrosso dei  prodotti ortofrutticoli,  ittici, delle carni e
dei mercati  floricoli è rifinanziata la legge regionale 12-1-74
n. 3 e successive modifiche ed integrazioni.

ARTICOLO 2

Al rifinanziamento  è provveduto  mediante l'accensione di mutui
per L.  350.000.000 che  la Giunta  regionale  è  autorizzata  a
contrarre con  le sezioni  Autonome per  il  finanziamento  delle
opere pubbliche  e di  impianti di  pubblica utilità della Banca
Nazionale del  Lavoro e  del Monte dei Paschi di Siena, Tesorieri
regionali.

Il tasso  effettivo dei  mutui di  cui sopra  non  dovrà  essere
superiore  al   14,75%  annuo   ed  il  periodo  di  ammortamento
ventennale avrà decorrenza dall'esercizio 1977.

Gli oneri  fiscali derivanti dalla contrazione dei presenti mutui
e le  spese necessarie per il loro perfezionamento faranno carico
all'Amministrazione regionale.

ARTICOLO 3

La rata  di ammortamento dei mutui di cui al precedente articolo,
per capitali  ed interessi, trova capienza ai sensi dell'art. 10,
secondo comma,  della legge  16-5-70, n.  281, nei limiti del 20%
dell'ammontare complessivo dell'entrate tributarie della Regione.

Il pagamento  delle annualità  di ammortamento  dei mutui  sarà
garantito dalla Regione mediante la iscrizione nei propri bilanci
delle somme  occorrenti al servizio dei mutui stessi per rimborso
del capitale,  per interessi  ed accessori negli importi indicati
al successivo capitolo 5.

La Giunta  regionale, con proprio provvedimento, darà inoltre in
carico irrevocabilmente  all'attuale  tesoriere  per  il  periodo
della sua  gestione ed a ciascun Tesoriere pro - tempore, singolo
od associato,  per tutta  la durata residua dell'ammortamento dei
mutui, la  quota delle  entrate tributarie  di  competenza  della
Regione o  del "fondo comune" di cui all'art. 8 della legge 16-5-
70 n.  281, occorrente  al versamento  a  favore  degli  istituti
mutuanti delle  rate  semestrali  comprensive  del  rimborso  del
capitale, degli  interessi  e  degli  accessori  del  mutuo  alle
stabilite scadenze,  che si intende pertanto vincolata alla detta
destinazione, con  prelazione su  ogni altro pagamento, affinchè
lo stesso  tesoriere (singolo  od  associato)  provveda  a  detti
pagamenti, autorizzandolo  anche  e  sempre  irrevocabilmente  ad
accantonare sul totale di tutte le entrate riscosse a tale titolo
in ogni  esercizio finanziario  ed in via prioritaria rispetto ad
ogni altra disposizione, le somme all'uopo occorrenti.

Per  l'accettazione   delle  obbligazioni  poste  a  suo  carico,
l'attuale tesoriere  interverrà nella stipulazione dei contratti
di mutuo  fra gli istituti mutuanti e l'Amministrazione regionale
la  quale   ultima  resta  altresì  obbligata  ad  inserire  nei
contratti di  tesoreria che  saranno stipulati durante il periodo
di ammortamento  dei mutui,  clausole  che  impongano  ai  futuri
tesorieri le medesime obbligazioni di cui sopra.

ARTICOLO 4

L'importo  dei   mutui  per  complessive  L.  350  milioni  sarà
introitato al  Cap. 05200  dello stato di previsione dell'entrata
del bilancio  per l'anno  finanziario 1976  e la  relativa  spesa
sarà  prevista  per  L.  350.000.000  al  capitolo  24100,  già
iscritta nel bilancio del corrente esercizio.

ARTICOLO 5

La spesa  annua di  L. 54.807.112  pari alla rata di ammortamento
graverà sugli  stanziamenti nei capitoli che verranno istituiti,
per la  quota capitale  e per  la quota  interessi,  nei  bilanci
relativi agli esercizi dal 1977 al 1996.

Le spese  necessarie per  il perfezionamento  del  mutuo  faranno
altresì carico ad apposito capitolo del bilancio per l'esercizio
1977.

Le spese  di cui  al primo  e secondo comma del presente articolo
saranno fronteggiate  con la  maggiore entrata del "fondo comune"
di cui all'art. 8 della legge 16-5-70 n. 281 modificata con legge
10-5-76 n. 356.

Le spese di cui sopra sono dichiarate obbligatorie.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità dell'art.  127 della  Costituzione e dell'art. 28 dello
Statuto,  entra   in  vigore   il   giorno   stesso   della   sua
pubblicazione.

Firenze, 24 dicembre 1976.

La presente  legge è  stata approvata dal Consiglio Regionale il
24-11-1976 ed è stata vistata dal Commissario del Governo il 18-
12-1976.



COMMERCIO

