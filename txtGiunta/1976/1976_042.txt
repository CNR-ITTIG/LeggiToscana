Fondo di rappresentanza del Presidente della Giunta Regionale.

Il Consiglio Regionale ha approvato il 1-7-1976
Il Commissario del Governo ha apposto il visto il 21-7-1976
Il Presidente  della Giunta  Regionale promulga la seguente legge
regionale:

ARTICOLO 1

E' istituito  un fondo di rappresentanza per le esigenze connesse
all'esercizio  delle   funzioni  di   presidente   della   giunta
regionale.

Le spese  di cui al precedente comma sono disposte dal presidente
della giunta regionale.

ARTICOLO 2

Al pagamento delle spese imputabili al fondo di cui alla presente
legge  provvede   il  funzionario   delegato   dei   servizi   di
provveditorato ed  economato della giunta regionale, istituito ai
sensi  dell'articolo   56  del  RD  18  novembre  1923  n.  2440,
sostituito con legge 2 marzo 1963 n. 386.

ARTICOLO 3

La  giunta   regionale,  con   propria  deliberazione   di   mera
esecuzione,   provvede   trimestralmente   all'approvazione   del
rendiconto.

ARTICOLO 4

Alla spesa  derivante  dall'applicazione  della  presente  legge,
ammontante per l'anno 1976 a lire 10 milioni, si fa fronte con la
disponibilità prevista al capitolo 00750 del Bilancio per l'anno
finanziario 1976 che viene istituito con la seguente variazione:

Capitolo da ridurre

TITOLO I - SPESE CORRENTI
Sezione I - Amministrazione Generale
Rubrica II - Giunta regionale

Cap. 00800
   Spese di  rappresentanza del  Presidente  e
   della giunta                                 L.     10.000.000

Capitolo da istituire

Cap. 00750
   Spese di rappresentanza del Presidente       L.    10.000.000.

Gli oneri  relativi agli  anni dal  1977 al 1980 saranno previsti
nei corrispondenti capitoli dei rispettivi bilanci.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 28 luglio 1976.

La presente  legge è  stata approvata dal Consiglio Regionale il
1-7-1976 ed è stata vistata dal Commissario del Governo il 21-7-
1976.



ATTIVITA' ISTITUZIONALI

