Fondo di  rotazione per  agevolare l'attuazione  dei programmi di
edilizia residenziale pubblica.

Il Consiglio Regionale ha approvato il 27-7-1976
Il Commissario del Governo ha apposto il visto il 27-8-1976
Il Presidente  della Giunta  Regionale promulga la seguente legge
regionale:

ARTICOLO 1

Al fine  di agevolare  l'attuazione dei  programmi relativi  alla
costruzione o  al risanamento di alloggi di edilizia residenziale
pubblica  da  assegnare  in  locazione,  è  istituito  un  fondo
regionale   di    rotazione   per    realizzare   interventi   di
prefinanziamento a favore degli IACP della Regione per far fronte
al pagamento  degli stati  di  avanzamento  dei  lavori  eseguiti
spettanti alle  imprese appaltatrici in pendenza della erogazione
da  parte   dei  competenti   organi  statali  dei  finanziamenti
accordati agli IACP medesimi, in relazione ai predetti programmi.

ARTICOLO 2

Le somme  del fondo  di rotazione, entro il limite massimo di 200
milioni,  possono   essere  impiegate   per   prefinanziare   gli
interventi nei centri storici localizzati ai sensi delle leggi 22
ottobre 1971, n. 865 e 27 maggio 1975, n. 166.

Tali  anticipazioni,   concesse  per  l'acquisizione  di  aree  o
immobili sulla  base del  programma di  intervento  approvato  ai
sensi dell'articolo  62 della  legge 22  ottobre 1971, n. 865, se
restituite entro un anno, non sono gravate di interessi.

ARTICOLO 3

Per poter  usufruire degli  interventi del fondo di rotazione gli
IACP  interessati   devono  far  pervenire  apposita  domanda  al
presidente della  giunta regionale,  per il tramite del consorzio
regionale  fra  gli  stessi  IACP,  previa   verifica  della  sua
ammissibilità ai sensi della presente legge.

La domanda deve specificare:

a) l'ammontare  dell'anticipazione   richiesta  al  fondo  e  gli
   estremi della  delibera del  consiglio di  amministrazione che
   autorizza la presentazione della domanda stessa;
b) le  opere per  le quali  viene richiesta  l'anticipazione  del
   fondo, con l'indicazione degli  del relativo cantiere;
c) la dimostrazione della regolare instaurazione della pratica di
   finanziamento per i lavori di cui alla lett. b);
d) i  dati concernenti  le persone  autorizzate a riscuotere ed a
   quietanzare per conto dell'ente.

ARTICOLO 4

Il  presidente   della  giunta  regionale  dispone,  con  proprio
decreto, le  erogazioni sul fondo nei limiti delle disponibilità
del fondo medesimo.

Gli IACP  sono  tenuti  a  reintegrare  il  fondo  per  l'importo
prelevato appena  avrà luogo  l'erogazione del  finanziamento da
parte dei  competenti  organi  statali,  dandone  contestualmente
comunicazione al consorzio regionale degli IACP.

Sui prefinanziamenti erogati dal fondo sono dovuti gli interessi,
nella misura  pari a quella corrisposta dagli enti tesorieri alla
Regione  per   lo  stesso  periodo,  dopo  sei  mesi  dalla  loro
erogazione.

ARTICOLO 5

La dotazione  del fondo  di rotazione  è di lire 1.500.000.000 e
alla sua  copertura si  provvede con lo stanziamento previsto dal
capitolo 25800 dell'esercizio in corso.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 settembre 1976.

La presente  legge è  stata approvata dal Consiglio Regionale il
27 luglio 1976 ed è stata vistata dal Commissario del Governo il
27 agosto 1976.



EDILIZIA

