Modifica all'art. 4 della Legge Regionale 5-6-1972, n. 11 recante
le norme  per l'esercizio  delle funzioni  trasferite o  delegate
alla Regione  con DPR  14-1-1972, n.  4 in  materia di assistenza
sanitaria e  ospedaliera e  con DPR 15-1-1972, n. 9 in materia di
beneficienza pubblica.

Il Consiglio Regionale ha approvato il 18-5-1976
Il Commissario del Governo ha apposto il visto il 11-6-1976
Il Presidente  della Giunta  Regionale promulga la seguente legge
regionale:

ARTICOLO UNICO

Il comma 4 dell'articolo 4 della legge regionale 5 giugno 1972 n.
11 è così modificato:

   "La giunta può altresì delegare le funzioni amministrative e
   tecniche di  cui al  comma 1  del  presente  articolo  nonchè
   quelle  comunque  attribuite  dalla  legislazione  vigente  ai
   medici e  ai veterinari  provinciali, a funzionari in servizio
   presso la  Regione, agli  ufficiali sanitari  e ai  veterinari
   comunali dei comuni e dei consorzi comunali; che le esercitano
   secondo le direttive vincolanti.

   I singoli  componenti la  giunta curano  il rispetto  di  tali
   direttive."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 giugno 1976.

La presente  legge è  stata approvata dal Consiglio Regionale il
18 maggio 1976 ed è stata vistata dal Commissario del Governo il
11 giugno 1976.



ENTI SANITARI
ATTRIBUZIONI DELEGHE

