Modifiche ed  integrazioni alla  legge regionale 16-1-1975 n. 6 -
Norme  transitorie  per  il  finanziamento  delle  spese  per  la
formazione del  personale tecnico  ed infermieristico  degli enti
ospedalieri nonchè per il tirocinio pratico dei medici.

Il Consiglio Regionale ha approvato il 9-12-1975
Il Commissario del Governo ha apposto il visto il 10-1-1976
Il Presidente  della Giunta  Regionale promulga la seguente legge
regionale:

ARTICOLO 1

Il punto  4) del  terzo comma  dell'articolo  1  della  legge  16
gennaio 1975 n. 6 è sostituito dal seguente:

   "4) spesa di investimento relativa agli enti di cui al punto 1
   ed altri  oneri comunque  afferenti il DL 8 luglio 1974 n. 264
   convertito in  legge 17 agosto 1974 n. 386;  oneri conseguenti
   all'attuazione degli  articoli 9,  10, 11  e 12 della legge 18
   aprile 1975 n. 148;  spese impreviste riguardanti i precedenti
   gruppi di spesa."

ARTICOLO 2

La lettera b) dell'articolo 6 della legge 16 gennaio 1975 n. 6 è
sostituita dalla seguente:

   "b) spese  per la  didattica medica  e non  medica  e  per  la
   ricerca scientifica;   spese  per il  tirocinio pratico di cui
   alla legge n. 148 del 18 aprile 1975."

ARTICOLO 3

In attuazione  del secondo  comma  dell'articolo  6  della  legge
regionale 16  gennaio 1975 n. 6, il finanziamento della spesa per
la formazione  del personale tecnico e infermieristico degli enti
ospedalieri nonchè  per il  tirocinio  pratico  è  disciplinato
transitoriamente dalla presente legge.

ARTICOLO 4

Nei limiti  delle disponibilità di cui all'articolo 1 n. 4 della
legge  regionale   16  gennaio   1975  n.   6,  sono  ammesse  al
finanziamento regionale le seguenti spese:

1. spese per il personale amministrativo, tecnico e didattico non
   dipendente dall'ente ospedaliero;
2. spese  per attrezzature  e sussidi  didattici,  cancelleria  e
   materiale vario;
3. spese   per  l'assistenza  sanitaria  e  infortunistica  degli
   allievi  dei   corsi  e   dei  tirocinanti,   nonchè  per  le
   provvidenze previste dai contratti di lavoro e dai regolamenti
   degli enti ospedalieri e delle scuole;
4. spese per l'assegno mensile ai tirocinanti.

ARTICOLO 5

Entro il  mese di  aprile di  ogni anno il consiglio regionale su
proposta della giunta regionale:

1. approva  il  piano  generale  dei  corsi  di    formazione  ed
   aggiornamento  professionale   per  il   personale  tecnico  e
   infermieristico   fissando    le   modalità    organizzative,
   didattiche  e  di  funzionamento  di  tali  corsi  e  la  loro
   dislocazione territoriale;
2. stabilisce  il numero  globale e  ripartito fra i singoli enti
   ospedalieri riconosciuti  idonei  ai  sensi  dell'articolo  10
   della legge 17 agosto 1975 n. 148 dei posti disponibili per il
   tirocinio pratico;
3. approva  la ripartizione  fra i  singoli enti  ospedalieri dei
   relativi finanziamenti regionali.

La   giunta   regionale   corrisponde   acconti   periodici   sui
finanziamenti approvati  dal  consiglio  regionale,  in  base  al
bilancio previsionale  di cassa predisposto trimestralmente dagli
enti  ospedalieri   ai  sensi   e  con   le  procedure   indicate
dall'articolo 4 della legge regionale 16 gennaio 1975 n. 6.

La concessione  dei finanziamenti  è subordinata  all'osservanza
delle modalità  organizzative e  di funzionamento  stabilite dal
consiglio  regionale  ai  sensi  del  primo  comma  del  presente
articolo.

ARTICOLO 6

Per la  realizzazione dei  corsi di  formazione ed  aggiornamento
professionale per  il personale  tecnico ed  infermieristico  gli
enti  ospedalieri   possono  convenzionarsi   con   enti   locali
territoriali ed altri enti pubblici operanti nella regione.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 gennaio 1976.

La presente  legge è  stata approvata dal Consiglio Regionale il
30 dicembre  1975 ed è stata vistata dal Commissario del Governo
il 14 gennaio 1976.



ENTI SANITARI
PERSONALE
FORMAZIONE

