Interventi regionali  per agevolare  la  realizzazione  di  nuovi
alloggi da  parte di  cooperative edilizie  su aree  comprese nei
piani di zona a norma della legge 18 aprile 1962, n. 167.

Il Consiglio Regionale ha approvato il 2-12-1975
Il Commissario del Governo ha apposto il visto il 5-1-1976
Il Presidente  della Giunta  Regionale promulga la seguente legge
regionale:

ARTICOLO 1

Per agevolare  la realizzazione di nuovi alloggi su aree comprese
nei piani  di zona a norma della legge 18-4-1962 n. 167, da parte
di cooperative  edilizie fruenti  di contributo  statale ai sensi
degli articoli  68 lettera b) e 72 della legge 22-10-1971 n. 865,
la Regione  concede un  contributo "una tantum" integrativo sulla
spesa degli investimenti programmati, fino all'importo massimo di
Lire 3.500.000 per ogni alloggio da costruire.

ARTICOLO 2

Le richieste  dei contributi  di cui  al  precedente  articolo  1
devono essere  presentate al  Presidente della  Giunta  regionale
entro sessanta  giorni dalla  data di  entrata  in  vigore  della
presente legge.

Le domande devono essere corredate dalla seguente documentazione:

a) da  una deliberazione  del Consiglio di amministrazione con la
   quale  la   Cooperativa  interessata   decide  di   realizzare
   l'intervento e di assumere il corrispondente mutuo, nonchè da
   una relazione  tecnico -  economica  concernente  l'intervento
   programmato;
b) dalla    deliberazione    del    Consiglio  comunale  relativa
   all'assegnazione delle  aree comprese nei piani di zona di cui
   alla legge  18-4-1962 n.  167  ovvero  individuate  in  ordine
   all'art. 51 della legge 22-10-1971 n. 865;
c) da  una copia notarile dell'atto costitutivo della cooperativa
   e dello statuto con gli estremi di registrazione;
d) da un certificato di iscrizione della cooperativa nel BUSA;
e) da  una dichiarazione  del Presidente della Cooperativa da cui
   risulti il  numero dei  soci per i quali saranno costruiti gli
   alloggi, in  possesso dei  requisiti previsti  dall'art. 2 del
   DPR n. 1035 del 30-12-1972.

La Giunta  regionale sulla  base delle  richieste di cui al comma
precedente,  formulerà   il  programma   di   ripartizione   dei
contributi  integrativi   regionali,  sentite  le  organizzazioni
cooperative più  rappresentative a  livello regionale  e tenendo
conto della  ubicazione e  della dimensione  degli interventi  in
relazione  alle   esigenze  ed   alle  situazioni   locali,   dei
prevedibili  tempi   di  attuazione,   nonchè  delle  condizioni
economiche e sociali dei soci.

ARTICOLO 3

Il Presidente  della Giunta  regionale comunica  alle Cooperative
comprese nel  programma regionale,  il termine  entro cui  dovrà
essere trasmessa  alla Regione  copia del programma di intervento
approvato dai  competenti organi  nonchè copia della adesione di
massima parte dell'Ente mutuante o del contratto di mutuo.

ARTICOLO 4

Alla concessione  dei contributi di cui al precedente articolo n.
1 provvederà la Giunta regionale con propria deliberazione.

La  erogazione  sarà  disposta  dalla  Giunta  stessa  in  unica
soluzione entro  30 giorni  dalla  data  di  comunicazione  della
avvenuta consegna dei lavori risultante dall'apposito verbale.

Gli amministratori  delle Cooperative beneficiarie dei contributi
suddetti sono  solidalmente responsabili  per quanto  riguarda il
loro  impiego   ai  fini   della  realizzazione   del   programma
costruttivo per il quale i contributi stessi sono stati concessi.

ARTICOLO 5

Si procederà  alla revoca  dei contributi  regionali in  caso di
violazione delle norme vigenti in materia di edilizia economica e
popolare e  nel caso in cui vengano revocati per qualsiasi motivo
i contributi dello Stato.

ARTICOLO 6

Agli oneri  derivanti  dall'applicazione  della  presente  legge,
ammontanti per  l'anno 1975  a Lire 900.000.000, si fa fronte con
le disponibilità  previste al capitolo 25250 che viene integrato
con la variazione di bilancio di cui al successivo articolo 7.

ARTICOLO 7

Nello stato  di previsione della spesa del bilancio di previsione
per  l'anno   finanziario  1975   sono  introdotte   le  seguenti
variazioni:

In diminuzione

TITOLO I - SPESE CORRENTI
Sezione 5a - Oneri non ripartibili
Rubrica 7a - Fondo globale

Cap. 17400
   Fondo per il finanziamento di provvedimenti
   legislativi in corso di adozione:
   lett. c)                                    L.     500.000.000
   lett. d)                                    L.     400.000.000
                                               L.     900.000.000

In aumento

Cap. 25250
   Contributi "una  tantum" per  agevolare  la
   realizzazione di  nuovi alloggi da parte di
   cooperative edilizie  su aree  comprese nei
   piani di zona a norma della L. 167/62       L.     900.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 12 gennaio 1976

La presente  legge è  stata approvata dal Consiglio Regionale il
2-12-1975 ed è stata vistata dal Commissario del Governo il 5-1-
1976.



EDILIZIA

