Modifica  alla   Legge  regionale  12  gennaio  1976,  n.  2  sui
contributi integrativi regionali alle Cooperative Edilizie.

Il Consiglio Regionale ha approvato il 27-4-1976
Il Commissario del Governo ha apposto il visto il 3-6-1976
Il Presidente  della Giunta  Regionale promulga la seguente legge
regionale:

ARTICOLO 1

L'articolo 1  della legge  regionale 12  gennaio 1976,  n.  2  è
sostituito dal seguente:

   "Per agevolare  la realizzazione  di  nuovi  alloggi  su  aree
   comprese nei piani di zona a norma della legge 18 aprile 1962,
   n. 167  e concesse  con diritto  di superficie,  da  parte  di
   cooperative edilizie  fruenti di  contributo statale, ai sensi
   degli articoli  68 lett.  b) e 72 della legge 22 ottobre 1971,
   n. 865,  nonchè ai sensi della legge 1 novembre 1965, n. 1179
   e successivi  rifinanziamenti delle norme predette, la Regione
   concede un  contributo "una  tantum" integrativo  sulla  spesa
   degli investimenti  programmati fino all'importo massimo di L.
   3.500.000 per ogni alloggio da costruire.

ARTICOLO 2

I termini  per la  presentazione delle  domande di cui al I comma
dell'articolo 2  della legge regionale 12 gennaio 1976, n. 2 sono
prorogati al  trentesimo giorno  dalla data  di entrata in vigore
della presente legge.

La  presente   Legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come Legge della Regione Toscana.

La presente  Legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 7 giugno 1976.

La presente  Legge è  stata approvata dal Consiglio Regionale il
27-4-1976 ed è stata vistata dal Commissario del Governo il 3-6-
1976.



EDILIZIA
COOPERATIVE

