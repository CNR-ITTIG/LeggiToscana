Norme integrative della LR 21-12-1972, n. 32. Finanziamento delle
attività consiliari.

Il Consiglio Regionale ha approvato il 18-11-1976
Il Commissario del Governo ha apposto il visto il 17-12-1976
Il Presidente  della Giunta  Regionale promulga la seguente legge
regionale:

ARTICOLO 1

Qualora i  Presidenti dei Gruppi consiliari non siano in grado di
avanzare le  richieste nominative di personale di cui all'art. 22
della  LR  6-9-73  n.  54,  l'Ufficio  di  Presidenza  integra  i
contributi  previsti  dalla  LR  21-12-72  n.  32  di  una  somma
ragguagliata al  costo annuo complessivo lordo di ogni dipendente
assegnato dalla  delibera del Consiglio regionale di cui all'art.
12  della   LR  6-9-73   n.  55   di  cui   sia  stata  accertata
l'impossibilità dell'assegnazione al Gruppo.

Tale  accertamento  è  svolto  dall'Ufficio  di  Presidenza  del
Consiglio regionale.

ARTICOLO 2

Ai gruppi sprovvisti, in tutto o in parte, di personale assegnato
alle rispettive  segreterie alla  data di entrata in vigore della
presente legge,  il contributo è corrisposto dal mese successivo
alla  mancata  disponibilità  del  personale  medesimo,  ma  non
precedentemente il  1 gennaio  1976. La mancata disponibilità è
accertata dall'Ufficio di Presidenza.

Negli altri casi il contributo è corrisposto dal mese successivo
all'accertamento dell'Ufficio  di Presidenza  di cui  all'art. 1,
secondo comma.

ARTICOLO 3

L'onere derivante  dall'attuazione della presente legge, previsto
in L.  41.455.943 per  l'esercizio in  corso farà carico al Cap.
00500 dello stato di previsione della spesa del Bilancio 1976 che
presenta la necessaria disponibilità.

L'onere derivante  dall'attuazione della  presente  legge  per  i
successivi esercizi farà carico al corrispondente capitolo dello
stato di previsione della spesa di ogni singolo anno finanziario.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 23 dicembre 1976.

La presente  legge è  stata approvata dal Consiglio Regionale il
18-11-1976 ed è stata vistata dal Commissario del Governo il 17-
12-1976.



ENTE REGIONE
ORGANI

