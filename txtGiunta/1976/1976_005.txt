Rifinanziamento  della   legge   regionale   27-5-1974,   n.   22
riguardante interventi  per il  reperimento e  l'utilizzazione di
risorse idriche,  nonchè per  lo smaltimento  e  la  depurazione
delle acque di rifiuto.

Il Consiglio Regionale ha approvato il 9-12-1975
Il Commissario del Governo ha apposto il visto il 10-1-1976
Il Presidente  della Giunta  Regionale promulga la seguente legge
regionale:

ARTICOLO 1

E' autorizzata  la spesa  di L.  11.000.000.000 per  il  concorso
della Regione,  con spesa  a totale  o parziale suo carico, nella
realizzazione  di  programmi  di  opere  per  il  reperimento  ed
utilizzazione di  risorse idriche nonchè per lo smaltimento e la
depurazione  delle   acque  di  rifiuto,  ai  sensi  della  legge
regionale 27 maggio 1974, n. 22.

Per gli  interventi suddetti  si osserva la normativa di cui alla
citata legge regionale.

ARTICOLO 2

Per il  finanziamento degli  interventi di cui all'articolo 1, la
giunta regionale  è autorizzata  a  contrarre,  con  le  sezioni
autonome per il finanziamento di opere pubbliche e di impianti di
pubblica utilità  della Banca  Nazionale del  Lavoro e del Monte
dei  Paschi  di  Siena,  tesorieri  regionali,  un  mutuo  di  L.
11.000.000.000.

Il mutuo  sarà costituito  da due quote uguali da somministrarsi
dalle sezioni  predette  e  verrà  ammortizzato  in  25  anni  a
decorrere dal 1 gennaio 1976.

Il tasso  effettivo per  il mutuo  di cui sopra non dovrà essere
superiore al 12,50%.

Nessuna variazione  del  tasso  medesimo  sarà  ammessa  durante
l'intero periodo di ammortamento.

Gli oneri  fiscali derivanti dalla contrazione del predetto mutuo
e le  spese necessarie  per il suo perfezionamento faranno carico
all'amministrazione regionale.

ARTICOLO 3

Le rate  di ammortamento  del mutuo di Lire 11.000.000.000 di cui
al  precedente  articolo,  per  capitali  ed  interessi,  trovano
capienza, ai sensi del Comma 2 dell'art. 10 della legge 16 maggio
1970 n.  281, nei limiti del 20% dell'ammontare complessivo delle
entrate tributarie della Regione.

Il pagamento  delle annualità  di ammortamento  del mutuo  sarà
garantito dalla Regione mediante la iscrizione nei propri bilanci
delle somme  occorrenti al  servizio  del  mutuo  stesso  per  il
rimborso del  capitale per  interessi ed  accessori negli importi
indicati nel successivo articolo 5.

La giunta  regionale, con proprio provvedimento, darà inoltre in
carico irrevocabilmente  all'attuale  tesoriere  per  il  periodo
della sua  gestione ed a ciascun tesoriere pro - tempore, singolo
od associato,  per tutta  la residua  durata  dell'ammontare  del
mutuo, la  quota delle  entrate tributarie  di  competenza  della
Regione o  del "fondo  comune" di  cui all'art.  8 della legge 16
maggio  1970   n.  281,   occorrente  al   versamento  a   favore
dell'Istituto mutuante  delle  rate  semestrali  comprensive  del
rimborso del capitale, dell'interesse e degli accessori del mutuo
alle stabilite  scadenze, che  si intende pertanto vincolata alla
detta destinazione,  con  prelazione  su  ogni  altro  pagamento,
affinchè lo  stesso tesoriere (singolo od associato) provveda ai
detti pagamenti,  autorizzandolo anche  e sempre irrevocabilmente
ad accantonare  sul totale  di tutte  le entrate riscosse in ogni
esercizio finanziario  ed in  via prioritaria  rispetto  ad  ogni
altra disposizione, le somme all'uopo occorrenti.

Per  l'accettazione   delle  obbligazioni  poste  a  suo  carico,
l'attuale tesoriere  interverrà nella stipulazione del contratto
di mutuo  fra l'istituto  mutuante e l'amministrazione regionale,
la  quale   ultima  resta  altresì  obbligata  ad  inserire  nei
contratti di  tesoreria che  saranno stipulati durante il periodo
di ammortamento  del mutuo,  clausole  che  impongano  ai  futuri
tesorieri le medesime obbligazioni di cui sopra.

ARTICOLO 4

L'importo del  mutuo di  L.  11.000.000.000  sopraindicato  sarà
introitato al  titolo V  - cat.  1a -  cap.  05200  "Entrate  per
contrazione mutui"  dello stato  di previsione  delle entrate del
bilancio per l'anno finanziario 1975.

ARTICOLO 5

Le spese  necessarie per  il perfezionamento  del mutuo  predetto
faranno carico  al  cap.  04000  (spese  per  contrazione  mutui,
prestiti obbligazionari  e concessioni  di garanzie fidejussorie)
dello stato  di previsione  della spesa  del bilancio  per l'anno
1975.

La spesa  di L.  1.809.081.890 pari  alla  rata  di  ammortamento
graverà   sugli   stanziamenti   dei   capitoli   che   verranno
appositamente istituiti  nella sezione  delle spese  correnti per
ciò che  riguarda gli  interessi, ed  al titolo  III "spese  per
rimborso di  prestiti" per quanto riguarda le quote capitali, nei
bilanci relativi agli anni dal 1976 al 2000.

La spesa  relativa sarà fronteggiata con la riduzione, per tutto
il periodo dell'ammortamento, dei capitoli dei rispettivi bilanci
corrispondenti a quelli sottoelencati previsti nel bilancio 1975,
per gli importi a fianco di ciascuno indicati.

Cap. 14400 per                                 L.     300.000.000
Cap. 17200 per                                 L.       9.081.890
Cap. 21500 per                                 L.   1.500.000.000

Le spese sopra richiamate sono dichiarate obbligatorie.

ARTICOLO 6

Nello  stato  di  previsione  della  spesa  per  l'anno  1975  è
apportata la seguente variazione:

                          PARTE ENTRATA
                                
In aumento

TITOLO V  - ENTRATE  PROVENIENTI DA  ASSUNZIONE DI  PRESTITI,  DI
ANTICIPAZIONI ED OGNI ALTRA OPERAZIONE DI CREDITO
Categ. 1a - Accensione di prestiti

Cap. 05200
   Contrazione di mutuo                        L.   5.000.000.000

                           PARTE SPESA
                                
Da eliminare

TITOLO II - SPESE IN CONTO CAPITALI
Sezione 4a - Azione ed interventi in campo economico Rubrica 1a -
Acquedotti, fognature,  impianti di  depurazione opere idrauliche
ed igieniche

Cap. 22000
   Spesa per costruzione acquedotti, fognature
   e impianti per il disinquinamento           L.   6.000.000.000

In aumento

Cap. 22300
   Fondo  relativo   agli  interventi  per  il
   reperimento e  la utilizzazione  di risorse
   idriche, nonchè  per lo  smaltimento e  la
   depurazione delle acque di rifiuto          L.  11.000.000.000

La presente  leggè è  pubblicata sul Bollettino Ufficiale della
regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 17 gennaio 1976.

La presente  legge è  stata approvata dal Consiglio Regionale il
9-12-1975 ed  è stata vistata dal Commissario del Governo il 10-
1-1976.



RISORSE IDRICHE
TUTELA AMBIENTALE

