Integrazione LR  5-8-1974, n.  46: "Provvedimenti per lo sviluppo
delle cave di marmo, di travertino, di onice e di alabastro della
Toscana".

Il Consiglio Regionale ha approvato il 14-4-1976
Il Commissario del Governo ha apposto il visto il 13-5-1976
Il Presidente  della Giunta  Regionale promulga la seguente legge
regionale:

ARTICOLO 1

L'articolo 1  della legge  Regionale 5  agosto 1974,  n.  46,  è
sostituito con il seguente:

   "Le disposizioni  della presente legge sono dirette ad attuare
   interventi straordinari rivolti ad agevolare iniziative per lo
   sviluppo nell'ambito  del territorio regionale delle attività
   relative a  coltivazione di  cave di  marmo, di travertino, di
   onice, di  alabastro, di  roccia arenaria,  limitatamente alla
   pietra  serena,  e  del  tipo  litologico  detto  "pietra  del
   cardoso" della Toscana."

ARTICOLO 2

Le domande  per la  concessione dei  contributi  dell'articolo  6
comma 1  della legge  regionale 5  agosto 1974,  n. 46,  per  gli
interventi relativi  alle cave  di pietra serena e di "pietra del
cardoso" di  cui al  precedente articolo  1, sono presentate, per
l'anno 1976,  nel termine  di 30 giorni dalla pubblicazione della
presente legge sul Bollettino Ufficiale della Regione Toscana.

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

La presente  legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 18 maggio 1976.

La presente  legge è  stata approvata dal Consiglio Regionale il
14-4-1976 ed  è stata vistata dal Commissario del Governo il 13-
5-1976.



ATTIVITA'ESTRATTIVE

