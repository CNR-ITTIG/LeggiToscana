Modifiche ed  integrazioni alle  leggi regionali  concernenti  il
finanziamento di  opere pubbliche  di interesse  di Enti  locali,
interventi straordinari  sui porti  di competenza della Regione e
per opere igieniche.

Il Consiglio Regionale ha approvato il 27-7-1976
Il Commissario del Governo ha apposto il visto il 27-8-1976
Il Presidente  della Giunta  Regionale promulga la seguente legge
regionale:

ARTICOLO 1

E' autorizzata la spesa di L. 3.000.000.000 per la concessione di
contributi in  conto capitale nella misura del 70 per cento della
spesa riconosciuta  ammissibile per  la costruzione, ampliamento,
completamento e  sistemazione di  acquedotti previsti  nel  piano
regolatore generale degli acquedotti e delle fognature occorrenti
per lo smaltimento e la depurazione delle acque di rifiuto.

Nel caso in cui gli enti locali interessati non siano in grado di
far fronte  alla differenza fra la spesa riconosciuta ammissibile
per le  opere e  il contributo  di cui  al precedente  comma,  la
Regione concede  il  finanziamento  per  l'intero  importo  della
spesa, salvo il recupero del 30 per cento a carico dell'ente.

Tale recupero  sarà effettuato  in venti  rate annuali costanti,
senza interessi,  decorrenti dall'anno successivo a quello in cui
è stato redatto il certificato di collaudo.

I  benefici  di  cui  ai  due  comma  precedenti  possono  essere
accordati, a  richiesta degli  enti interessati,  anche per opere
della stessa  natura di  quelle indicate  al  primo  comma,  già
ammesse  a   contributo  regionale  e  mancanti  della  copertura
finanziaria a carico degli enti stessi.

Anche la spesa occorrente per le eventuali integrazioni di cui al
comma precedente farà carico allo stanziamento indicato al primo
comma.

ARTICOLO 2

Agli interventi,  comunque finanziati,  per la  realizzazione, ai
sensi della  legge regionale  27 maggio  1974, n. 22, di opere di
reperimento ed  utilizzazioni di  risorse idriche  nonchè per lo
smaltimento e  la depurazione  delle acque di rifiuto, si applica
la normativa di cui alla legge regionale 27 febbraio 1975, n. 18,
in quanto  applicabile, sull'accelerazione e lo snellimento delle
procedure in materia di lavori pubblici.

La normativa  di cui  al comma  precedente si  applica anche alle
opere già  programmate in  base alla  legge regionale  27 maggio
1974, n. 22.

Per le  opere di cui al primo comma è autorizzata la spesa di L.
2.441.000.000.

ARTICOLO 3

Per   gli    interventi,   comunque    finanziati,    riguardanti
l'attuazione, a  totale carico  della Regione, di opere marittime
sui porti  di competenza,  si osserva  la normativa  di cui  alla
legge regionale 19 gennaio 1974, n. 4.

ARTICOLO 4

I contributi  in annualità previsti agli articoli 4, 5, 6, 7, 10
e 11  della legge regionale 17 gennaio 1973, n. 8, sono concessi,
per la  durata di  trentacinque anni,  ferma restando  la  misura
stabilita dalle disposizioni medesime.

I predetti  contributi  possono  essere,  comunque,  ragguagliati
dalla giunta  regionale all'intero importo dei mutui che gli enti
interessati  debbono  contrarre  per  l'esecuzione  delle  opere,
mediante corrispondente riduzione della misura dell'aliquota.

I benefici  di cui  ai comma precedenti possono essere accordati,
con provvedimento  della giunta  regionale e  su richiesta  degli
enti interessati,  anche alle opere per le quali è già avvenuta
la concessione formale del contributo.

ARTICOLO 5

Gli oneri  derivanti dall'applicazione degli articoli 1 e 2 della
presente legge faranno carico al bilancio del corrente esercizio,
rispettivamente ai  capitoli 21800 e 22300 che sono integrati con
la variazione di cui al successivo articolo 6.

Alla  fissazione   delle  forme,   modalità  e   condizione  per
l'accensione di  uno o  più mutui  passivi per  il finanziamento
degli oneri  di cui  al comma  precedente, nonchè alla copertura
finanziaria per l'ammortamento dei mutui medesimi, si provvederà
con successiva legge regionale.

Il recupero  previsto all'articolo 1 della presente legge, verrà
effettuato  prevedendo   nei  bilanci   interessati  un  apposito
capitolo nella parte entrata pari, per ciascun esercizio, ad 1/20
delle anticipazioni effettuate.

ARTICOLO 6

Nello stato  di previsione  della  spesa  per  l'anno  1976  sono
apportate le seguenti variazioni:

TITOLO II - SPESE IN CONTO CAPITALE
Sezione IV - Azione ed interventi in campo economico
Rubrica X - Acquedotti, fognature ed opere idriche

Cap. 21800
   Contributi in capitale a favore dei Comuni,
   dei loro  Consorzi e degli enti autorizzati
   nella spesa  riconosciuta necessaria per la
   costruzione,  sistemazione   e  ampliamento
   degli acquedotti  previsti nel PRGA nonchè
   per  le   fognature   occorrenti   per   lo
   smaltimento di acque reflue                  L.     3 miliardi

Cap. 22300
   Fondo  relativo   agli  interventi  per  il
   reperimento e  la utilizzazione  di risorse
   idriche nonchè  per lo  smaltimento  e  la
   depurazione delle acque di rifiuto           L.  2.441.000.000

Totale in aumento:                              L.  5.441.000.000

In diminuzione

TITOLO II - SPESE IN CONTO CAPITALE
Sezione IV - Azione ed interventi in campo economico
Rubrica XIX - Oneri non ripartibili

Cap. 26270
   Fondo globale  per  spese  di  investimento
   Lett. i)  - Opere idrauliche. Contributi in
   capitale a  favore  dei  Comuni,  dei  loro
   Consorzi e  degli  enti  autorizzati  nella
   spesa  riconosciuta   necessaria   per   la
   sistemazione,  costruzione   e  ampliamento
   degli acquedotti  previsti nel PRGR nonchè
   delle   fognature    occorrenti   per    lo
   smaltimento delle acque reflue               L.  3.000.000.000
   Lett.   l)    -   Spese   per   costruzione
   acquedotti, fognature  e  impianti  per  il
   disinquinamento                              L. 2.441.000.000.

Totale                                          L.  5.441.000.000

Totale in diminuzione:                          L.  5.441.000.000

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 4 settembre 1976.

La presente  legge è  stata approvata dal Consiglio Regionale il
27-7-1976 ed  è stata vistata dal Commissario del Governo il 27-
8-1976.



OPERE PUBBLICHE
TRASPORTI

