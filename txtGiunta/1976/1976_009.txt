Provvedimenti diretti  a garantire  la funzionalità dei corsi di
formazione professionale gestiti direttamente dalla Regione.

Il Consiglio Regionale ha approvato il 23-12-1975
Il Commissario del Governo ha apposto il visto il 28-1-1976
Il Presidente  della Giunta  Regionale promulga la seguente legge
regionale:

ARTICOLO 1

Il personale  incaricato  dell'insegnamento  nell'anno  formativo
1973-74 a  seguito delle pubbliche selezioni per esami effettuate
in attuazione  della deliberazione del Consiglio regionale n. 476
dell'1 ottobre  1973, e  riconfermato nell'anno formativo 1974-75
ai sensi dell'articolo 2, I comma della LR 31 ottobre 1974 n. 65,
nei corsi  di formazione  professionale,  gestiti  dalla  Regione
viene inquadrato  a domanda  nella fascia funzionale comprendente
le mansioni  obiettive  di  "insegnante"  oppure  di  "insegnante
tecnico -  pratico" previste  nella tabella A) allegata alla LR 6
settembre 1973,  n. 54,  per cui  l'incarico è  stato conferito,
semprechè l'incarico  stesso non sia stato interrotto dalla data
del conferimento e sia perdurato per l'intero corso di formazione
1974 -  1975, con  un orario settimanale non inferiore a quindici
ore di  servizio effettivo.  Detto personale  è  assegnato  alle
scuole regionali di formazione professionale.

Gli effetti  giuridici dell'inquadramento,  anche ai  fini  della
progressione economica dello stipendio stabilita dall'articolo 82
della LR  6 settembre 1973, n. 54, decorrono dalla data di inizio
del     primo      incarico     di     insegnamento     conferito
dall'amministrazione.

La decorrenza agli effetti economici, è fissata alla data dell'1
ottobre 1975.

ARTICOLO 2

La domanda di inquadramento dovrà essere presentata, nel termine
di trenta  giorni dalla  data di entrata in vigore della presente
legge, al  presidente della  giunta regionale,  mediante  lettera
raccomandata con avviso di ricevimento.

L'inquadramento  è   disposto  con  provvedimento  della  giunta
regionale nel quale sono indicate:

- le mansioni attribuite e la fascia funzionale di inquadramento;
- l'anzianità riconosciuta nel ruolo regionale;
- la retribuzione mensile ed annua lorda e netta.

Fino  a  quando  non  sarà  stato  provveduto  agli  adeguamenti
organici previsti  dall'art. 23 della LR 6 settembre 1973, n. 55,
l'inquadramento del personale di cui al precedente articolo viene
disposto anche  in soprannumero  rispetto ai contingenti previsti
nelle tabelle  A) e  B) allegate  alla citata  legge, purchè nei
limiti della dotazione organica complessiva fissata nella tabella
B).

ARTICOLO 3

Fino all'attuazione  della  delega  di  funzioni  in  materia  di
formazione  professionale   agli  enti   locali  e  limitatamente
all'anno formativo 1975-76, la giunta regionale, per far fronte a
carenze di  personale insegnante  inquadrato nei  ruoli regionali
nonchè per  provvedere alla sostituzione di personale insegnante
temporaneamente assente,  è  autorizzata  a  stipulare  apposite
convenzioni con  Comuni,  Province,  loro  Consorzi  e  Comunità
montane   al    fine   di   assicurare   l'ordinato   svolgimento
dell'attività didattica  in tutte  le  discipline  previste  dal
programma dei corsi direttamente gestiti dalla Regione.

Nelle  suddette   convenzioni  sarà   previsto  che   gli   enti
convenzionati, qualora  non possano  provvedere mediante  proprio
personale di  ruolo o  comunque già in servizio alla data dell'1
ottobre  1975,   si  avvarranno   dei  candidati  compresi  nelle
graduatorie provinciali del personale insegnante degli istituti e
delle  scuole  di  istruzione  secondaria  dello  Stato,  secondo
l'ordine delle graduatorie stesse.

ARTICOLO 4

Le spese  a carico del bilancio 1975, derivanti dall'applicazione
della presente  legge, ammontano  a  L.  140.000.000  per  quanto
previsto dall'articolo  1 e  non oltre  L. 30.000.000  per quanto
previsto   dall'articolo    3   saranno   fronteggiate   con   le
disponibilità previste  al cap. 01100 appositamente integrato ed
al cap. 01250 che viene istituito con il seguente provvedimento:

In diminuzione

TITOLO I - SPESE CORRENTI
Sezione I - Servizi generali

Cap. 01200
   Conferimento incarichi  di insegnamento per
   i corsi di formazione professionale gestiti
   dalla Regione (LR n. 65 del 31-10-1974)     L.    120.000.000.

Sezione II - Istruzione e cultura
Rubrica II - Formazione

Cap. 06400
   Spese e  contributi per il funzionamento, i
   trasporti, la refezione e l'assistenza agli
   alunni delle  scuole materne statali, degli
   enti locali  e delle scuole materne private
   situate  in  aree  non  ancora  servite  da
   scuole statali (L. n. 44 del 18 marzo 1968) L.     50.000.000.

Totale in diminuzione                          L.    170.000.000.

In aumento

Sezione I - Amministrazione generale
Rubrica III - Servizi generali

Cap. 01100
   Spese per  il personale  addetto ai servizi
   della Regione (LR 6-9-73, n. 54)            L.    140.000.000.

Di nuova istituzione

Sezione I - Amministrazione generale
Rubrica III - Servizi generali

Cap. 01250
   Spese per  le convenzioni di cui all'art. 3
   della  presente   legge  "Convenzioni   con
   Comuni, Province, loro Consorzi e Comunità
   montane"                                    L.     30.000.000.

Totale in aumento                              L.     170.000.000

ARTICOLO 5

Gli oneri  a carico del bilancio 1976 derivante dall'applicazione
della presente  legge  ammontano  a  L.  560.000.000  per  quanto
previsto dall'articolo  1 e  non oltre  i 100.000.000  per quanto
previsto dall'articolo  3 per  complessive L. 660.000.000 faranno
carico   rispettivamente    al   capitolo   del   bilancio   1976
corrispondente al cap. 01100 del bilancio 1975 e dal capitolo del
medesimo bilancio  corrispondente al cap. 01250 del bilancio 1975
istituito con la variazione di cui all'articolo precedente.

La maggiore  spesa di  L. 490.000.000  prevista per  l'anno  1976
rispetto  a   quella  del   1976  sarà   fronteggiata  per  lire
370.000.000 con  la eliminazione nel Bilancio 1976 del cap. 01200
previsto nel  Bilancio 1975 e per L. 120.000.000 con la riduzione
di pari  importo  nel  bilancio  per  l'anno  1976  del  capitolo
corrispondente al 01300 iscritto nel Bilancio 1975.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 4 febbraio 1976

La presente  legge è  stata approvata dal Consiglio Regionale il
23-12-1975 ed è stata vistata dal Commissario del Governo il 28-
1-1976.



FORMAZIONE
PERSONALE

