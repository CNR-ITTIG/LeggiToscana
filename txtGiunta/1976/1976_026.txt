Norme di  salvaguardia  per  il  rilascio  di  autorizzazioni  ad
aprire,  porre  in  esercizio,  ampliare  servizi  diagnostici  e
ambulatoriali extraospedalieri.

Il Consiglio Regionale ha approvato il 11-5-1976
Il Commissario del Governo ha apposto il visto il 10-6-1976
Il Presidente  della Giunta  Regionale promulga la seguente legge
regionale:

ARTICOLO UNICO

Il consiglio  regionale, entro  sei mesi  dall'entrata in  vigore
della presente  legge, fissa  i criteri  per  il  rilascio  delle
autorizzazioni  ad   aprire,  porre   in  esercizio   o  ampliare
ambulatori, gabinetti  di analisi  per il  pubblico  a  scopo  di
accertamento diagnostico,  stabilimenti di  cure fisiche  di ogni
genere, nonchè  istituti, gabinetti  medici e  ambulatori ove si
impiegano, anche  saltuariamente, sostanze radioattive naturali o
artificiali a  scopo terapeutico o diagnostico, ovvero apparecchi
contenenti dette  sostanze ed apparecchi generatori di radiazioni
ionizzanti a scopo terapeutico.

I criteri,  di cui  al precedente comma, fissano agli standars di
riferimento sugli  ambiti territoriali e tecnici, sulla quantità
e qualità  del personale, sulle misure di radioprotezione, sulle
relazioni con  le strutture  pubbliche e  private esistenti nella
zona socio - sanitaria.

Con il provvedimento di cui al primo comma il consiglio regionale
stabilisce  inoltre  il  termine  massimo  per  l'adeguamento  ai
requisiti   richiesti    dei   presidi   sanitari   anteriormente
autorizzati.

Le  autorizzazioni,   di  cui   al  primo  comma,  sono  altresì
subordinate al  parere favorevole  del consorzio dei comuni della
zona socio  - sanitaria  ove il  presidio sanitario  si  colloca,
costituito a  norma della  legge regionale 20 agosto 1974, n. 50,
ovvero, qualora  il  consorzio  non  sia  costituito,  al  parere
favorevole dei singoli comuni della detta zona socio - sanitaria.

Fino all'entrata  in vigore  della normativa  tecnica prevista al
primo comma  non possono  essere  rilasciate  autorizzazioni  per
l'apertura o  la messa  in esercizio  di nuovi  presidi  nè  per
l'ampliamento di quelli esistenti.

La  presente   Legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come Legge della Regione Toscana.

Firenze, 16 giugno 1976.

La presente  Legge è  stata approvata dal Consiglio Regionale il
11-5-1976 ed  è stata vistata dal Commissario del Governo il 10-
6-1976.



ASSISTENZA SANITARIA
SICUREZZA

