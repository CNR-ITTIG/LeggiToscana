Provvidenze  nel  settore  dei  trasporti  pubblici  di  linea  -
Contributi  intesi   ad  incentivare   l'ammodernamento   ed   il
potenziamento del parco rotabile - Piano autobus.

Il Consiglio Regionale ha approvato il 8-6-1976
Il Commissario del Governo ha apposto il visto il 12-7-1976
Il Presidente  della Giunta  Regionale promulga la seguente legge
regionale:

ARTICOLO 1

Per favorire  l'ammodernamento  ed  il  potenziamento  del  parco
rotabile delle  autolinee la  Regione Toscana  concede contributi
straordinari in conto capitale per l'acquisto di autobus.

ARTICOLO 2

I  contributi   concessi  di  cui  all'articolo  precedente  sono
concessi:

a) - alle aziende speciali municipalizzate o consortili esercenti
     pubblici servizi di trasporto;
b) -  agli enti  pubblici che  gestiscono i  medesimi servizi  in
     economia, ai sensi del TU 15 ottobre 1925, n. 2578;
c) -  alle imprese  di diritto  privato,  nelle  quali  gli  enti
     pubblici   abbiano   una   partecipazione   finanziaria   di
     maggioranza;
d) -  alle società cooperative di lavoro costituite non oltre il
     31 dicembre  1975 da  soci lavoratori a termine dell'art. 23
     del  DLCPS   14  dicembre   1947,  n.   1577  e   successive
     modificazioni.

ARTICOLO 3

I contributi  di cui  alla  presente  legge  sono  destinati  per
l'ammodernamento del  parco autobus  in  dotazione  alle  imprese
richiedenti alla  data del  31  dicembre  1975,  nonchè  per  il
potenziamento  del   parco  stesso  in  relazione  alle  esigenze
dell'incremento del  traffico e  dei programmi  di espansione dei
servizi gestiti.

I contributi  di cui  alla presente  legge saranno  concessi  per
l'acquisto  di  autobus,  nuovi  di  fabbrica,  rispondenti  alle
caratteristiche stabilite dai decreti del ministero dei trasporti
emanati a  norma dell'art.  17 del  DL 13  agosto  1975,  n.  377
convertito nella legge 16 ottobre 1975, n. 493.

Gli  acquisti   devono  riferirsi  a  materiale  rotabile  idoneo
all'esercizio dei  trasporti per  il  quale  l'azienda  o  l'ente
beneficiario siano legittimati.

ARTICOLO 4

Per la  determinazione dei contributi relativi all'ammodernamento
del parco  rotabile sarà  concesso  il  numero  dei  veicoli  in
dotazione ai  soggetti richiedenti  immatricolati  per  la  prima
volta non  oltre il 31 dicembre 1962, che non siano stati presi a
base per  la determinazione  del contributo stabilito dalla legge
regionale 5  febbraio 1975,  n. 13 e fino al limite massimo di 50
autobus per ciascun soggetto.

Per la  determinazione dei  contributi relativi  al potenziamento
del materiale  rotabile di  cui  al  precedente  articolo  verrà
tenuto conto  del numero  dei veicoli  ritenuti indispensabili in
relazione alle nuove esigenze dei servizi.

ARTICOLO 5

I contributi  sono stabiliti  nella misura  dell'80% della  spesa
riconosciuta ammissibile per ciascun autobus da acquistare.

La  Regione  provvede  ad  anticipare  all'impresa  di  trasporto
beneficiaria del contributo, che ne faccia richiesta, il restante
20% della spesa riconosciuta ammissibile.

Tale anticipo  sarà rimborsato  in cinque  anni con le modalità
contenute nella  convenzione prevista  all'art. 10 della presente
legge.

ARTICOLO 6

Le quote  di ammortamento  limitatamente all'80% del valore degli
autobus acquistati  con i  contributi della  presente legge  sono
escluse dal  computo delle sovvenzioni di esercizio assegnabili a
norma della legge 2 agosto 1952, n. 1221.

ARTICOLO 7

Le domande  per la  concessione dei  contributi  dovranno  essere
inoltrate al  presidente della  giunta regionale, entro 15 giorni
dall'entrata in  vigore della  presente  legge,  corredate  dalla
seguente documentazione:

1. elenco  in doppia  copia del  materiale rotabile di proprietà
   del soggetto  richiedente alla data del 31 dicembre 1975 ed in
   circolazione alla  data di  entrata in  vigore della  presente
   legge, con l'indicazione, per ciascun veicolo di:
   a) fabbrica e tipo,
   b) numero di targa e numero aziendale,
   c) data di prima immatricolazione,
   d) estremi  dell'assolvimento della  tassa di circolazione per
      l'anno 1976;
2. elenco  degli autobus  che  s'  intendono  acquistare  con  la
   specificazione del  tipo e degli eventuali optionals ammessi a
   contributo ai sensi dei decreti ministeriali di cui al secondo
   comma dell'art. 3.

Le  imprese   che  aspirano   anche  al  contributo  relativo  al
potenziamento del  parco autobus delle autolinee da essi gestite,
oltre alla  documentazione di  cui al  comma precedente, dovranno
presentare una  relazione tecnico  - amministrativa  dalla  quale
risulti l'effettiva  esigenza  di  nuovo  materiale  rotabile  in
funzione dell'organizzazione dei servizi.

ARTICOLO 8

Il consiglio  regionale delibera  la ripartizione  fra i soggetti
richiedenti della  somma stanziata,  su proposta della giunta che
tenga conto  di criteri volti alla realizzazione di un servizio a
miglior vantaggio degli utenti.

I contributi sono erogati con decreto del presidente della giunta
regionale in  base alla  scadenza degli  impegni contrattuali  di
pagamento assunti dai soggetti beneficiari.

Per la  stipulazione dei  contratti  di  acquisto  degli  autobus
potranno essere  corrisposti  acconti  su  contributi  fino  alla
misura massima del 15% del prezzo d'acquisto degli autobus.

Le imprese  beneficiarie che  non avranno  impegnato i contributi
entro i  due mesi  successivi alla stipulazione della convenzione
di cui all'art. 10, saranno considerate rinunciatarie.

Le somme  comunque non  utilizzate potranno  venire assegnate  ad
altre imprese.

ARTICOLO 9

La giunta  regionale potrà  stipulare con le imprese produttrici
degli autobus apposite convenzioni nelle quali verranno stabilite
le condizioni  di vendita  e di  consegna di autobus alle imprese
beneficiarie del  contributo e  le  modalità  di  pagamento  del
prezzo.

Le aziende,  ove lo  ritengano, potranno  procedere  all'acquisto
degli autobus  avvalendosi della  convenzione di  cui al presente
articolo.

ARTICOLO 10

Per ottenere  il contributo deliberato dal consiglio regionale ai
sensi del  precedente articolo  8 le  imprese dovranno  stipulare
apposita convenzione con l'amministrazione regionale, secondo uno
schema predisposto dalla giunta regionale.

Detta convenzione contemplerà:

1. l'indicazione  del numero,  marca  e  tipo  degli  autobus  da
   acquistare;
2. l'impegno  a meno  dell'impresa di  procedere agli acquisti in
   base alle  eventuali  convenzioni  di  cui  all'art.  9  della
   presente legge;
3. le modalità del pagamento del prezzo;

ed ove occorra:

4. l'iscrizione, a favore della Regione, del privilegio di cui al
   secondo comma dell'art. 2 del RDL 15 marzo 1927, n. 436, sugli
   autobus acquistati,  per la  quota del  20% del  prezzo pagata
   dalla Regione  medesima ai  sensi dell'art.  5, secondo  comma
   della presente legge;
5. le  modalità di    restituzione,  da  parte  dell'impresa  di
   trasporto alla  Regione, di quella parte di prezzo non coperta
   da contributo.

ARTICOLO 11

Il piano  di ammodernamento e potenziamento del parco rotabile di
cui alla presente legge sarà realizzato nel triennio 1976/78.

ARTICOLO 12

All'onere derivante dall'applicazione della presente legge che si
determina complessivamente in lire 19.800 milioni, si fa fronte:

- per L. 9.900 milioni mediante il contributo statale corrisposto
  alla Regione  Toscana in  base all'articolo 17 del DL 13 agosto
  1975, n.  377 convertito nella legge 16 ottobre 1975, n. 493 in
  ragione di lire 1.980 milioni all'anno dal 1975 al 1979;
- per  L. 5.940  milioni con  fondi gravanti  sul bilancio  della
  Regione;
- per  L. 3.960  milioni, a  carico delle  imprese  di  trasporto
  beneficiarie del contributo a norma della presente legge.

ARTICOLO 13

Le necessità  finanziarie per  gli anni  in cui  si articola  il
piano di ammodernamento e potenziamento del parco rotabile di cui
alla presente legge sono:

- L. 2.970 milioni per l'anno 1976;
- L. 8.910 milioni per l'anno 1977;
- L. 7.920 milioni per l'anno 1978;

cui si fa fronte con le modalità previste al successivo articolo
14.

ARTICOLO 14

a) Alla  spesa di  L. 2.970  milioni per l'anno 1976 si fa fronte
   con le disponibilità previste nel capitolo 22850 del bilancio
   per l'anno finanziario 1976.

b) Alla spesa di L. 8.910 milioni per l'anno 1977 si fa fronte:
   - per  L. 990.000.000  con la residua disponibilità esistente
     nel capitolo 22850 del bilancio per l'anno finanziario 1976;
   - per  L. 1.980.000.000    provenienti  dallo  Stato  a  norma
     dell'art. 17 del DL 13 agosto 1975, n. 377, convertito nella
     legge 16 ottobre 1975, n. 493, da iscriversi al capitolo del
     bilancio 1977  corrispondente al capitolo 22850 del bilancio
     1976;
   - per  L. 1.188.000.000  con fondi  regionali da iscriversi al
     capitolo del  bilancio 1977 corrispondente al capitolo 22850
     del bilancio 1976;
   - per  L.  4.752.000.000  con    anticipazione    dei    fondi
     provenienti  dalla   cassa  regionale   imputando  la  spesa
     all'apposito capitolo  del bilancio  1977 corrispondente  al
     capitolo 27500  "Pagamenti in conto sospeso provvisoriamente
     imputati  alle  partite  di  giro"  del  bilancio  1976,  da
     regolarizzare con  stanziamenti  di  lire  1.188.000.000  da
     provvedere nei  bilanci dal  1978 al  1981 corrispondenti al
     capitolo 22850 del bilancio 1976.

c) Alla spesa di L. 7.920 milioni per l'anno 1978:
   - per   L.  1.980.000.000  provenienti  dallo  Stato  a  norma
     dell'art. 17  del DL  13 agosto 1975, n. 377, convertito con
     legge 16 ottobre 1975, n. 493, da iscriversi al capitolo del
     bilancio 1978  corrispondente al capitolo 22850 del bilancio
     1976;
   - per  L. 1.980.000.000  provenienti    dallo  Stato  a  norma
     dell'art. 17  del DL  13 agosto 1975, n. 377, convertito con
     legge 16  ottobre 1975,  n. 493 da imputarsi al capitolo del
     bilancio 1978  corrispondente al  capitolo 27600  "Spese  di
     competenza  di   esercizi  futuri"   del  bilancio  1976  da
     regolarizzazione al  momento del  versamento da  parte dello
     Stato della quota relativa al 1979;
   - per  L. 3.960.000.000 con anticipazione di fondi provenienti
     dalla  cassa   regionale  imputando  la  spesa  all'apposito
     capitolo del  bilancio 1978 corrispondente al capitolo 27500
     "Pagamenti in  conto sospeso  provvisoriamente imputati alle
     partite di  giro" del  bilancio 1976,  da regolarizzare  con
     stanziamenti di 2.980 milioni da prevedere nei bilanci degli
     anni 1982  e 1983  corrispondenti al cap. 22850 del bilancio
     1976.

ARTICOLO 15

Il  recupero   da  effettuarsi   nei  confronti   delle   imprese
beneficiarie del  contributo pari  al 20% dell'intera spesa, alle
quali la  Regione ha  anticipato a  norma dell'articolo  5  della
presente  legge,   verrà  effettuato   prevedendo  nel  bilancio
relativo agli  anni dal  1982 al  1986 un apposito capitolo nella
parte entrate per L. 792 milioni corrispondente annualmente ad un
quinto  dell'importo  complessivo  anticipato  pari  a  L.  3.960
milioni.

ARTICOLO 16

La maggiore  spesa di  L. 1.188 milioni da prevedersi nei bilanci
relativi agli  anni dal  1977 al 1983, rispetto la previsione del
bilancio 1976,  sarà finanziata  con le  maggiori entrate di cui
all'art. 9  della legge  16 maggio  1970,  n.  281  e  successive
modificazioni.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  legge  dichiarata  urgente  per  gli  effetti  e  le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 17 luglio 1976.

La presente legge è stata approvata dal Consiglio regionale l'8-
6-1976 ed  è stata  vistata dal Commissario del Governo il 12-7-
1976.



TRASPORTI

