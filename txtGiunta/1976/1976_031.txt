Modificazione ed integrazione alla LR 30-5-1974, n. 27 "Attività
promozionali  della   Regione  e   contributi  agli  enti  locali
operatori per la partecipazione a fiere, mostre ed esposizioni".

Il Consiglio Regionale ha approvato il 18-5-1976
Il Commissario del Governo ha apposto il visto il 18-6-1976
Il Presidente  della Giunta  Regionale promulga la seguente legge
regionale:

ARTICOLO 1

L'articolo 5  della legge  regionale 30  maggio 1974,  n.  27  è
sostituito con il seguente:

   "Per la  partecipazione a  fiere, mostre ed esposizioni che si
   svolgono nel  territorio nazionale non regionale, i contributi
   di cui all'articolo 3 sono concessi nelle seguenti misure:

   a) per  imprese    singole,    limitatamente  alle  prime  due
      partecipazioni ad  una stessa  manifestazione, il 70% delle
      sole spese  sostenute per  l'affitto dell'area espositiva e
      quota  d'iscrizione,   fino  all'importo   massimo  di   L.
      1.000.000;   per le  successive tre  partecipazioni, il 50%
      delle spese suddette, con l'importo massimo per ciascuna di
      L. 700.000;
   b) per  i consorzi  e cooperative  fra imprese,  limitatamente
      alle prime due partecipazioni ad una stessa manifestazione,
      il 100%  delle spese  di cui  al precedente  punto a), fino
      all'importo  massimo  di  L.  5.000.000;    per  successive
      partecipazioni l'80%  di tale  spesa fino all'importo di L.
      3.500.000.

   Per le  partecipazioni a  manifestazioni  fieristiche  che  si
   svolgono nel  territorio regionale,  la giunta regionale fissa
   preventivamente per  ogni  singola  manifestazione  il  numero
   massimo di  imprese da  ammettere a  contributo  e  il  limite
   percentuale dello stesso.

   Per le  partecipazioni a  manifestazioni  fieristiche  che  si
   svolgono all'estero, sono considerate, oltre alle spese di cui
   alla lett.  a), le spese di trasporto e di assicurazione delle
   merci ed  il contributo è concesso per importi massimi pari a
   quelli previsti dal primo comma aumentati del 40%.

   I contributi  previsti dalla  presente legge  sono concessi ad
   ogni  impresa   singola  o  associata  per  non  più  di  due
   partecipazioni all'anno."

ARTICOLO 2

Il primo  comma dell'articolo  6 della  legge regionale 30 maggio
1974, n. 27 è sostituito con il seguente:

   "Le  domande   per  la   concessione  dei  contributi  di  cui
   all'articolo 3 sono indirizzate alla giunta regionale e devono
   pervenire  almeno   30  giorni   prima   dell'apertura   della
   manifestazione per la quale il contributo viene richiesto.

ARTICOLO 3

L'articolo 7  della legge  regionale 30  maggio 1974,  n.  27  è
sostituito con il seguente:

   "Per le  attività, le  spese e  la concessione dei contributi
   previsti dalla  presente legge è autorizzata, per l'esercizio
   1976, la spesa di L. 1.035.000.000.

La predetta  spesa farà  carico per  le somme  sottoindicate  ai
seguenti capitoli  dello stato  di  previsione  della  spesa  per
l'esercizio 1976:

Tit. I - Spese correnti
Sez. 1 - Amministrazione generale Rubrica 3 - Servizi generali

cap. 05800                                      L.     35.000.000

Tit. 11 - Spese in conto capitale
Sez. 4  - Azioni  ed interventi  in campo  economico Rubrica  1 -
Attività promozionali

cap. 18800
   "Attività  promozionali  della  Regione  e
   contributi   agli   enti  locali   ed  agli
   operatori per la  partecipazione  a  fiere,
   mostre ed esposizioni"                       L.  1.000.000.000

che viene così mutato nella descrizione:

   "Attività di  promozione, di  propaganda e
   di pubblicità  nonchè spese  per ricerche
   di mercato e concessione di contributi agli
   enti locali,  altri enti pubblici, istituti
   ed organismi,  nonchè ad imprese singole o
   associate, per  la partecipazione  a fiere,
   mostre  ed   esposizioni   in   Italia   ed
   all'estero"
   Art.  10  -  Attività  di  promozione,  di
   propaganda e  di pubblicità  nonchè spese
   per ricerche  di  mercato  (art.  1  LR  n.
   27/74)                                       L.    500.000.000
   Art. 20  -  Contributi  agli  enti  locali,
   altri enti  pubblici, istituti ed organismi
   (art. 2, LR n. 27/74)                        L.    150.000.000
   Art. 30  - Contributi alle imprese, singole
   o associate  per la partecipazione a fiere,
   mostre  ed   esposizioni  al   fine   della
   valorizzazione  delle   attività  e  delle
   produzioni tipiche regionali (Art. 3, LR n.
   27/74)                                       L.    350.000.000

L'onere derivante  dalla presente  legge per  gli anni successivi
farà carico ai corrispondenti capitoli dello stato di previsione
della spesa per gli esercizi medesimi.

Le somme stanziate ai sensi della presente legge ed eventualmente
non  impegnate   nell'esercizio  di  riferimento  possono  essere
utilizzate  nell'esercizio   successivo,  a   condizione  che  si
riferiscono ad attività svolte nell'anno precedente.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 26 giugno 1976.

La presente  legge è  stata approvata dal Consiglio Regionale il
18-5-1976 ed  è stata vistata dal Commissario del Governo il 18-
6-1976.



COMMERCIO

