Modifica alla  LR 16-10-1975, n. 72. Rifinanziamento della LR 19-
1-1974, n.  4 riguardante  interventi straordinari  sui porti  di
competenza regionale.

Il Consiglio Regionale ha approvato il 24-11-1976
Il Commissario del Governo ha apposto il visto il 18-12-1976
Il Presidente  della Giunta  Regionale promulga la seguente legge
regionale:

ARTICOLO 1

L'art. 2  della LR  16 ottobre 1975 n. 72 è modificato, ai commi
secondo e terzo, come segue:

   "Il  mutuo   sarà  costituito   da  due   quote   uguali   da
   somministrarsi dalle sezioni predette e verrà ammortizzato in
   venti anni a decorrere dal 1977.

   Il tasso effettivo per il mutuo di cui sopra non dovrà essere
   superiore al 14,75% annuo".

ARTICOLO 2

L'art. 5  della LR  16 ottobre  1975 n.  72 è  sostituito con il
seguente:

   "La  spesa   annua  di   L.  219.228.394  pari  alla  rata  di
   ammortamento graverà  sugli  stanziamenti  dei  capitoli  che
   verranno appositamente  istituiti, per la quota capitale e per
   la quota  interessi, nei  bilanci relativi  agli esercizi  dal
   1977 al 1996.

   Le spese  necessarie per  il perfezionamento del mutuo faranno
   carico ad apposito capitolo del bilancio dell'esercizio 1977.

   Le spese di cui al primo e secondo comma del presente articolo
   saranno  fronteggiate  con  la  maggiore  entrata  del  "Fondo
   comune" di  cui  all'art.  8  della  legge  16-5-1970  n.  281
   modificata con legge 10-5-76, n. 356.

   Le spese di cui sopra sono dichiarate obbligatorie."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità dell'art.  127 della  Costituzione e dell'art. 28 dello
Statuto,  entra   in  vigore   il   giorno   stesso   della   sua
pubblicazione.

Firenze, 24 dicembre 1976.

La presente  legge è  stata approvata dal Consiglio Regionale il
24-11-1976 ed è stata vistata dal Commissario del Governo il 18-
12-1976.



TRASPORTI

