Modifica della LR 17-1-1976, n. 6 in materia di interventi per la
formazione professionale  e delega  delle relative  funzioni agli
enti locali.

Il Consiglio Regionale ha approvato il 28-7-1976
Il Commissario del Governo ha apposto il visto il 27-8-1976
Il Presidente  della Giunta  Regionale promulga la seguente legge
regionale:

ARTICOLO 1

All'articolo 28  della legge  regionale 17  gennaio 1976, n. 6 è
aggiunto, dopo  i primi quattro comma dei quali è costituito, il
comma seguente:

   "Le somme  già impegnate  con la  deliberazione del consiglio
   regionale di  cui al primo comma delle quali è stato ottenuto
   il recupero  a seguito  della concessione  di  contributi,  da
   parte  di  qualsiasi  ente,  destinati  specificatamente  alle
   funzioni regionali in materia di formazione professionale, ivi
   compresi i  contributi e  gli  interventi  del  fondo  sociale
   europeo, sono  utilizzate dal  consiglio regionale  anche  nel
   successivo esercizio  con l'approvazione  del piano annuale ad
   esso relativo,  per la  realizzazione di  interventi formativi
   rientranti nelle  finalità, per le quali è stato concesso il
   contributo."

ARTICOLO 2

A modifica  di  quanto  disposto  dall'articolo  37  della  legge
regionale 17 gennaio 1976, n. 6 e per il solo esercizio 1977, gli
oneri  derivanti   dall'applicazione  della   citata  legge  sono
aumentati di Lire 900.000.000.

In deroga  a quanto  disposto dagli  articoli 17 e 32 della legge
regionale di  cui al  primo comma la maggiore spesa è in aumento
dei 4.600.000.000  per l'esercizio  delle funzioni  delegate, con
esclusione  di   ogni  aumento   conseguenziale  sugli  incentivi
finanziari (art. 17) e gli oneri aggiuntivi (art. 32).

La maggiore spesa di L. 900.000.000 sarà finanziata:

a) L.  700.000.000 con  il contributo  messo a disposizione della
   Regione dal  Fondo sociale europeo per l'anno 1977, come dalle
   decisioni c  (76) -  287/36 del  19 febbraio  1976 e  c (76) -
   413/32 del 15 marzo 1976;
b) L.  200.000.000 con  la riduzione di pari importo del capitolo
   del bilancio  1977 corrispondente  al cap.  06700 del bilancio
   1976.

La  presente   legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

Firenze, 4 settembre 1976.

La presente  legge è  stata approvata dal Consiglio Regionale il
28-7-1976 ed  è stata vistata dal Commissario del Governo il 27-
8-1976.



FORMAZIONE
ATTRIBUZIONI DELEGHE

