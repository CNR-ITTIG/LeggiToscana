Inquadramento nel  ruolo unico regionale di personale in servizio
presso gli uffici regionali alla data del 31-12-1975.

Il Consiglio Regionale ha approvato il 17-2-1976
Il Commissario del Governo ha apposto il visto il 22-3-1976
Il Presidente  della Giunta  Regionale promulga la seguente legge
regionale:

ARTICOLO 1

Sono inquadrati, a domanda, nel ruolo unico regionale, purchè in
servizio ad  orario di lavoro normale presso gli Uffici regionali
alla data  del 31  dicembre 1975  e semprechè alla data suddetta
tale servizio  sia stato  prestato per  almeno tre mesi nell'anno
1975 e  perduri alla  data di  entrata in  vigore della  presente
legge:

a) coloro  ai quali  sono stati conferiti incarichi di consulenza
   da parte dei competenti organi regionali;
b) il personale nominativamente retribuito che ha svolto mansioni
   di natura  impiegatizia, il  cui rapporto non sia disciplinato
   da specifiche disposizioni di legge;
c) i  lavori  assunti  con  contratto  di  diritto  privato,  per
   l'esecuzione in amministrazione diretta dei lavori concernenti
   le opere  di  bonifica  idraulico  -  forestale,  idraulico  -
   agrarie e  di forestazione, e adibiti con carattere permanente
   a mansioni di natura impiegatizia.

ARTICOLO 2

La domanda di inquadramento dovrà essere presentata, nel termine
di trenta  giorni dalla  data di entrata in vigore della presente
legge, al  Presidente della  Giunta regionale,  mediante  lettera
raccomandata con avviso di ricevimento.

Salvo  il   disposto  del  terzo  comma  del  presente  articolo,
l'inquadramento  ha   decorrenza,  agli   effetti  giuridici   ed
economici, dalla  data di entrata in vigore della presente legge,
ed è  disposto con  provvedimento della Giunta regionale, emesso
nel rispetto  dell'art. 62 dello Statuto, nella fascia funzionale
e con  le  mansioni  obiettive  corrispondenti  alle  prestazioni
risultanti dai  provvedimenti d'incarico  o di liquidazione delle
competenze. Il personale di cui all'articolo precedente, lett. c)
viene inquadrato  nella IV  fascia funzionale,  con  le  mansioni
obiettive di "applicato".

Gli inquadramenti  previsti nella presente legge sono subordinati
al  possesso  del  titolo  di  studio  richiesto  per  la  fascia
funzionale,  determinata   ai  sensi  del  comma  precedente,  ed
all'accertamento  della   idoneità  teorico   -  pratica   degli
interessi mediante  un colloquio  vertente sull'ordinamento degli
uffici e  sulle procedure  regionali, con particolare riferimento
alle mansioni  attribuite, da  tenersi dinanzi ad una Commissione
composta dal  Presidente della  Giunta, o  suo delegato,  che  la
presiede, da due consiglieri regionali di cui uno delle minoranze
designati dal Consiglio regionale, da un rappresentante sindacale
designato  congiuntamente   dalle  organizzazioni  sindacali  del
personale regionale ed integrata di volta in volta da un esperto,
nominato  dalla  Giunta,  a  seconda  delle  mansioni  attribuite
all'interessato.

A detto  personale spetta il trattamento economico iniziale della
fascia funzionale  di inquadramento  nel ruolo  regionale,  e  si
applica la progressione dello stipendio previsto agli articoli 80
e 82 della legge regionale 6 settembre 1973, n. 54.

ARTICOLO 3

Fino  a  quando  non  sarà  stato  provveduto  agli  adeguamenti
organici  previsti  dall'articolo  23  della  legge  regionale  6
settembre 1973,  n. 55, modificato dalla legge regionale 8 aprile
1974, n.  15, l'inquadramento  del personale di cui ai precedenti
articoli  viene   disposto  anche  in  soprannumero  rispetto  ai
contingenti previsti  nelle tabelle  A e  B allegate  alla citata
legge, purchè  nei limiti  della dotazione  organica complessiva
fissata nella tabella B.

ARTICOLO 4

Gli  oneri  derivanti  dall'applicazione  della  presente  legge,
ammontanti a  lire 270.000.000,  faranno  capo  al  capitolo  del
bilancio  per  l'esercizio  finanziario  1976  corrispondente  al
capitolo 01100  del bilancio 1975 che risulterà impinguato della
somma di pari importo derivante dalla riduzione nel bilancio 1976
dei capitoli corrispondenti al capitolo 04200 e al capitolo 04300
del bilancio  1975, rispettivamente  per lire  260.000.000 e lire
10.000.000.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 25 marzo 1976.

La presente  legge è  stata approvata dal Consiglio Regionale il
17-2-1976 ed  è stata vistata dal Commissario del Governo il 22-
3-1976.



ENTE REGIONE
PERSONALE

