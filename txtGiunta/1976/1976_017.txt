Integrazione Legge  Regionale n.  79 del  29-12-1975 concernente:
"Obbiettivi  e   norme  di   attuazione  del   piano  ospedaliero
transitorio della Regione Toscana".

Il Consiglio Regionale ha approvato il 16-3-1976
Il Commissario del Governo ha apposto il visto il 17-4-1976
Il Presidente  della Giunta  Regionale promulga la seguente legge
regionale:

ARTICOLO 1

Dopo il  settimo comma  dell'articolo 4  della legge regionale 29
dicembre 1975, n. 79 è aggiunto il seguente comma:

   "Le disposizioni  di cui  ai precedenti  comma quinto, sesto e
   settimo si  applicano anche  ai  consigli  di  amministrazione
   degli enti unificati per fusione con leggi regionali anteriori
   alla presente legge."

ARTICOLO 2

Dopo l'articolo  7 della  legge regionale 29 dicembre 1975, n. 79
è aggiunto il seguente articolo:

   "Art. 7 bis

   Le incorporazioni possono essere anticipate rispetto alla data
   indicata nel  primo comma dell'articolo precedente, purchè ne
   faccia richiesta  l'ente incorporante  e  vi  consenta  l'ente
   incorporato e scorporato.

   Le incorporazioni  anticipate devono  in ogni caso ottenere il
   parere  favorevole   del  comitato   comprensoriale   di   cui
   all'articolo 11,  ove costituito,  ovvero di  almeno due terzi
   dei comuni competenti per territorio secondo la tabella A.

   Nel  caso   di  incorporazioni   anticipate  il   decreto  del
   presidente della  Giunta regionale  previsto dal  primo  comma
   dell'articolo precedente è adottato su conforme deliberazione
   del consiglio regionale."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 23 aprile 1976

La presente  legge è  stata approvata dal Consiglio Regionale il
16-3-1976 ed  è stata vistata dal Commissario del Governo il 17-
4-1976.



ENTI SANITARI
ORDINAMENTO

