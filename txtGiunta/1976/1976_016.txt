Costituzione di  un centro  di  premoltiplicazione  di  materiale
viticolo selezionato.

Il Consiglio Regionale ha approvato il 16-3-1976
Il Commissario del Governo ha apposto il visto il 16-4-1976
Il Presidente  della Giunta  Regionale promulga la seguente legge
regionale:

ARTICOLO 1

La regione Toscana, allo scopo di favorire la più vasta e pronta
utilizzazione dei  risultati della  ricerca scientifica applicata
nel settore  del miglioramento  genetico -  sanitario della vite,
promuove la  costituzione di un "Centro di premoltiplicazione del
materiale viticolo selezionato".

Il centro  di  cui  al  comma  precedente  sarà  realizzato,  in
collaborazione con  l'università  degli  studi  di  Pisa  e  con
organismi associativi  specializzati  del  settore,  sui  terreni
messi a disposizione della predetta università.

La Regione assume a proprio carico la spesa relativa alle opere e
alla dotazione  di attrezzature  occorrenti per  l'impianto e  il
funzionamento del  "Centro di  premoltiplicazione  del  materiale
viticolo selezionato" di cui ai commi precedenti.

ARTICOLO 2

Il presidente  della giunta  regionale è autorizzato a stipulare
apposita convenzione  con l'università degli studi di Pisa e con
organismi associativi  specializzati del  settore  con  la  quale
saranno disciplinati  i rapporti relativi alla disponibilità dei
terreni per  la realizzazione  del  centro  di  cui  all'articolo
precedente, alla  esecuzione delle  opere e  alla fornitura delle
attrezzature,  all'assistenza   tecnico  -   scientifica  e  alla
gestione del centro stesso.

Con   la    convocazione   sarà    altresì   disciplinata    la
partecipazione, a  titolo  consultivo,  di  rappresentanti  delle
categorie agricole interessate.

Il consiglio regionale delibera l'approvazione della convenzione,
di cui al primo comma, su proposta della giunta regionale.

ARTICOLO 3

Le opere  e le  attrezzature  finanziate  dalla  Regione  saranno
realizzate  sulla   base  di   progetti  approvati  dalla  giunta
regionale.

ARTICOLO 4

Alla spesa  relativa, prevista in L. 250 milioni, si farà fronte
con uno stanziamento di:

L. 100 milioni sul bilancio di previsione per l'esercizio 1976,
L.  50 milioni sul bilancio di previsione per l'esercizio 1977,
L.  50 milioni sul bilancio di previsione per l'esercizio 1978,
L.  50 milioni sul bilancio di previsione per l'esercizio 1979.

Alla  liquidazione   si  provvederà   sulla  base  di  stati  di
avanzamento dei  lavori;  è consentita un'anticipazione iniziale
fino al 30% dell'importo dei progetti.

ARTICOLO 5

Le somme non impegnate negli esercizi cui si riferiscono potranno
essere utilizzate  negli esercizi  successivi;  potranno altresì
in ciascun  esercizio essere  assunti impegni  anche sulle  somme
stanziate  per   gli  esercizi   successivi,  a   condizione  che
l'erogazione  dei  relativi  contributi  o  i  pagamenti  vengano
effettuati nell'esercizio  finanziario  cui  lo  stanziamento  si
riferisce.

ARTICOLO 6

Al finanziamento  della spesa a carico della Regione, prevista in
L. 250  milioni, di  cui L.  100  milioni  per  l'anno  1976,  si
provvede, per l'anno 1976, mediante l'istituzione nel bilancio di
previsione dell'anno  finanziario suddetto  del seguente capitolo
di spesa:

TITOLO II - SPESE IN CONTO CAPITALE
Sez. 4a - Interventi in campo economico
Rubr. 2a - Agricoltura

Cap. 20360
   Costituzione      del       "Centro      di
   premoltiplicazione del  materiale  viticolo
   selezionato"  L.   100  milioni  e  con  la
   corrispondente riduzione del capitolo 26270
   "fondo    per     il    finanziamento    di
   provvedimenti  legislativi   in  corso   di
   adozione" lett. h).

Ai finanziamenti  previsti per gli esercizi finanziari successivi
in L.  50 milioni  per l'anno  1977, in  L. 50 milioni per l'anno
1978, in  L. 50 milioni per l'anno 1979, si provvederà, mediante
il corrispondente  capitolo dello stato di previsione della spesa
nei bilanci medesimi.

La presente  legge è  pubblicata sul  Bollettino Ufficiale delle
Regione Toscana. E' fatto obbligo a chiunque spetti di osservarla
e farla osservare come Legge della Regione Toscana.

Firenze, 23 aprile 1976

La presente  legge è  stata approvata dal Consiglio Regionale il
16-3-1976 ed  è stata vistata dal Commissario del Governo il 16-
4-1976.



RICERCA
PRODOTTI AGRICOLI

