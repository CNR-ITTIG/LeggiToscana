Finanziamento delle opere pubbliche di competenza delle Province,
dei Comuni  e dei  loro Consorzi  e per l'acquisizione di aree da
destinare all'edilizia economica e popolare - Accensione mutuo.

Il Consiglio Regionale ha approvato il 9-12-1975
Il Commissario del Governo ha apposto il visto il 10-1-1976
Il Presidente  della Giunta  Regionale promulga la seguente legge
regionale:

ARTICOLO 1

Per il finanziamento degli interventi di cui agli articoli 6 e 12
della  legge   regionale  17   gennaio  1973,  n.  8  di  cui  L.
3.000.000.000 per  la concessione di contributi in conto capitale
a favore  dei comuni  e  loro  consorzi  per  la  costruzione  di
acquedotti e fognature e L. 2.000.000.000 per contributi in conto
capitale ai  suddetti enti  per l'acquisizione  di terreni  e per
opere  di   urbanizzazione  primaria   su   aree   da   destinare
all'edilizia  popolare  ed  economica,  la  giunta  regionale  è
autorizzata  a   contrarre,  con   le  sezioni  autonome  per  il
finanziamento delle  opere pubbliche  e di  impianti di  pubblica
utilità della  Banca Nazionale del Lavoro e del Monte dei Paschi
di Siena, tesorieri regionali, un mutuo di L. 5.000.000.000.

Il mutuo  sarà costituito  da due quote uguali da somministrarsi
dalle sezioni  predette  e  verrà  ammortizzato  in  25  anni  a
decorrere dal 1 gennaio 1976.

Il tasso  effettivo del  mutuo di  cui sopra  non  dovrà  essere
superiore al 12,50%.

Nessuna variazione  del  tasso  medesimo  sarà  ammessa  durante
l'intero periodo di ammortamento.

Gli oneri  fiscali derivanti dalla contrazione del predetto mutuo
e le  spese necessarie  per il suo perfezionamento faranno carico
all'amministrazione regionale.

ARTICOLO 2

Le rate di ammortamento del mutuo di Lire 5.000.000.000 di cui al
precedente articolo, per capitali ed interessi, trovano capienza,
ai sensi dell'art. 10, Comma 2 della legge 16 maggio 1970, n. 281
nei limiti  del  20%  dell'ammontare  complessivo  delle  entrate
tributarie della Regione.

Il pagamento  delle annualità  di ammortamento  del mutuo  sarà
garantito dalla Regione mediante la iscrizione nei propri bilanci
delle somme  occorrenti al  servizio  del  mutuo  stesso  per  il
rimborso del  capitale, per  interessi ed accessori negli importi
indicati nel successivo articolo 4.

La giunta  regionale, con proprio provvedimento, darà inoltre in
carico irrevocabilmente  all'attuale  tesoriere  per  il  periodo
della sua gestione ed a ciascun tesoriere pro - tempo, singolo od
associato, per  tutta la  durata  residua  dell'ammortamento  del
mutuo, la  quota delle  entrate tributarie  di  competenza  della
Regione o del "Fondo comune" di cui all'articolo 8 della legge 16
maggio  1970,   n.  281,   occorrente  al   versamento  a  favore
dell'istituto mutuante  delle  rate  semestrali  comprensive  del
rimborso del capitale, dell'interesse e degli accessori del mutuo
alle stabilite  scadenze, che  si intende pertanto vincolata alla
detta destinazione,  con  prelazione  su  ogni  altro  pagamento,
affinchè lo  stesso tesoriere (singolo od associato) provveda ai
detti pagamenti,  autorizzandolo anche  e sempre irrevocabilmente
ad accantonare  sul totale  di tutte  le entrate riscosse in ogni
esercizio finanziario  ed in  via prioritaria  rispetto  ad  ogni
altra disposizione, le somme all'uopo occorrenti.

Per  l'accettazione   delle  obbligazioni  poste  a  suo  carico,
l'attuale tesoriere  interverrà nella stipulazione del contratto
di mutuo  fra l'istituto  mutuante e l'amministrazione regionale,
la  quale   ultima  resta  altresì  obbligata  ad  inserire  nei
contratti di  tesoreria che  saranno stipulati durante il periodo
di ammortamento  del mutuo,  clausole  che  impongano  ai  futuri
tesorieri le medesime obbligazioni di cui sopra.

ARTICOLO 3

L'importo del  mutuo di  L. 5.000.000.000  sopra  indicato  sarà
introitato al  Titolo V  - categoria 1a - cap. 05200 "Entrate per
contrazione mutui"  dello stato  di previsione  delle entrate del
bilancio per  l'anno finanziario 1975 e le relative spese saranno
previste  per   L.  3.000.000.000   al  cap.  21800  e  per  Lire
2.000.000.000 al  cap. 25100,  già  iscritti  nel  bilancio  del
corrente esercizio.

ARTICOLO 4

Le spese  necessarie per  il perfezionamento  del mutuo  predetto
faranno carico  al  cap.  04000  "Spese  per  contrazione  mutui,
prestiti obbligazioni  e concessioni  di garanzie  "fidejussorie"
dello stato  di previsione  della spesa  del bilancio  per l'anno
1975.

La spesa annuale di L. 822.309.950 pari alla rata di ammortamento
graverà   sugli   stanziamenti   dei   capitoli   che   verranno
appositamente istituiti  nella sezione  delle spese correnti, per
ciò che  riguarda gli  interessi ed  al Titolo III "Spese per il
rimborso prestiti"  per quanto  riguarda le  quote capitali,  nei
bilanci relativi agli anni dal 1976 al 2000.

La spesa  relativa sarà fronteggiata con la riduzione, per tutto
il periodo dell'ammortamento, dei capitoli dei rispettivi bilanci
corrispondenti a quelli sottoelencati previsti nel bilancio 1975,
per gli importi a fianco di ciascuno indicati:

Cap. 25700 per                                 L.    800.000.000.

Cap. 17200 per                                 L.     22.309.950.

Le spese sopra richiamate sono dichiarate obbligatorie.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 17 gennaio 1976

La presente  legge è  stata approvata dal Consiglio Regionale il
9-12-1975 ed  è stata vistata dal Commissario del Governo il 10-
1-1976.



OPERE PUBBLICHE
CREDITO

