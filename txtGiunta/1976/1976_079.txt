Modifica alla  LR 17-1-1976,  n.  4.  Finanziamenti  delle  opere
pubbliche di  competenza delle  province, comuni  e loro consorzi
per l'acquisizione  di aree da destinare all'edilizia economica e
popolare.

Il Consiglio Regionale ha approvato il 24-11-1976
Il Commissario del Governo ha apposto il visto il 18-12-1976
Il Presidente  della Giunta  Regionale promulga la seguente legge
regionale:

ARTICOLO 1

La presente legge modifica la legge regionale 17 gennaio 1976, n.
4 relativamente  alla disciplina  di contrazione  dei  mutui  ivi
previsti.

ARTICOLO 2

Per  la  copertura  della  spesa  di  L.  5.000.000.000  prevista
dall'art. 1  della  LR  17-1-76  n.  4  la  Giunta  regionale  è
autorizzata a contrarre i seguenti mutui:

a) mutui  per L.  3.000.000.000 con  le Sezioni  Autonome per  il
   finanziamento di  opere pubbliche  della Banca  Nazionale  del
   lavoro e  del Monte  dei Paschi  di Siena per il finanziamento
   degli interventi di cui all'art. 6 della LR 17-1-73 n. 8;
b) mutuo  per L.  2.000.000.000 con  il Monte dei Paschi di Siena
   per il finanziamento degli interventi di cui all'art. 12 della
   LR 17-1-73, n. 8;

Il tasso  effettivo dei  mutui di  cui sopra  non  dovrà  essere
superiore  al   14,75%  annuo   ed  il  periodo  di  ammortamento
ventennale avrà decorrenza dall'esercizio 1977.

ARTICOLO 3

La spesa  annua di  L. 782.958.550 pari alla rata di ammortamento
dei sopradetti mutui graverà sugli stanziamenti dei capitoli che
verranno appositamente  istituiti, per la quota capitale e per la
quota interessi,  nei bilanci  relativi agli esercizi dal 1977 al
1996.

Le spese  necessarie per  il perfezionamento  dei  mutui  faranno
carico ad apposito capitolo del bilancio dell'esercizio 1977.

Le spese  di cui  al primo  e secondo comma del presente articolo
saranno fronteggiate  con la  maggiore entrata del "Fondo comune"
di cui  all'art. 8  della legge  16-5-70 n.  281, modificata  con
legge 10-5-76 n. 356.

Le spese di cui sopra sono dichiarate obbligatorie.

La  presente   Legge  regionale   è  pubblicata  sul  Bollettino
Ufficiale della  Regione. E'  fatto obbligo  a chiunque spetti di
osservarla e farla osservare come legge della Regione Toscana.

La presente  legge è dichiarata urgente per gli effetti e con le
modalità dell'art.  127 della  Costituzione e dell'art. 28 dello
Statuto,  entra   in  vigore   il   giorno   stesso   della   sua
pubblicazione.

Firenze, 24 dicembre 1976.

La presente  legge è  stata approvata dal Consiglio Regionale il
24-11-1976 ed è stata vistata dal Commissario del Governo il 18-
12-1976.



OPERE PUBBLICHE

