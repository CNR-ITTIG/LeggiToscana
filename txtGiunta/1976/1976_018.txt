Provvedimenti urgenti per la vitivinicoltura.

Il Consiglio Regionale ha approvato il 16-3-1976
Il Commissario del Governo ha apposto il visto il 20-4-1976
Il Presidente  della Giunta  Regionale promulga la seguente legge
regionale:

ARTICOLO 1

La Regione Toscana concede, in attuazione della legge 18-11-1975,
n. 611,  un concorso  nel pagamento  degli interessi sui prestiti
contratti dalle  cantine sociali, affinchè queste ultime possano
corrispondere ai  produttori agricoli conferenti, acconti fino al
100% per  le uve  conferite nella  vendemmia dell'anno  1975, con
riferimento al  prezzo di  orientamento comunitario  del vino  al
momento dell'entrata in vigore della presente legge.

Il concorso  a carico  della regione  di cui  al primo  comma  è
stabilito nella  misura dell'8%  per la  durata massima di 8 mesi
dall'inizio dell'anticipazione.

Per  gli   eventuali  successivi  mesi,  fino  al  raggiungimento
dell'anno, la  Regione può  intervenire secondo  quanto disposto
dall'art. 4 della legge regionale 30 dicembre 1975, n. 81.

I prestiti  di cui  al  primo  comma  sono  assistiti  dal  Fondo
regionale di  garanzia istituito  con legge  regionale 5-9-74, n.
59.

ARTICOLO 2

Il concorso  sugli interessi  di cui all'articolo 1 sarà erogato
dalla giunta  regionale sulla base delle domande presentate dalle
cantine sociali,  nei limiti  delle somme attribuite alla Regione
ai sensi  della legge  18-11-75,  n.  611  e  di  quelle  di  cui
all'articolo   4   della   legge   regionale   30-12-75   n.   81
rispettivamente per  gli interventi  previsti dal secondo e terzo
comma del precedente articolo.

ARTICOLO 3

Gli oneri  derivanti dall'applicazione  dell'articolo 1,  secondo
comma, della  presente  legge,  ammontanti  a  lire  285.000.000,
saranno fronteggiati  con i fondi del capitolo 19665 del bilancio
di  previsione   1976,  che   viene  istituito  con  la  seguente
variazione:

In diminuzione

TITOLO II - SPESE IN CONTO CAPITALE
Sezione IV - interventi in campo economico
Rubrica 19a - Oneri non ripartibili

Cap. 26270
   Fondo per il finanziamento di provvedimenti
   legislativi in  corso di adozione - lettera
   d)                                          L.     285.000.000

Di nuova istituzione

Rubrica II - Agricoltura

Cap. 1965
   Provvedimenti urgenti per la viticoltura    L.     285.000.000

Alla  spesa   di  cui   al  terzo   comma  si   provvede  con  le
disponibilità esistenti  sul capitolo  19660 del bilancio 1975 -
gestione residui  - concernente  "Concorso  nel  pagamento  degli
interessi alle  cooperative agricole,  ai loro  consorzi  e  alle
associazioni   di   produttori   legalmente   riconosciute,   per
anticipazione ai  soci per  la utilizzazione, la trasformazione e
la vendita collettiva dei loro prodotti".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 28 aprile 1976

La presente  Legge è  stata approvata dal Consiglio Regionale il
16-3-1976 ed  è stata vistata dal Commissario del Governo il 20-
4-1976.



PRODOTTI AGRICOLI

