Modifiche ed integrazioni alla legge regionale n. 6 del 17-1-1976
in materia di interventi per la formazione professionale e delega
delle relative funzioni agli enti locali.

Il Consiglio Regionale ha approvato il 6-7-1976
Il Commissario del Governo ha apposto il visto il 10-8-1976
Il Presidente  della Giunta  Regionale promulga la seguente legge
regionale:

ARTICOLO 1

L'articolo 12,  secondo comma,  della legge  regionale 17 gennaio
1976, n. 6 è così modificato:

   "Al fine  di garantire  il diritto  allo studio  a  favore  di
   coloro che  frequentano corsi di formazione di base diurni con
   attività non inferiore alle ore 30 settimanali sono istituiti
   i seguenti interventi:

   a) presalario di L. 18.000 mensili;
   b) trasporti, ivi compresi i relativi oneri assicurativi per i
      trasportati;
   c) servizio di mensa;
   d) alloggio  per gli  studenti residenti fuori sede, sia sotto
      forma di  posti convitto,  sia sotto  forma di  sussidi  in
      denaro  da   valere  quale   indennità   di   alloggio   e
      mantenimento".

L'ultimo comma dello stesso articolo è abrogato.

ARTICOLO 2

L'articolo 19,  primo comma,  della legge  regionale  17  gennaio
1976, n.  6 è  modificato con l'aggiunta di ulteriori due punti,
nel testo  appresso stabilito, che si inseriscono tra la lett. d)
e la lett. e):

   "1. gli  interventi di  cui all'articolo  12,  secondo  comma,
   lettere b),  c) e  d) della  presente  legge  potranno  essere
   attuati direttamente  dalle province  o affidati  in  appalto;
   gli interessati  potranno usufruire  di tali interventi dietro
   pagamento del prezzo fissato dalle stesse provincie;

   2. una  parte degli interventi di cui all'articolo 12, secondo
   comma, lettere  b), c)  e d)  sarà  attribuita  gratuitamente
   mediante concorso".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 12 Agosto 1976.

La presente  legge è  stata approvata dal Consiglio Regionale il
6-7-1976 ed è stata vistata dal Commissario del Governo il 10-8-
1976.



ATTRIBUZIONI DELEGHE
FORMAZIONE

