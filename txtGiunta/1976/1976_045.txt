Finanziamenti integrativi per l'esercizio delle funzioni delegate
in materia di assistenza sociale.

Il Consiglio Regionale ha approvato il 6-7-1976
Il Commissario del Governo ha apposto il visto il 6-8-1976
Il Presidente  della Giunta  Regionale promulga la seguente legge
regionale:

ARTICOLO 1

Negli anni  1976 e 1977 è autorizzata la spesa di L. 350.000.000
per interventi  finanziari a  favore dei  comuni che, per effetto
dell'applicazione dei criteri di finanziamento di cui all'art. 21
della legge  regionale 7  aprile 1976,  n. 15 sono destinatari di
somme inferiori  all'ammontare della  spesa che nell'anno 1975 la
Regione  Toscana  ha  sostenuto  per  l'esercizio  diretto  delle
funzioni delegate.

L'assegnazione dei  finanziamenti integrativi  di  cui  al  primo
comma è,  in particolare,  finalizzata ad  assicurare agli ECA i
fondi strettamente  necessari al  proseguimento  delle  attività
istituzionali ed  è subordinata alla presentazione di programmi,
concordati fra  comuni ed  ECA,  secondo  gli  indirizzi  di  cui
all'articolo 16  della legge  7 aprile 1976, n. 15, per riportare
il costo  di  tali  attività  nei  limiti  delle  disponibilità
assicurate attraverso  i finanziamenti  ordinari  previsti  dalla
legge sopracitata.

ARTICOLO 2

I finanziamenti di cui all'articolo precedente sono assegnati dal
consiglio regionale su proposta della giunta.

ARTICOLO 3

Con effetto  dalla data di entrata in vigore della presente legge
e sino  all'adozione della  legge quadro in materia di assistenza
sociale e  beneficenza pubblica,  gli ECA  e le  altre  IPAB  non
possono, senza espressa autorizzazione:

1. istituire nuovi servizi;
2. assumere nuovo personale, anche nell'ambito dei posti previsti
   dalle vigenti piante organiche;
3. assumere    temporaneamente    personale  in  sostituzione  di
   dipendenti collocati in aspettativa o in congedo.

L'autorizzazione di  cui al  primo comma  è concesso  al fine di
garantire servizi  indispensabili alla  comunità  locale  ovvero
attività essenziali  alla continuità amministrativa dell'Ente e
sempre che non sia possibile provvedere ai sensi dell'art. 31, II
comma, della legge 17 luglio 1890, n. 6972.

L'autorizzazione non  è richiesta per la sostituzione temporanea
prevista dall'articolo 11 della legge 30 dicembre 1971 n. 1204.

L'autorizzazione è  rilasciata dagli enti locali interessati, ai
quali sono  state delegate  le funzioni  amministrative  previste
dalla  legge   regionale  7   aprile  1976,   n.  15.  Tali  enti
informeranno la giunta regionale in merito alle autorizzazioni da
essi concesse.

ARTICOLO 4

Sulla  base   di  intese  fra  gli  enti  interessati,  personale
dell'ente comunale  di assistenza,  regolarmente in servizio alla
data  del   31  dicembre   1975,  può  essere  comandato  presso
l'amministrazione  comunale   per  lo  svolgimento  di  attività
connesse agli  interventi ed  ai servizi  previsti all'articolo 3
della legge 7 aprile 1976, n. 15.

ARTICOLO 5

Alla spesa  di L.  350.000.000 derivante  dall'applicazione della
presente legge,  si farà  fronte con  la somma  prevista al cap.
11360 che si istituisce con la presente variazione di bilancio:

In diminuzione

TITOLO I - SPESE CORRENTI
Sezione 3a - Azione ed interventi in campo sociale
Rubrica 2a - Profilassi, prevenzione ed assistenza sanitaria

Cap. 09100
   Contributi agli  enti  locali  per  servizi
   sanitari e  di prevenzione  delle  malattie
   sociali
   Art. 30  - Contributi  agli enti locali per
   sussidi sanitari e di prevenzione            L.     50.000.000

Rubrica 4a - Assistenza sociale

Cap. 10100
   Fondo per  la gestione  di asili - nido (LR
   24 marzo  1973, n.  16 e  legge 23 dicembre
   1975, n. 698)                                L.    300.000.000

Totale in diminuzione                           L.    350.000.000

Di nuova istituzione

TITOLO I - SPESE CORRENTI
Sezione 3a - Azione ed interventi in campo sociale
Rubrica 8a - Funzioni delegate

Cap. 11360
   Finanziamenti integrativi  per  l'esercizio
   delle  funzioni   delegate  in  materia  di
   assistenza sociale                           L.    350.000.000

Totale in aumento                               L.    350.000.000

La spesa  per l'anno 1977 farà carico al corrispondente capitolo
del relativo bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come  legge della  Regione Toscana.

Firenze, 12 agosto 1976.

La presente  legge è  stata approvata dal Consiglio Regionale il
6-7-1976 ed  è stata vistata dal Commissario del Governo il 6-8-
1976.



ATTRIBUZIONI DELEGHE
ASSISTENZA SOCIALE

