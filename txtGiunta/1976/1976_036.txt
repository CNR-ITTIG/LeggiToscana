Modificazioni ed  integrazioni alla  Legge  Regionale  26  maggio
1975, n. 52.

Il Consiglio Regionale ha approvato il 8-6-1976
Il Commissario del Governo ha apposto il visto il 5-7-1976
Il Presidente  della Giunta  Regionale promulga la seguente legge
regionale:

ARTICOLO UNICO

La legge  regionale 26  maggio 1975  n. 52  recante norme  per la
corresponsione di  contributi straordinari  per gli  anni 1975  e
1976 alle  imprese private  concessionarie di pubblici servizi di
linea  per  l'attuazione  contrattuale  del  protocollo  d'intesa
convenuto  tra   il  ministro  del  lavoro  e  le  organizzazioni
sindacali  dei  dipendenti  da  imprese  private  che  gestiscono
autolinee in concessione è così modificata ed integrata:

a) all'articolo 1 - lett. A) è aggiunto:

   "Per il 1976 il contributo annuo è fissato in L. 2.700.000.

b) all'articolo 3:

   - la  data del  31 dicembre  1975 indicata  nel primo comma è
     sostituita con la data del 31 dicembre 1976;
   - il quarto comma viene sostituito dal seguente:
     "Per i dipendenti che hanno cessato o cesseranno il servizio
     negli  anni  1975  e  1976  il  contributo  sarà  calcolato
     soltanto  in   base  alla   differenza  di   trattamento  di
     buonuscita prevista  dal nuovo  contratto di  lavoro  e  dal
     precedente contratto ANAC"
     
c) dopo l'articolo 5 è inserito il seguente:

   "Art. 5 bis

   I contributi  previsti dai  punti A  e B dell'articolo 1 della
   legge 26-5-1975  n. 52  sono estesi anche alle imprese private
   che  nel   periodo  1  luglio  1974--  30  maggio  1975  erano
   concessionarie  di   autoservizi  soggetti  alla  sorveglianza
   regionale e  che nello  stesso periodo  hanno cessato  la loro
   attività  per   trasferimento  delle   concessioni  ad  altra
   impresa.

   I contributi  di cui  al comma  precedente sono determinati in
   base al  numero effettivo  del personale in servizio presso le
   imprese richiedenti  nel  periodo  suddetto  e  sono  concessi
   dietro impegno  dell'impresa richiedente  a  corrispondere  al
   personale già in servizio nello stesso periodo l'integrazione
   del  trattamento  economico  derivante  dall'applicazione  del
   protocollo  d'intesa   dal  1  luglio  1974  alla  data  della
   cessazione del servizio.

   Le imprese  che intendono beneficiare dei contributi di cui ai
   commi precedenti dovranno inoltrare  entro il  31 agosto 1976.
   domanda  in   bollo  al  presidente  della  giunta  regionale,
   corredata dall'elenco nominativo del personale in servizio nel
   periodo 1  luglio 1974  - 30 maggio 1975 con l'indicazione per
   ciascun dipendente  del numero  di matricola,  delle  date  di
   assunzione e di cessazione dal servizio".

d) all'articolo 7, l'ultimo comma è sostituito con il seguente:

   "Per l'anno  finanziario 1976  la spesa, nell'importo previsto
   di  L.   4.500.000.000,  farà   carico  al   capitolo   14760
   appositamente istituito".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata  urgente per  gli effetti  e con le
modalità  di  cui  al  secondo  comma  dell'articolo  127  della
Costituzione e dell'articolo 28 dello Statuto, entra in vigore il
giorno stesso della sua pubblicazione.

Firenze, 12 luglio 1976.

La presente  legge è  stata approvata dal Consiglio Regionale il
8-6-1976 ed  è stata vistata dal Commissario del Governo il 5-7-
1976.



TRASPORTI

