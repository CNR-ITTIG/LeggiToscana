Provvedimenti urgenti in materia di assistenza sociale.

Il Consiglio Regionale ha approvato il 26-2-1997
Il Commissario del Governo ha apposto il visto il 22-3-1997
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. In attesa del riordino complessivo della normativa riguardante
le funzioni  in materia di assistenza sociale, il Piano Regionale
di Assistenza  Sociale (PRAS),  approvato con  deliberazione  del
Consiglio regionale  n. 337  del 19  luglio 1994  e in  deroga  a
quanto disposto  dall'art. 8, comma 1, della LR 2 settembre 1992,
n. 42, è prorogato per tutto l'anno 1997 ed aggiornato nel testo
contenuto nell'allegato alla presente legge.

ARTICOLO 2
(Procedure di programmazione)

1. In  deroga alle  procedure di  programmazione stabilite  dagli
articoli 4  e 9  della LR  49/92, il  Comune singolo,  o i Comuni
associati, tramite  il soggetto  gestore,  e  le  Aziende  Unità
sanitarie   locali   sulla   base   degli   indirizzi   formulati
dall'articolazione zonale della Conferenza dei Sindaci, istituita
ai sensi della LR 29 giugno 1994, n. 49, predispongono i piani ed
i programmi sociali riferiti al proprio territorio.

2. I  piani e  i programmi  di cui  al comma  1 sono inviati alla
Provincia e all'articolazione zonale della Conferenza dei Sindaci
entro il 30 aprile 1997.

3. Ferma  restando la  composizione definita dall'art. 6 della LR
49/94, all'articolazione  zonale  della  Conferenza  dei  Sindaci
partecipa la Provincia per la definizione dei piani di zona anche
al fine  della loro integrazione con i programmi e gli interventi
specifici di competenza.

4. I  piani definitivi,  ai sensi  del comma  3, sono approvati e
trasmessi alla  Giunta regionale  entro il  31 maggio 1997 a cura
dell'articolazione zonale  della  Conferenza  dei  Sindaci,  dopo
averne verificata la fattibilità finanziaria e tecnica e la loro
disposizione in ordine di priorità.

5. Entro il medesimo termine di cui al comma 4, la Provincia può
trasmettere alla  Giunta regionale  propri pareri ed osservazioni
nell'ambito delle  materie di  competenza in  merito ai  piani  e
programmi zonali.

6. I  Comuni inseriti  in  zone  prevalentemente  appartenenti  a
Provincia diversa da quella di giurisdizione inviano i piani ed i
programmi alle  Province competenti  per l'espressione del parere
di cui al comma 5.

7. I  piani e i programmi sociali di cui al comma 1 devono essere
coordinati  con  le  previsioni  di  attività  sociali  ad  alta
integrazione sanitaria contenute nei piani attuativi locali (PAL)
approvati dalla Conferenza dei Sindaci.

ARTICOLO 3
(Criteri di riparto del fondo sociale per l'anno 1997)

1. In  via transitoria  e limitatamente  all'anno 1997,  il fondo
regionale  per   l'assistenza  sociale  è  ripartito  attraverso
contributi a  parametro per  le attività di assistenza sociale e
contributi per  le attività finanziate "a programma", secondo le
modalità ed  i criteri  disciplinati dall'allegato alla presente
legge, paragrafo  "Finanziamento per  le  attività  sociali  per
l'anno 1997".

ARTICOLO 4
(Norma finanziaria)

1. Agli  oneri di  spesa derivanti  dalla presente  legge  si  fa
fronte con  le disponibilità  di cui  ai capitoli:  7225,  7230,
7240, 17004,  17090, 17150,  17155, 17180,  17190, 17200,  17210,
17220 del Bilancio di previsione 1997.

ARTICOLO 5
(Norma finale)

1. Le  disposizioni della  presente  legge  si  applicano  dall'1
gennaio 1997 e cessano di avere efficacia il 31 dicembre 1997.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 26 Marzo 1997

CHITI

La presente  legge è  stata approvata dal Consiglio regionale il
26-2-1997 ed  è stata vistata dal Commissario del Governo il 22-
3-1997.

Allegato

1. GLI INDIRIZZI DI SETTORE: OBIETTIVI E INDICATORI DI RISULTATO

Gli obiettivi  e gli  indicatori di  settore  sono  quelli  delle
deliberazioni del  Consiglio  regionale  n.  156/92  (detenuti  -
carceri), n.  157/92 (nomadi),  n. 158/92  (handicap), n.  162/92
(infanzia -  adolescenza), n. 163/92 (maternità ed infanzia), n.
168/92 (anziani)  e  alle  successive  modifiche  e  integrazioni
introdotte anche dal Piano Sanitario Regionale.

La Giunta  regionale definisce  schemi omogenei  per la redazione
dei progetti  con  riferimento  agli  obiettivi  contenuti  nelle
deliberazioni citate.

2. SOGGETTI E COMPETENZE

3. COORDINAMENTO OPERATIVO TRA COMUNI ED USL

4. PARTECIPAZIONE  DEI SOGGETTI  NON ISTITUZIONALI ALLE ATTIVITà
   DI GESTIONE

Le attività  e i  servizi di  competenza comunale, le competenze
gestionali  della  Azienda  Sanitaria  Locale,  le  modalità  di
integrazione tra le attività sanitarie e socio-assistanziali, il
coordinamento operativo  tra Comuni  ed Aziende Sanitarie Locali,
la partecipazione  dei soggetti non istituzionali, sono quelli di
cui al Piano Regionale di Assistenza Sociale 1994/1996, approvato
dal Consiglio regionale con deliberazione n. 337, del 19.7.94.

5. PROFILI PROFESSIONALI ED ORGANIZZAZIONE

Le   strutture   organizzative   ed   i   profili   professionali
dell'ordinamento    delle     Aziende    Sanitarie    Locali    e
dell'ordinamento dei  Comuni sono quelli previsti dalla normativa
vigente e dal PSR 1996-1998.

6. FINANZIAMENTO PER LE ATTIVITà SOCIALI PER L'ANNO 1997

Concorrono alla  realizzazione  degli  obiettivi  previsti  dalla
presente legge  le risorse  finanziarie complessivamente  messe a
disposizione:

1. dai Comuni;
2. dalle Province;
3. dalla Regione;

a) attività di cui all'art. 7 della LR 42/92:

   Il contributo  a carico  dei Comuni  viene liquidato  all'ente
   gestore con  trasferimento semestrale,  sulla base  dei  costi
   previsti nel bilancio di parte sociale delle Aziende Sanitarie
   Locali.

   I costi  riferiti al personale dell'Ente Locale eventualmente,
   comandato alla Azienda Sanitaria Locale ai sensi dell'art. 15,
   comma 1,  lett. a)  della LR  42/92 per  le attività  di  cui
   all'art. 7,  sono computati  ai fini  del calcolo  complessivo
   della quota a carico del fondo sociale degli Enti Locali.
   La  iscrizione   della  quota,  come  sopra  determinata,  nel
   bilancio   comunale    di   previsione   è   condizione   per
   l'assegnazione  ai  Comuni  delle  risorse  provenienti  dalla
   Regione.

b) Attività  di cui  all'art.  5  gestite  attraverso  l'Azienda
   Sanitaria Locale.

   Gli oneri per le attività di cui all'art. 5 della LR 42/92 di
   competenza dei  Comuni, gestite attraverso l'Azienda Sanitaria
   Locale sono  determinati sulla  base dei  costi  preventivati,
   tenuto conto  anche dei costi relativi al personale, alle sedi
   e  alle   attrezzature  messe  a  disposizione  della  Azienda
   Sanitaria Locale.  Le modalità  di  versamento,  i  conguagli
   eventuali sono  stabiliti dalla  convenzione stipulata  fra  i
   Comuni e  le Aziende  Sanitarie Locali  ai sensi  dell'art.  5
   della Legge Regionale 42/92.

c) Attività  di cui all'art. 5  gestite da Comuni associati e da
   Comunità Montane.

   Ai sensi  dello  schema  tipo  di  convenzione  approvato  dal
   Consiglio regionale,  con deliberazione n. 97, del 15/3/94, la
   gestione  associata  fra  Comuni  si  realizza  attraverso  la
   stipula di  una convenzione che individua il soggetto gestore,
   ovvero l'istituzione  o altre forme associative previste dalla
   L. 142/90.  I rapporti  economici fra  Comuni associati per le
   attività individuate  dalla Conferenza  dei  Sindaci  di  cui
   all'art. 13 della LR 49/94, le modalità di liquidazione delle
   quote  dovute   al  soggetto   gestore  sono  stabilite  dalla
   convenzione stipulata ai sensi dell'art. 5 della LR 42/92.

   I rapporti  economici fra  Comuni associati,  le modalità  di
   liquidazione  delle   quote  dovute  al  Comune  gestore  sono
   stabilite dalla  convenzione stipulata  ai sensi  dell'art.  5
   della LR  42/92. Sono  calcolati, ai fini della determinazione
   della quota  parte determinata  a carico  dei Comuni,  i costi
   riferiti a  personale comandato  o messo  a  disposizione  dei
   medesimi al  Comune gestore  o ad  altri Comuni  associati,  i
   quali saranno  tenuti a  calcolarne in  aumento il costo nella
   quota a proprio carico.

d) Attività di cui all'art. 5 gestite dal Comune singolo

   Concorre con  il suo  programma alle  attività previste,  ove
   abbia deciso la gestione diretta ed individuale.

6.2 Fondo Sociale della Regione

Il fondo sociale regionale viene ripartito per l'anno 1997, in:

a) contributi a parametro per le attività di assistenza sociale;
b) contributi per le attività a programma.

6.2.1. I  contributi di  cui alla  precedente lett.  a),  vengono
ripartiti tra  i Comuni,  ai sensi del comma 1 dell'art. 16 della
LR  2.9.1992  n.  42  secondo  i  seguenti  criteri  e  parametri
relativi:

a) 25%  a favore  di tutti  i Comuni sulla base della popolazione
   residente;
b) 45%  a favore  di tutti  i Comuni sulla base della popolazione
   per fasce di età di cui:

    0 - 11: 30%
   12 - 17: 25%
   18 - 29: 10%
      > 65: 35%

c) 10%  a favore  dei Comuni  che si associano al livello di zona
   socio-sanitaria  e  ai  Comuni  che  coincidono  con  la  zona
   medesima. La  suddetta quota  è ripartita ai soggetti gestori
   sulla base della popolazione;
d) 20%  a favore  dei Comuni  singoli od  associati sulla base di
   indicatori demografici,  epidemiologici, di disagio sociale da
   determinarsi con  successivo atto  della  Giunta  regionale  e
   della classificazione montana del territorio comunale.

I Comuni  destinatari del  contributo  regionale  sono  tenuti  a
presentare rendiconti  di spesa  e resoconti  di  attività  alla
Giunta regionale, secondo quanto previsto dal Decreto Legislativo
n. 77,  del 25.2.1995, modificato dal Decreto Legislativo n. 336,
del 11.6.1996.

6.2.2.  I   contributi  per  le  attività  a  programma  vengono
ripartiti ai  Comuni e  alle  Aziende  Sanitarie  Locali  per  le
finalità e  le attività  contenute nelle azioni programmate, di
cui alla  Deliberazione del  Consiglio regionale  n. 337/94,  nei
progetti  obiettivo  di  cui  alla  deliberazione  del  Consiglio
regionale n. 527/95, nella presente Legge.

La liquidazione  delle quote  "a programma"  è effettuata  dalla
Giunta regionale,  previa verifica  dello stato di attuazione dei
programmi medesimi,  tenuto conto  delle  rendicontazioni  e  dei
resoconti di  attività svolte  negli anni 1992-96 con contributi
regionali.

Una quota  massima del  2% del Fondo globale resta a disposizione
della Giunta regionale per l'attuazione di progetti di iniziativa
regionale e  per il  finanziamento di  Piani-Obiettivo,  previsti
dall'aggiornamento 1997 del Programma Regionale di Sviluppo.
Una quota  massima del  3% del  predetto Fondo  globale  resta  a
disposizione della  Giunta regionale  per  la  realizzazione  del
sistema informativo dell'Osservatorio Sociale.

7. FORMAZIONE

Per quanto  concerne le  attività di  formazione restano vigenti
gli indirizzi  già  dettati  dal  PRAS  1994/96,  approvato  con
deliberazione del  Consiglio regionale n. 337 del 19.7.1997 e dal
Piano  triennale   di  formazione  professionale,  approvato  dal
Consiglio regionale con deliberazione n. 251/96.

8. SISTEMA INFORMATIVO E OSSERVATORIO SOCIALE

Nel 1997  la  Giunta  regionale  provvede  alla  costituzione  ed
all'attivazione dell'Osservatorio  Sociale, strutturato in ambito
provinciale a cura delle Amministrazioni provinciali.

ASSISTENZA SOCIALE

