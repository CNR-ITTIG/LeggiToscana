Intervento   finanziario   della   Regione   Toscana   a   favore
dell'"Associazione Nazionale Sandro Pertini" per la realizzazione
del Centro Museale ed archivistico dedicato a Sandro Pertini.

Il Consiglio Regionale ha approvato il 12-2-1997
Il Commissario del Governo ha apposto il visto il 8-3-1997
Il Presidente  della Giunta  Regionale promulga la seguente legge
regionale:

ARTICOLO 1
(Oggetto della legge)

1. La  Regione Toscana,  nell'ambito delle funzioni relative alla
promozione ed  allo sviluppo  delle attività  culturali  di  cui
all'art. 4  dello Statuto,  interviene  finanziariamente  con  un
contributo   straordinario   di   Lire   50.000.000=   a   favore
dell'"Associazione nazionale  Sandro Pertini"  per  agevolare  la
realizzazione in  Firenze di  un Centro  museale ed  archivistico
dedicato a Sandro Pertini.

2. La  Giunta regionale  provvede alla  erogazione del contributo
straordinario all'"Associazione  nazionale Sandro  Pertini",  con
sede in  Firenze, con  il vincolo  della pubblica  fruizione  del
materiale depositato.

ARTICOLO 2
(Norma finanziaria)

1. Agli oneri di spesa di L. 50.000.000- derivanti dalla presente
legge  si  fa  fronte  con  la  disponibilità  del  bilancio  di
previsione 1997  mediante la seguente variazione da apportare per
analogo importo agli stati di previsione della competenza e della
cassa della parte spesa del bilancio 1997:

in diminuzione

Cap. 50000
   Fondo globale  finanziamento  spese
   adempimento funzioni normali (spesa
   corrente artt. 38 e 87 LR 6.5.77 n. 28)         L. 50.000.000=

di nuova istituzione

Cap. 16265
   Contributo   straordinario   all'"Associazione
   nazionale Sandro Pertini" per la realizzazione
   del  Centro  museale ed  archivistico dedicato
   a Sandro Pertini.                               L. 50.000.000=

La presente  Legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 12 Marzo 1997

MARCUCCI
(Incaricata con DPGR 15-6-1995, N. 221)

La presente  legge è  stata approvata dal Consiglio Regionale il
12 Febbraio  1997 ed è stata vistata dal Commissario del Governo
l' 8 Marzo 1997.



BENI CULTURALI
FINANZIAMENTI

