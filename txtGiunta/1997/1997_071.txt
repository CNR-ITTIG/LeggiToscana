Disposizioni Straordinarie per il florovivaismo toscano.

Il Consiglio Regionale ha approvato il 16-9-1997
Il Commissario del Governo ha apposto il visto il 29-9-1997
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

La  Regione  Toscana  con  la  presente  legge  intende  favorire
l'attivazione  di   un  qualificato   sistema  di   servizi,   di
infrastrutture e  di  promozione  per  il  sostegno  del  settore
florovivaistico,  nonchè   promuovere  le   opportune  forme  di
coordinamento tra  i diversi  soggetti pubblici  operanti in tale
settore, anche  per la  realizzazione  di  specifiche  azioni  in
attuazione del  Regolamento CEE  n. 2275/96 che istituisce misure
specifiche nel  settore delle  piante vive  e dei  prodotti della
floricoltura.

ARTICOLO 2
(Contributo alla Provincia di Pistoia)

Alla Provincia di Pistoia è concesso un contributo straordinario
di lire  300 milioni per la ristrutturazione, il consolidamento e
il superamento di organismi a partecipazione pubblica ed ai quali
la Provincia  stessa  partecipi,  volti  a  sviluppare  attività
promozionali nel settore florovivaistico.

ARTICOLO 3
(Contributo al Comune di Pistoia)

Al Comune  di Pistoia  è concesso un contributo straordinario di
lire 200  milioni quale  cofinanziamento per la realizzazione del
Progetto "Arboreto di Pistoia" comprendente una mostra permanente
delle piante  ornamentali e  dell'arredo a  verde del  territorio
urbano, un parco pubblico e attrazioni turistiche.

ARTICOLO 4
(Coordinamento attività)

Il Consiglio regionale definisce indirizzi operativi per gli enti
regionali operanti  nel settore  florovivaistico nonchè  per  il
Commissario  del   Consorzio  "Centro   per  la  sperimentazione,
dimostrazione  e   divulgazione  florovivaistica"   con  sede  in
Capannori al  fine di promuovere opportune forme di coordinamento
della loro azione con quella di altri soggetti pubblici e privati
nelle   azioni    di   sviluppo    e   promozione   del   settore
florovivaistico.

ARTICOLO 5
(Disposizioni finanziarie)

Agli oneri  relativi all'applicazione  della presente legge si fa
fronte, per  l'esercizio 1997,  con  la  seguente  variazione  di
bilancio, per competenza e per cassa:

- capitolo di spesa in diminuzione

Cap. 50060
   "Fondo globale  per il  finanziamento di  spese
   per ulteriori  programmi di  sviluppo (spesa di
   investimento) (Art. 38 e art. 87 LR 28/77)     L. 500.000.000=

- capitoli di spesa di nuova istituzione:

Cap. 21940
   "Contributo  straordinario  alla  Provincia  di
   Pistoia  per  interventi  straordinari  per  il
   florovivaismo" (Art. 2 LR 3/10/1997 n. 71)     L. 300.000.000=

Cap. 21960
   "Contributo straordinario  al Comune di Pistoia
   per    interventi     straordinari    per    il
   florovivaismo" (Art. 3 LR 3/10/1997, n. 71)    L. 200.000.000=

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 3 Ottobre 1997

CHITI

La presente  legge è  stata approvata dal Consiglio Regionale il
16/9/1997 ed  è stata  vistata dal Commissario del Governo il 29
Settembre 1997.



PRODOTTI AGRICOLI

