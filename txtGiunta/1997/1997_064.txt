Disposizioni per gli interventi a favore delle zone colpite dagli
eventi calamitosi verificatisi in Toscana il 19 giugno 1997.

Il Consiglio Regionale ha approvato il 23-7-1997
Il Commissario del Governo ha apposto il visto il 6-8-1997
Il Presidente  della Giunta  Regionale promulga la seguente legge
regionale:

ARTICOLO 1
(Disposizioni per l'erogazione alle imprese dei contributi di cui
all'art. 5  del  DL  12.11.1996,  n.  576  convertito  con  legge
31.12.1996, n.  677 recante  "Interventi urgenti  a favore  delle
zone colpite dagli eventi calamitosi dei mesi di giugno e ottobre
1996.)

1. Le  provvidenze concesse alle imprese danneggiate dagli eventi
alluvionali del  giugno 1996,  a valere sui fondi di cui all'art.
10 dell'ordinanza  della Presidenza  del Consiglio dei Ministri -
DPC - n. 2449 del 25 giugno 1996 sono detratte dall'ammontare dei
contributi  di  cui  le  medesime  imprese  beneficiano  in  base
all'art. 5  del  DL  12.11.1996,  n.  576  convertito  con  legge
31.12.1996, n.  677, secondo  le disposizioni  di cui al presente
articolo.

2. La  detrazione riguarda  la quota  delle provvidenze di cui al
comma 1  non utilizzata  per il  finanziamento  del  piano  degli
interventi infrastrutturali  e di  emergenza di  cui  all'art.  3
della medesima ordinanza n. 2449/96.

3.  Successivamente   alla  presentazione   della   domanda   del
contributo di cui all'art. 5, comma 1 del DL 576/96, per ciascuna
impresa richiedente,  la Fidi Toscana SpA provvede a calcolare la
suddetta detrazione  sulla base  del  valore  dei  danni  subiti,
accertato con le modalità di cui al decreto del Presidente della
Giunta regionale  n. 55 del 2.4.1997, e sulla base dell'ammontare
complessivo dei  contributi di  cui l'impresa può beneficiare ai
sensi dell'art. 5, commi 1 e 3 del DL 576/96.

4. L'ammontare  complessivo dei  contributi è  determinato sulla
base delle  percentuali stabilite  dal  Presidente  della  Giunta
regionale, in conformità alle previsioni del citato DL 576/96.

5. Le  modalità per l'attivazione dei contributi di cui all'art.
5, comma  3 del  DL  576/96,  saranno  stabilite  con  successivo
provvedimento.

6. La detrazione è calcolata prioritariamente sull'ammontare del
contributo al  quale può accedersi ai sensi dell'art. 5, comma 3
del citato  DL 576/96  e, ove quest'ultimo risulti inferiore alla
somma da  detrarre, sull'ammontare  del contributo  richiesto  ai
sensi del comma 1 del medesimo art. 5.

7. Sulla  base delle  risultanze dei  calcoli  di  cui  al  comma
precedente, la  Fidi Toscana  SpA eroga  il  contributo  a  fondo
perduto previsto  dall'art.  5,  comma  1  del  DL  576/96.  Tali
risultanze  sono  altresì  utilizzate  per  la  concessione  del
contributo di  cui al comma 3 del medesimo articolo, ove ne venga
presentata richiesta  da parte  dell'impresa secondo le modalità
da determinarsi ai sensi del comma 5 del presente articolo.

ARTICOLO 2
(Integrazione alla  LR 27.6.1996, n. 46. Introduzione dell'art. 3
bis)

1. Dopo  l'art. 3  della LR  27 giugno 1996, n. 46 è inserito il
seguente art. 3 bis:

   "Art. 3 bis
   (Interventi straordinari per la ricostruzione di Cardoso)

   1. Al fine di ripristinare nel comune di Stazzema, frazione di
   Cardoso  adeguate  condizioni  di  vita  e  per  agevolare  la
   permanenza  dei   residenti  che,   a  seguito   degli  eventi
   alluvionali del  giugno 1996,  abbiano subito la distruzione o
   il danneggiamento irreparabile degli immobili di residenza, la
   Regione Toscana,  utilizzando  i  fondi  di  cui  all'art.  3,
   concorre al  finanziamento degli  interventi  previsti  in  un
   apposito piano  di recupero  approvato dal Comune di Stazzema;
   il  concorso   finanziario  regionale   ha   ad   oggetto   la
   costruzione, tramite  l'ATER di  Lucca, di alloggi di edilizia
   agevolata e  sovvenzionata e  la realizzazione  delle opere di
   urbanizzazione primaria e secondaria.

   2.  Gli   alloggi  di   edilizia  agevolata   sono   destinati
   all'acquisto da  parte dei  residenti, già  proprietari degli
   immobili distrutti o irreparabilmente danneggiati; gli alloggi
   di edilizia  sovvenzionata sono  destinati all'assegnazione ai
   residenti   già    conduttori   di   immobili   distrutti   o
   irreparabilmente danneggiati.

   3.  La   Giunta   Regionale   determina   il   numero   e   le
   caratteristiche delle  unità abitative,  tenuto  conto  degli
   immobili distrutti  o irreparabilmente  danneggiati, nonchè i
   criteri per  la determinazione  dell'ammontare dei  contributi
   regionali previsti al comma 1.

   4. La  Giunta Regionale  può anche disporre l'anticipazione a
   favore dell'ATER  di Lucca  delle  disponibilità  finanziarie
   necessarie per la realizzazione della totalità degli alloggi,
   determinando le  modalità per  la  restituzione  delle  somme
   eccedenti il contributo regionale, definito ai sensi del comma
   3.

   5. Ove  nell'ambito del  Comune di Stazzema, frazione Cardoso,
   ai sensi dell'art. 4, comma 9 del DL 576/96, siano individuati
   immobili  da   demolire  in  quanto  costituenti  ostacolo  al
   regolare deflusso  delle acque,  le  disposizioni  di  cui  ai
   precedenti commi  si applicano  anche  ai  soggetti  residenti
   negli immobili in questione."

ARTICOLO 3
(Proroga dei termini)

1. Il  termine stabilito  dall'art. 4  bis della LR 27.6.1996, n.
46, introdotto  con LR 5.6.1997, n. 40 è prorogato al 31 ottobre
1997.

ARTICOLO 4
(Contributi  speciali  per  le  imprese  esercenti  attività  di
acquacoltura)

1. Alle  imprese  esercenti  attività  di  acquacoltura,  aventi
impianti nei comuni elencati nelle ordinanze della Presidenza del
Consiglio dei  Ministri -  Dip. Prot.  Civ. -  n. 2449/1996  e n.
2554/1996, rispettivamente  agli artt. 1 e 11, che abbiano subito
la perdita  in tutto  o in parte della produzione ittica presente
negli impianti  medesimi per effetto degli eventi alluvionali del
giugno 1996, è attribuito un contributo straordinario fino al 30
per cento del valore della produzione medesima, nell'ambito dello
stanziamento massimo di lire 130 milioni.

2. La  Giunta regionale,  con  propria  deliberazione,  detta  le
disposizioni per  la determinazione  del valore  della produzione
ittica perduta e per la concessione ed erogazione del contributo.

ARTICOLO 5
(Norma finanziaria)

1. Alla  spesa di  L. 130 milioni derivante dall'art. 4, comma 1,
si  fa   fronte  con  la  seguente  variazione  del  bilancio  di
previsione 1997  apportata per  analogo  importo  agli  stati  di
previsione della competenza e della cassa della parte "Spese".

Spese in diminuzione

Cap. 50060
   Fondo  globale  finanziamento  spese  ulteriori
   programmi di sviluppo                           L. 130.000.000

Spesa di nuova istituzione

Cap. 27140
   Contributo straordinario  ad imprese  esercenti
   attività di acquacultura che abbiano subito la
   perdita per  effetto degli  eventi  alluvionali
   del giugno  1996 di  tutto  o  in  parte  della
   produzione  ittica   presente  negli   impianti
   ubicati nei  Comuni  elencati  nelle  ordinanze
   della Presidenza  del Consiglio dei Ministri n.
   2449/1996 e n. 2554/96. (art. 4 LR n. 64/97)    L. 130.000.000

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 11 agosto 1997

MARCUCCI
(Incaricata con DPGR 15.6.95, N. 221)

La presente  legge è  stata approvata dal Consiglio regionale il
23 luglio 1997 ed è stata vistata dal Commissario del Governo il
6 agosto 1997.



PUBBLICHE CALAMITà
FINANZIAMENTI

