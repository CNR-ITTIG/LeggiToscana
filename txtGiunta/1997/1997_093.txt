Assegnazione di un contributo straordinario alla Fondazione Primo
Conti  -  Centro  documentazione  e  ricerche  sulle  avanguardie
storiche.

Il Consiglio Regionale ha approvato il 25-11-1997
Il Commissario del Governo ha apposto il visto il 19-12-1997
Il Presidente  della Giunta  Regionale promulga la seguente legge
regionale:

ARTICOLO 1

1.  Alla  Fondazione  "Primo  Conti  -  Centro  documentazione  e
ricerche sulle avanguardie storiche", cui la Regione partecipa ai
sensi  della  LR  9  settembre  1979,  n.  47,  è  assegnato  un
contributo straordinario  di lire  venticinque milioni,  per  far
fronte ad una imprevista diminuzione di altre entrate.

2. Il  relativo  onere  finanziario  fa  carico  al  bilancio  di
previsione del  corrente  anno  1997  -  parte  spesa  -  cui  è
apportata la seguente variazione, per competenza e cassa:

- in diminuzione:

cap. 16270
   "Spese funzionamento museo Casa Siviero 
    di Firenze"                                   Lire 25.000.000

- di nuova istituzione:

cap. 16275
   "Contributo straordinario alla Fondazione 
    Primo Conti"                                 Lire 25.000.000.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 23 Dicembre 1997

FONTANELLI 
(incaricato con DPGR 22.12.1997, N. 393)

La presente  legge è  stata approvata dal Consiglio regionale il
25.11.1997 ed  è stata  vistata dal  Commissario del  Governo il
19.12.97.



STORIA
ATTIVITà ARTISTICHE
FINANZIAMENTI

