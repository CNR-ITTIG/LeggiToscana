Disposizioni per  le gestioni liquidatorie delle soppresse Unità
Sanitarie Locali.

Il Consiglio Regionale ha approvato il 16-9-1997
Il Commissario del Governo ha apposto il visto il 15-10-1997
Il Presidente  della Giunta  Regionale promulga la seguente legge
regionale:

ARTICOLO 1
(Rappresentanza legale delle gestioni liquidatorie)

1. A  decorrere dal  1 gennaio  1995, ai Direttori Generali delle
Aziende unità  sanitarie locali  istituite ai  sensi del DLgs 30
dicembre 1992,  n. 502, come modificato dal DLgs 7 dicembre 1993,
n.517 e  ai sensi  dell'art. 2,  della LR  29 giugno 1994, n. 49,
sono attribuite  le funzioni  di  Commissario  Liquidatore  delle
gestioni liquidatorie  delle soppresse  unità  sanitarie  locali
ricomprese nell'ambito territoriale delle rispettive Aziende.

2. Ai  Direttori  Generali,  quali  legali  rappresentanti  delle
gestioni stralcio-liquidatorie  di cui  al comma  1, dell'art. 6,
della legge  23 dicembre  1994, n.  724 e  comma 14  dell'art. 2,
della legge  28 dicembre 1995, n. 549, compete la titolarità dei
rapporti giuridici  attivi e  passivi facenti  capo alle gestioni
pregresse delle unità sanitarie locali fino al 31 dicembre 1994.

3. Ai  Direttori  Generali,  quali  legali  rappresentanti  delle
suddette gestioni, compete la legittimazione attiva e passiva per
i rapporti  processuali relativi  ai crediti  ed ai  debiti delle
gestioni liquidatorie delle soppresse unità sanitarie locali.

ARTICOLO 2
(Disposizioni finanziarie)

1. I  debiti delle  gestioni liquidatorie  delle soppresse unità
sanitarie locali,  nonché i  relativi  atti  esecutivi,  gravano
unicamente sulle  dotazioni finanziarie disposte da provvedimenti
statali  e   regionali  aventi  tale  specifica  destinazione  ed
appositamente costituite  presso  gli  istituti  tesorieri  delle
Aziende unità sanitarie locali.

2. I  debiti e gli atti previsti dal comma 1, non possono gravare
sui beni  e sulle  disponibilità finanziarie  diverse da  quelle
indicate in  tale comma  delle Aziende  unità sanitarie locali e
della Regione.

ARTICOLO 3
(Compiti del Commissario Liquidatore)

1. La  Giunta regionale,  sulla base di quanto previsto dal comma
4, dell'art.  36, della  LR 2  gennaio 1995,  n. 1, definisce con
proprie direttive  i compiti  dei  Commissari  Liquidatori  e  le
modalità di svolgimento delle gestioni liquidatorie.

2. I  Commissari Liquidatori  per lo  svolgimento delle  funzioni
relative alle  gestioni liquidatorie si avvalgono delle strutture
organizzative delle Aziende unità sanitarie locali.

3.  Le   Aziende  ospedaliere   collaborano  con   le   strutture
organizzative  delle  Aziende  unità  sanitarie  locali  per  lo
svolgimento delle  funzioni relative  alla gestione  liquidatoria
delle soppresse  unità sanitarie locali di rispettiva competenza
territoriale.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente  legge è  dichiarata urgente  ai sensi  dell'art. 28
dello Statuto  e dell'art.  127 della  Costituzione ed  entra  in
vigore il giorno stesso della sua pubblicazione.

Firenze, 21 Ottobre 1997

CHITI

La presente  Legge è  stata approvata dal Consiglio regionale il
16.9.1997 ed  è stata  vistata dal Commissario del Governo il 15
ottobre 1997.



USL

