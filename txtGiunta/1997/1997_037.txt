Integrazione alla  LR 4 dicembre 1980, n. 89 concernente norme in
materia di  musei e  di raccolte  di enti  locali e  di interesse
locale.

Il Consiglio Regionale ha approvato il 22-4-1997
Il Commissario del Governo ha apposto il visto il 17-5-1997
Il Presidente  della Giunta  Regionale promulga la seguente legge
regionale:

ARTICOLO 1
(Inserimento dell'art. 13 bis nella LR 4 dicembre 1980, n. 89)

Dopo l'articolo 13 della LR 4 dicembre 1980, n. 89 è inserito il
seguente articolo 13 bis:

   "ARTICOLO 13 bis"
   (Istituzione di punti vendita)

   1. Gli  Enti locali  e i  soggetti  proprietari  di  musei  di
      interesse locale,  per le  finalità  di  cui  all'art.  1,
      possono  istituire   presso  i  musei  locali  o  in  altre
      istituzioni  o   strutture  culturali   punti  di   vendita
      riguardanti: cataloghi  ed  altro  materiale  illustrativo,
      riproduzione    di     beni    culturali,     oggettistica,
      pubblicazioni,   materiale    audiovisivo   che    facciano
      riferimento  alle   opere  conservate   nel  museo   e  nel
      territorio della località.

   2. Qualora  l'Ente locale  non sia  in grado  di realizzare il
      servizio di  cui al  comma 1, può richiedere di aderire al
      sistema museale  associativo di  cui  all'art.  12  che  è
      tenuto ad assicurare il servizio medesimo.

   3. La  gestione dei  servizi di  cui al  comma 1  può  essere
      affidata  a   proprio  personale   oppure  a   soggetti  da
      individuarsi   mediante   le   procedure   previste   dalle
      disposizioni vigenti.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 21 maggio 1997

MARCUCCI
(incaricata con DPGR 15.6.1995, n. 221)

La presente  legge è  stata approvata dal Consiglio regionale il
22 aprile 1997 ed è stata vistata dal Commissario del Governo il
17 maggio 1997.



CULTURA

