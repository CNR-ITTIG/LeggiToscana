Modifiche alla  Legge Regionale 12 Aprile 1994, n. 29 "Interventi
straordinari a favore delle imprese toscane.".

Il Consiglio Regionale ha approvato il 28-12-1996
Il Commissario del Governo ha apposto il visto il 31-1-1997
Il Presidente  della Giunta  Regionale promulga la seguente legge
regionale:

ARTICOLO 1
(Modifiche alla Legge Regionale 12 Aprile 1994, n. 29)

1. Il  comma 2  dell'articolo 8  della Legge  Regionale 12 Aprile
1994, n. 29 è sostituito dal seguente:

   "2. La  garanzia sussidiaria  di Fidi  Toscana SpA è prestata
   nella misura  del 25%  dell'importo relativo all'operazione di
   consolidamento garantita.
   Con le  disponibilità finanziarie  non  impegnate  del  Fondo
   Speciale rischi  di cui  all'art.  13  della  Legge  Regionale
   29/94, Fidi  Toscana SpA  attiva operazioni  di consolidamento
   per un  importo non  superiore a  32 volte l'entità del Fondo
   medesimo.
   Per la  copertura  delle  eventuali  perdite,  comprensive  di
   capitali  ed   interessi,  derivanti   dalle   operazioni   di
   consolidamento garantite,  si fa  fronte esclusivamente con le
   disponibilità del Fondo.
   La  liquidazione   delle  eventuali   perdite  definitive   è
   effettuata dopo la scadenza naturale delle operazioni poste in
   essere in ciascun anno solare.".

ARTICOLO 2
(Disposizioni attuative)

1. Al  fine di  attivare i consolidamenti di cui all'art. 1, Fidi
Toscana SpA provvede a modificare le convenzioni stipulate con le
banche per  stabilire le  condizioni, le modalità e le procedure
da seguire, ai sensi dell'art. 12 della LR 29/94.

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 4 Febbraio 1997

MARCUCCI
(Incaricata con DPGR 15.6.1995, n. 221)

La presente  legge è  stata approvata dal Consiglio regionale il
28 Dicembre  1996 ed è stata vistata dal Commissario del Governo
il 31 Gennaio 1997.



CREDITO
IMPRESE

