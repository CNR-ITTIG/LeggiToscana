Legge Regionale  23  febbraio  1987,  n.  14  "Istituzione  della
Commissione Regionale  per la  promozione di  condizioni di  pari
opportunità  tra   uomo  e   donna".  Modifiche  dell'art.  7  e
disposizione finanziaria.

Il Consiglio Regionale ha approvato l'8-4-1997
Il Commissario del Governo ha apposto il visto il 10-5-1997
Il Presidente  della Giunta  Regionale promulga la seguente legge
regionale:

ARTICOLO 1
(Sostituzione del 1 comma dell'art. 7)

1. Il 1 comma dell'art. 7 è così sostituito:

   "1. Gli  oneri finanziari  per l'attività  della  Commissione
   gravano su apposito capitolo del bilancio regionale."

ARTICOLO 2
(Sostituzione del 2 comma dell'art. 7)

1. Il 2 comma dell'art. 7 è così sostituito:

   "2. Dal  1 gennaio  1997 per  ogni giornata  di  seduta  della
   Commissione  in   seduta  plenaria,   dei  gruppi  di  lavoro,
   costituiti ai  sensi dell'art. 4,7 comma della presente legge,
   e dell'Ufficio di Presidenza della Commissione, è corrisposto
   un gettone  di presenza  di lire duecentomila alla Presidente,
   di lire  centocinquantamila  alle  Vice  Presidenti,  di  lire
   centomila alle  altre componenti  la Commissione;  in caso  di
   più sedute  dei suddetti  organismi nella stessa giornata, il
   gettone viene  corrisposto una  sola volta. L'erogazione annua
   dei gettoni  non può  superare lo stanziamento previsto dalla
   relativa voce  di bilancio  del Consiglio regionale. La misura
   del gettone  di  presenza  è  rideterminata  dall'Ufficio  di
   Presidenza  del   Consiglio  regionale,   all'inizio  di  ogni
   legislatura,  sulla  base  dell'indice  ISTAT  dei  prezzi  al
   consumo. Alle componenti della Commissione residenti in Comune
   diverso da  quello ove  ha sede la Commissione stessa, compete
   il rimborso  delle spese di viaggio, nella misura prevista per
   i dirigenti regionali.

ARTICOLO 3
(Modifica del comma 2bis dell'art. 7)

1. Al comma 2bis dell'art. 7 l'espressione "di seconda qualifica"
è abrogata.

ARTICOLO 4
(Disposizioni finanziaria)

1. Ai  maggiori oneri  di spesa derivanti dall'applicazione della
presente legge  per l'anno 1997, previsti in L. 50.000.000, si fa
fronte con la seguente variazione di bilancio di previsione 1997,
da apportarsi per analogo importo, competenze e cassa, agli stati
di previsione della spesa di bilancio 1997:

Spesa in diminuzione:

Cap. 120
   Spese servizi e provviste diverse:               L. 50.000.000

Spesa in aumento:

Cap. 725
   Spese per  il funzionamento  della  Commissione
   regionale per  la promozione  di condizioni  di
   pari opportunità  uomo donna  (LR  23.2.87  n.
   14):                                            L. 50.000.000.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 15 maggio 1997

MARCUCCI
(Incaricata con DPGR 15/6/1995, n. 221)

La presente  legge è stata approvata dal Consiglio regionale l'8
aprile 1997 ed è stata vistata dal Commissario del Governo il 10
maggio 1997.



DONNA

