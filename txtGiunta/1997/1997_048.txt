Modifiche alla  LR 17  Ottobre  1994,  n.  76.  Disciplina  delle
attività agrituristiche.

Il Consiglio Regionale ha approvato il 3-6-1997
Il Commissario del Governo ha apposto il visto il 28-6-1997
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'art. 10 della LR 17.10.1994 n. 76)

1. All'art.  10, dopo  il comma  8, della LR 76/94 è aggiunto il
seguente comma:

   "8 bis.  Alle strutture  agrituristiche con un numero di posti
   letto  autorizzati   non  superiori   a  12   e  alle  aziende
   agrituristiche autorizzate  ai sensi dell'art. 2 comma 2 lett.
   c, e  per un  numero di  pasti non superiore a 12, per la sola
   preparazione  e   somministrazione  di  pasti  e  bevande,  si
   applicano le disposizioni previste per gli affittacamere".

2. Il  comma 12  dell'art. 10  della LR  76/94 è  sostituito dal
seguente:

   "12. Le  piscine  facenti  parte  di  aziende  agrituristiche,
   riservate ai  soli ospiti  di cui alle lettere a) e b) comma 2
   dell'art. 2,  sono considerate  ad uso privato. è fatta salva
   la normativa  igienico-sanitaria in  materia di qualità delle
   acque".

3. Il comma 13 dell'art. 10 della LR 76/94 è abrogato.

ARTICOLO 2
(Modifiche all'art. 12 della LR 17.10.1994 n. 76)

1. All'art.  12, dopo  il comma  6, della LR 76/94 è aggiunto il
seguente comma:

   "6 bis.  La Provincia  provvede  altresì  alla  cancellazione
   dall'elenco  delle  aziende  agrituristiche  che  non  abbiano
   richiesto  entro   12  mesi   l'autorizzazione  comunale  allo
   svolgimento delle  attività agrituristiche  e  non  l'abbiano
   ottenuta, per  la mancata  produzione dei documenti richiesti,
   entro 24  mesi dall'iscrizione  medesima. Per  le aziende già
   iscritte tali  termini decorrono  dall'entrata in vigore della
   presente legge. I termini di cui sopra sono sospesi qualora il
   richiedente dimostri  che  i  ritardi  sono  dovuti  a  motivi
   indipendenti dalla sua volontà".

ARTICOLO 3
(Modifiche all'art. 13 della LR 17.10.1994 n. 76)

1. Il primo paragrafo del comma 4 viene così sostituito:

   "L'autorizzazione  comunale   è  sostitutiva  di  ogni  altro
   provvedimento amministrativo ed ha durata triennale".

ARTICOLO 4
(Modifiche all'art. 14 della LR 17.10.1994 n. 76)

1. La  lettera e)  del comma  1 dell'art.  14 della  LR 76/94  è
abrogata.

2. La lettera f) del comma 1 dell'art. 14 della LR 76/94 è così
sostituita:

   "Comunicare l'arrivo  degli ospiti  alla locale  autorità  di
   Pubblica Sicurezza".

3. Al comma 1 dell'art. 14 della LR 76/94 è aggiunta la seguente
lettera:

   "i) Ottemperare, per quanto non previsto dalla presente legge,
   a quanto disposto dalla legge 203/95;"

ARTICOLO 5
(Modifiche all'art. 15 della LR 17.10.1994 n. 76)

L'art. 15 della LR 17.10.1994 n. 76 è sostituito dal seguente:

1. Entro  il 1  ottobre  di  ogni  anno  i  soggetti  autorizzati
   all'esercizio dell'attività  agrituristica devono  comunicare
   alla Provincia  competente per territorio i prezzi massimi che
   intendono  praticare   dal  1  gennaio  dell'anno  successivo,
   nonchè le  caratteristiche delle  strutture. Per le strutture
   con apertura  stagionale invernale  la decorrenza  dei  prezzi
   comunicati è  anticipata al  1 dicembre  dell'anno in  corso.
   L'obbligo della  comunicazione non  sussiste qualora non siano
   intervenute variazioni,  nei prezzi  o  nelle  caratteristiche
   della struttura, rispetto alla comunicazione precedente.

2. è prevista la facoltà di presentare entro il 1 marzo di ogni
   anno una  comunicazione suppletiva dei prezzi che si intendono
   praticare dal  1 giugno  dello  stesso  anno,  se  variati  in
   aumento.

3. Per  le strutture  di nuova  apertura  la  comunicazione  deve
   essere effettuata entro la data di inizio dell'attività.

4. In  caso di  cessione della  struttura il soggetto subentrante
   deve trasmettere  alla Provincia  la comunicazione  dei prezzi
   solo   in    caso   di   variazione   di   quelli   comunicati
   precedentemente.

5. La  comunicazione dei  prezzi è  redatta in  conformità  del
   modello approvato dalla Giunta regionale. Entro il 30 novembre
   la Provincia  trasmette su  supporto magnetico, alla Regione e
   all'ENIT, le  comunicazioni dei  prezzi presentate  entro il 1
   ottobre;  entro  il  30  aprile  la  Provincia  provvede  alla
   trasmissione delle  comunicazioni suppletive  presentate entro
   il 1 marzo.

6. Nella  zona di  ricevimento degli  ospiti della struttura deve
   essere esposta e perfettamente visibile, anche senza esplicita
   richiesta del  cliente, una  tabella riepilogativa conforme al
   modello approvato  dalla  Giunta  regionale  e  contenente  le
   caratteristiche  della   struttura  e  i  prezzi  dei  servizi
   praticati nell'anno in corso.

7. In  ogni camera  o unità  abitativa deve  essere esposto,  in
   luogo ben  visibile, una  tabella contenente  le  informazioni
   relative al  prezzo massimo  del pernottamento  ed ai  servizi
   offerti  nell'anno   in  corso,  redatta  secondo  il  modello
   approvato dalla Giunta regionale.

8. Le  informazioni sulle  caratteristiche delle strutture devono
   essere conformi ai dati comunicati alla Provincia in base alle
   disposizioni della presente Legge.

9. La  pubblicazione di  offerte che praticano prezzi inferiori a
   quelli comunicati  deve riportare  chiaramente il  periodo  di
   validità,  nonchè   le  eventuali   condizioni  relative  ai
   soggetti destinatari  delle offerte stesse. In assenza di tali
   indicazioni, l'offerta  deve intendersi  come generalizzata  e
   valida per tutto l'anno.

ARTICOLO 6
(Modifiche all'art. 21 della LR 17.10.1994 n. 76)

Il comma  5 e  seguenti dell'art. 21 della LR 17.10.94 n. 76 sono
così sostituiti:

"5. Il   titolare   di  impresa  agrituristica è  soggetto  alla
    sanzione pecuniaria da L. 250.000 a L. 1.500.000
    a) qualora  esponga o  applichi  prezzi  superiori  a  quelli
       comunicati;
    b) qualora non ottemperi alle disposizioni di cui all'art. 15
       comma 8;
    c) qualora  non rispetti le condizioni previste dalle offerte
       di cui all'art. 15, comma 9.

6. Il titolare di impresa agrituristica è soggetto alla sanzione
   pecuniaria da L. 125.000 a L. 750.000
   a) qualora  la comunicazione  dei prezzi  di cui  all'art.  15
      risulti  incompleta  o  priva  di  indicazioni  relative  a
      caratteristiche  della   struttura  variate  rispetto  alle
      precedenti comunicazioni;
   b) qualora  la tabella  riepilogativa dei prezzi sia compilata
      in modo  incompleto rispetto  al modello  predisposto dalla
      Giunta regionale, ovvero in contrasto con quanto comunicato
      alla Provincia;
   c) qualora   la  tabella  riepilogativa  dei  prezzi  non  sia
      esposta o non sia completamente visibile;
   d) qualora  la tabella prezzi sia compilata in modo incompleto
      o difforme  rispetto al  modello predisposto  dalla  Giunta
      regionale.

7. Qualora  sia accertata  la violazione di cui al comma 3, oltre
   alla  sanzione   pecuniaria   viene   disposta   la   chiusura
   dell'esercizio da 1 a 30 giorni.

8. In  caso di  reiterazione di  una delle  violazioni di  cui ai
   precedenti comma,  ancorchè diversi  tra loro,  nei due  anni
   successivi le  sanzioni pecuniarie  previste sono raddoppiate.
   In   tale   caso   viene   disposta   altresì   la   chiusura
   dell'esercizio  da  1  a  30  giorni.  In  caso  di  reiterate
   violazioni,   il    Comune   può    procedere   alla   revoca
   dell'autorizzazione.

     9. Le  sanzioni di  cui ai  commi 1, 2, 3 e 4 sono applicate
   dal Comune  ed i  relativi proventi  sono da esso direttamente
   introitati; le  sanzioni di  cui ai commi 5 e 6 sono applicate
   dalla  Provincia   e  i   relativi  proventi   sono  da   essa
   direttamente introitati.

10. Sono fatte salve le altre disposizioni di cui al RD 27.7.1934
   n. 1265  "Testo Unico  delle  Leggi  Sanitarie"  nonchè,  per
   quanto non  previsto dalla  presente  Legge,  le  altre  norme
   statali e regionali vigenti.

<ARTICOLO 7>
Disposizioni transitorie

1. La  presente Legge  si applica  per  la  pubblicizzazione  dei
prezzi, secondo  quanto indicato dall'art. 15 della LR 76/94 come
modificato, a valere dal 1998.

2.  La   determinazione  e  la  comunicazione  dei  prezzi  delle
strutture avvenute  sulla base della normativa vigente per l'anno
1997, conservano  validità fino  al 31  dicembre 1997 e comunque
fino a  completa attuazione  delle procedure  di cui  all'art. 15
della LR 76/94 come modificata.

3. Sono  fatte salve  le autorizzazioni agrituristiche rilasciate
in base  alla Legge  n. 730/85  precedenti all'entrata  in vigore
della LR 36/87.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 2 Luglio 1997

CHITI

La presente legge è stata approvata dal Consiglio Regionale il 3
Giugno 1997 ed è stata vistata dal Commissario del Governo il 28
Giugno 1997.



AGRITURISMO

