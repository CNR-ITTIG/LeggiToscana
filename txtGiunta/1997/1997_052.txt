Modifiche LR  11.4.1995, n. 50 come modificata dalla LR 7.8.1996,
n. 64 concernente norme per la raccolta, coltivazione e commercio
di tartufi  freschi e  conservati destinati  al consumo  e per la
tutela e valorizzazione degli ecosistemi.

Il Consiglio Regionale ha approvato il 6-5-1997
Il Commissario del Governo ha apposto il visto il 31-5-1997
Il Presidente  della Giunta  Regionale promulga la seguente legge
regionale:

ARTICOLO 1

La presente  legge reca  modifiche  alla  disciplina  legislativa
regionale  vigente   in  materia   di  raccolta,  coltivazione  e
commercio di  tartufi freschi e conservati destinati al consumo e
per la  tutela e  valorizzazione degli ecosistemi tartufigeni per
ottemperare a  quanto stabilito nella Dir. CEE 83/189 che prevede
una procedura  d'informazione nel  settore delle  norme  e  delle
regolamentazioni tecniche,  come modificata dalla Dir. CEE 88/182
e dalla Dir. CE 94/10.

Ai sensi  e per  gli effetti  della presente legge si intende per
"legge regionale"  la LR  11 aprile  1995, n.  50 come modificata
dalla LR 7 agosto 1996, n. 64.

ARTICOLO 2

Al comma  2 dell'art. 2 "Tartufi destinati al consumo da freschi"
della legge regionale le parole "riportate nell'allegato 1 che fa
parte integrante  della presente  legge" sono  sostituite con  le
parole "quelle  di cui  alla normativa  comunitaria  e  nazionale
vigente".

Al comma 3 dello stesso art. 2 le parole "in base all'allegato 1"
sono cassate.

ARTICOLO 3

Il comma  1 dell'art.  16 "Lavorazione  dei tartufi"  della legge
regionale è così sostituito:

   "1.  La   lavorazione  del  tartufo  per  la  conservazione  e
   successiva vendita  può essere  effettuata, per  le specie di
   cui è ammessa la commercializzazione ai sensi della normativa
   comunitaria e  nazionale vigente:  a) dalle  imprese  iscritte
   alla Camera di Commercio, Industria, Artigianato e Agricoltura
   al Registro  ditte nel  settore delle industrie produttrici di
   conserve alimentari  e/o iscritte  nel corrispondente  settore
   del Registro  delle imprese; b) dai consorzi volontari, di cui
   al  precedente   articolo   7;   c)   dalle   cooperative   di
   conservazione e commercializzazione.

Al comma  3  dello  stesso  art.  16  le  parole  ",  così  come
classificati nell'allegato 2," sono cassate.

ARTICOLO 4

Il comma  1 dell'art.  18 "Commercializzazione dei tartufi" della
legge è sostituito dal seguente:

   "1. I  tartufi conservati  sono posti  in  commercio  solo  se
   maturi, sani,  ben puliti  e contenuti in recipienti provvisti
   di etichetta con l'indicazione della specie e della classifica
   prevista dalla normativa comunitaria e nazionale vigente."

ARTICOLO 5

Gli Allegati  1 "Caratteristiche botaniche e organolettiche delle
specie commerciali" e 2 "Classifica dei tartufi conservati" della
legge regionale sono abrogati.

La presente  Legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 17 luglio 1997

CHITI

La presente  Legge è  stata approvata dal Consiglio Regionale il
6/5/1997 ed  è stata  vistata dal  Commissario  del  Governo  il
31/5/1997.  Si  procede  alla  promulgazione  essendo  scaduti  i
termini previsti dalla Direttiva 83/189/CEE senza che siano stati
emessi dalla  Commissione  Europea  pareri  circostanziati,  come
risulta   dalla    comunicazione   in   data   11   Luglio   1997
dell'Ispettorato  Tecnico  -  Div.  XIX  -  del  Ministero  della
Industria, del Commercio e dell'Artigianato.



PRODOTTI AGRICOLI
TUTELA AMBIENTALE

