Disposizioni in materia di sanzioni amministrative.

Il Consiglio Regionale ha approvato il 11-3-1997
Il Commissario del Governo ha apposto il visto il 5-4-1997
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. La  presente legge  disciplina la  competenza all'applicazione
delle sanzioni  amministrative pecuniarie  e delle altre sanzioni
amministrative in  materia attribuite  alla  Regione  o  ad  essa
delegate dallo Stato.

ARTICOLO 2
(Principi generali)

1. L'attribuzione  di funzioni  di  amministrazione  attiva  alle
Province e  ai Comuni  comprende anche  le potestà  sanatorie  e
connesse.

2. In  casi particolari, motivati da eccezionali esigenze, quando
le funzioni  di  amministrazione  attiva  sono  esercitate  dalla
Regione ai  sensi dell'art. 4  comma 2 della LR 19.07.1995, n. 77
per le  attività istruttorie  relative alla loro applicazione la
Regione può  avvalersi degli Enti locali di cui alla LR 77/1995,
secondo la  procedura dettata  dall'art. 9 comma 4 della medesima
LR 77/1995.

3.  Restano   comunque  di   competenza  regionale   le  potestà
sanzionatorie relative alle infrazioni amministrative ascrivibili
agli enti di cui ai precedenti commi.

4.  I   proventi  derivanti   dall'applicazione  delle   sanzioni
amministrative   spettano    all'Ente   competente    alla   loro
applicazione.

5. Le risorse derivanti dall'applicazione delle sanzioni non sono
soggette a vincolo di destinazione.

ARTICOLO 3
(Delega transitoria di funzioni)

1.  In   attesa  del  complessivo  riordino  delle  funzioni,  da
effettuarsi a  norma dell'art.  2 della  LR 77/1995,  le potestà
sanzionatorie di  cui alle successive lettere a) e b), esercitate
dalla Regione  ai sensi della legislazione vigente, sono delegate
secondo la seguente ripartizione:

a) alle  Province sono  delegate le potestà sanzionatorie di cui
   alle LR  27.06.1994, n.  48, "Norme in materia di circolazione
   fuori strada  dei veicoli  a motore";  e LR  16.01.1995, n. 5,
   art. 37, come integrato dall'art. 1 della LR 13.04.1995, n. 59
   concernente le  violazioni del  sistema regionale  delle  aree
   protette;
b) ai  Comuni sono delegate le potestà sanzionatorie di cui alle
   leggi regionali:

   1. LR  04.05.1989, n.  25 "Disciplina per l'assegnazione degli
      alloggi  di   edilizia  residenziale   pubblica  e  per  la
      determinazione del canone sociale";
   2. LR  21.12.1992 n.  58 "Norme  in  materia  di  vigilanza  e
      controllo igienico,  sanitario  e  annonario  dei  prodotti
      ittici";
   3. LR  06.09.1993 n.  67 "Norme  in materia  di  trasporto  di
      persone mediante servizio di taxi e servizio di noleggio";
   4. LR  08.04.1995 n.  43 "Norme  per la gestione dell'anagrafe
      del cane,  la  tutela  degli  animali  d'affezione    e  la
      prevenzione del randagismo";
   5. LR  18.04.1995 n. 69 "Norme per l'esercizio, la tutela e la
      valorizzazione dell'apicoltura".

2.   I   proventi   derivanti   dall'esercizio   delle   potestà
sanzionatorie di  cui al  comma 1  sono  introitate  direttamente
dagli  enti  ivi  indicati,  rimanendo  acquisiti  ai  rispettivi
bilanci a titolo di finanziamento delle funzioni delegate.

ARTICOLO 4
(Applicazione)

1. Le  norme della  presente legge si applicano per le violazioni
connesse successivamente alla sua entrata in vigore.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetta di osservarla e farla
osservare come legge dalla Regione Toscana.

Firenze, 10 Aprile 1997

MARCUCCI
(Incaricata con DPGR 15.6.1995, n. 221)

La presente legge è stata approvata dal Consiglio regionale l'11
Marzo 1997  ed è  stata vistata dal Commissario del Governo il 5
Aprile 1997.



ENTI TERRITORIALI
ATTRIBUZIONI DELEGHE

