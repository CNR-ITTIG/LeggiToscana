Legge regionale 5 giugno 1974, n. 32 (Istituzione di una societa`
di diritto  privato a  prevalente partecipazione  regionale  Fidi
Toscana  SpA)   e  legge   regionale  30   maggio  1994,   n.  41
(Attribuzione alla  Fidi Toscana  SpA di nuove funzioni in favore
delle imprese agricole). Modifiche.

Il Consiglio Regionale ha approvato il 23-4-2002
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`art. 11 LR 32/1974)

1. L`articolo  11 della  legge regionale  5 giugno  1974, n.  32,
(Istituzione di  una societa`  di diritto  privato  a  prevalente
partecipazione regionale  Fidi Toscana  SpA)  e`  sostituito  dal
seguente:

   "Art. 11
   Composizione del Comitato tecnico
   
   Fanno parte del Comitato tecnico:
   a) il Presidente;
   b) due  esperti effettivi,  designati dalle associazioni delle
      categorie economiche  che partecipano  alla  Societa`,  per
      ciascuno dei seguenti settori:
   
   1. artigianato;
   2. coltivatori diretti e affittuari agricoli;
   3. commercio e servizi;
   4. cooperazione agricola;
   5. cooperazione di servizi e di produzione e lavoro;
   6. imprenditori agricoli;
   7. industria;
   
   c) un  rappresentante dell`Unione  Regionale delle  Camere  di
      Commercio, Industria, Artigianato e Agricoltura;
   d) un  rappresentante  dell`Unione  Regionale  delle  Province
      Toscane.
   
   Gli esperti di cui al comma 1 lettera b) partecipano alle sole
   sedute  concernenti   l`esame  delle   domande  delle  imprese
   operanti nei rispettivi settori. Le associazioni designano dei
   sostituti agli  esperti effettivi, in caso di loro impedimento
   od assenza o per favorire una maggiore conoscenza del problema
   specifico.
   
   I membri  del Comitato  tecnico sono  nominati  dal  Consiglio
   d`Amministrazione della Societa` e restano in carica tre anni.
   
   Alle sedute del Comitato tecnico inoltre partecipa:
   
   a) un    rappresentante  della  banca  finanziatrice,  per  le
      attribuzioni indicate all`articolo 12, comma 1 lettera a);
   b) il Direttore generale della societa` o un suo delegato, per
      le attribuzioni  indicate all`articolo  12 comma 1, lettera
      b).
   
   Le funzioni  di segreteria del Comitato tecnico sono svolte da
   un dipendente della societa`."
   
ARTICOLO 2
(Modifiche all`art. 12 LR 32/1974)

1. L`articolo  12  della  legge  regionale  n.  32  del  1974  e`
sostituito dal seguente:

   "Art. 12
   Attribuzioni del Comitato tecnico
   
   Il Comitato  tecnico ha  il compito  di esaminare  le  domande
   delle imprese,  raccogliendo tutte le informazioni che ritiene
   opportuno acquisire,  e di  formulare un  parere  motivato  al
   Consiglio d`Amministrazione in merito:
   
   a) alla   concessione    delle    garanzie  sussidiarie  sulle
      operazioni di  credito non  rientranti tra quelle di minori
      dimensioni, sulla  base dell`istruttoria  predisposta dalla
      banca;
   b) all`assunzione    di    partecipazioni    e    di  prestiti
      obbligazionari, alla concessione di prestiti partecipativi,
      alla   stipula    di   contratti    di   associazioni    in
      partecipazione."
   
ARTICOLO 3
(Abrogazioni)

1. L`articolo  12 della  legge regionale  30 maggio  1994  n.  41
(Attribuzione alla  Fidi Toscana  SpA di nuove funzioni in favore
delle imprese agricole) e` abrogato.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 24 aprile 2002

Passaleva
incaricato con DPGR n. 132 del 22.05.2000)

La presente  legge e`  stata approvata  dal  Consiglio  regionale
nella seduta del 23-4-2002.




ORGANIZZAZIONI
CREDITO
AGRICOLTURA

