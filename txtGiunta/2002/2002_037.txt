Modificazioni alla legge regionale 28 dicembre 2000, n. 82 (Norme
in materia di Comunità montane).

Il Consiglio Regionale ha approvato il 09-10-2002
Il Presidente  della Giunta  Regionale promulga la seguente legge
regionale:

ARTICOLO 1
(Modificazioni  ed   integrazioni  all'articolo  11  della  legge
regionale 28 dicembre 2000, n. 82)

1. Il  comma 3 dell'articolo 11 della legge regionale 28 dicembre
2000,  n.   82  (Norme  in  materia  di  Comunità  montane),  è
sostituito dal seguente:

   "3. Con  le norme  statutarie di cui all'articolo 13, comma 2,
   le Comunità  montane costituite ai sensi della presente legge
   provvedono altresì  alla rideterminazione  della composizione
   degli organi rappresentativi ed esecutivi, in osservanza delle
   previsioni del decreto legislativo n. 267 del 2000."
   
2. Il  comma 4  dell'articolo 11  della legge regionale n. 82 del
2000 è sostituito dal seguente:

   "4. Fino all'entrata in vigore delle norme degli Statuti sulla
   rideterminazione della  composizione degli  organi di  cui  al
   comma 3:
   
   a) nel    caso  di  Comunità  montane,  costituite  ai  sensi
      dell'articolo 5,  che comprendono  i medesimi  Comuni delle
      Comunità montane preesistenti di cui all'allegato 2, resta
      ferma  la   composizione  dell'organo   rappresentativo   e
      dell'organo esecutivo;
   b) negli   altri    casi,    l'organo    rappresentativo    è
      provvisoriamente   composto    dal   Sindaco   e   da   due
      rappresentanti, uno  dei quali espresso dalla minoranza, di
      ciascun Comune partecipante, eletti dai rispettivi consigli
      comunali; l'organo  esecutivo è  provvisoriamente composto
      da un  numero di  componenti non superiore a quattro, se la
      popolazione complessiva  non supera  i 10  mila abitanti, e
      non superiore  a sei,  se  la  popolazione  complessiva  è
      compresa tra 10 mila e 100 mila abitanti."
   
3. Dopo  il comma  4 dell'articolo 11 della legge regionale n. 82
del 2000, è aggiunto il comma 4 bis:

   "4 bis. Gli statuti delle Comunità montane di cui al comma 4,
   lettera a)  possono, in  via transitoria,  mantenere ferma  la
   composizione   dell'organo   rappresentativo   e   dell'organo
   esecutivo fino  al 31  luglio 2004,  e comunque  non oltre  il
   rinnovo della  maggioranza dei  consigli  dei  Comuni  facenti
   parte della  Comunità montana se antecedente alla data del 31
   luglio 2004."
   
ARTICOLO 2
(Entrata in vigore)

1. La  presente legge  entra in  vigore il giorno successivo alla
sua pubblicazione sul Bollettino ufficiale della Regione Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 14 ottobre 2002

Martini

La presente  legge è  stata approvata  dal  Consiglio  Regionale
nella seduta del 09-10-2002.




ENTI TERRITORIALI
ORDINAMENTO

