Testo unico  della normativa  della Regione Toscana in materia di
educazione, istruzione,  orientamento, formazione professionale e
lavoro.

Il Consiglio Regionale ha approvato il 24-7-2002
Il Presidente  della Giunta  Regionale promulga la seguente legge
regionale:

TITOLO I
PRINCIPI GENERALI

ARTICOLO 1
(Oggetto e obiettivi delle politiche di intervento)

1. La  presente legge  disciplina gli  interventi che  la Regione
Toscana    promuove     per    lo    sviluppo    dell`educazione,
dell`istruzione,     dell`orientamento,      della     formazione
professionale e dell`occupazione, al fine di costruire un sistema
regionale integrato  che garantisca, in coerenza con le strategie
dell`Unione europea per lo sviluppo delle risorse umane, la piena
realizzazione  della  liberta`  individuale  e  dell`integrazione
sociale, nonche`  il diritto all`apprendimento lungo tutto l`arco
della vita quale fondamento necessario per il diritto allo studio
e il diritto al lavoro.

2. Gli  interventi di  cui al comma 1 concorrono ad assicurare lo
sviluppo dell`identita`  personale e  sociale, nel rispetto della
liberta` e della dignita` della persona, dell`uguaglianza e delle
pari  opportunita`,   in  relazione   alle  condizioni   fisiche,
culturali, sociali e di genere.

3. Per realizzare le finalita` di cui al comma 1, la Regione, nel
rispetto del  principio di  sussidiarieta` previsto dall`articolo
118 della  Costituzione, determina  l`allocazione delle  funzioni
amministrative al  livello di  governo piu` vicino ai cittadini e
favorisce  l`integrazione   di  apporti  funzionali  di  soggetti
privati.

4.  Gli   interventi  della   Regione  si  ispirano  ai  seguenti
obiettivi:

a) assicurare  la diffusione territoriale, la qualificazione e il
   costante miglioramento dell`offerta di attivita` e di servizi;
b) favorire   la  possibilita`  di  apprendere  e  sviluppare  le
   conoscenze degli  individui lungo  l`intero arco  della  vita,
   garantendo  l`esercizio   della  liberta`   di  scelta   nella
   costruzione   di    percorsi   lavorativi,   professionali   e
   imprenditoriali  al  fine  di  incrementare  la  capacita`  di
   inserimento e qualificare la permanenza nel mondo del lavoro;
c) sostenere  lo sviluppo qualitativo dell`offerta di istruzione,
   pubblica e  paritaria, contribuendo  a  rendere  effettivo  il
   diritto  all`apprendimento  per  tutti,  anche  attraverso  la
   flessibilita` dei percorsi;
d) sviluppare  e promuovere  le politiche  del lavoro  al fine di
   favorire l`incontro fra la domanda e l`offerta;
e) prevenire  la disoccupazione incentivando intese e accordi tra
   soggetti pubblici e privati per la realizzazione di iniziative
   locali;
f) favorire  azioni  di  pari  opportunita`  volte  a  migliorare
   l`accesso e  la partecipazione  delle  donne  al  mercato  del
   lavoro con  interventi specifici  per sostenere  l`occupazione
   femminile, ad  eliminare la disparita` nell`accesso al lavoro,
   favorendo i  percorsi di  carriera, e  a  conciliare  la  vita
   familiare con quella professionale;
g) promuovere  l`inserimento o  il reinserimento  nel mercato del
   lavoro delle  persone esposte al rischio di esclusione sociale
   attraverso percorsi  di sostegno  e  accesso  alle  misure  di
   politica del lavoro;
h) sviluppare  le azioni  volte a  garantire ai disabili il pieno
   accesso agli interventi previsti dalla presente legge;
i) promuovere  l`innovazione, sviluppando  con le parti sociali i
   necessari accordi,  al fine  di raggiungere elevati livelli di
   sicurezza e  qualita` del  lavoro, come  fondamento necessario
   per  la   competizione  qualitativa   e   l`incremento   della
   produttivita`.

TITOLO II
LE POLITICHE DI INTERVENTO

CAPO I
LE   POLITICHE    INTEGRATE   DELL`EDUCAZIONE,   DELL`ISTRUZIONE,
DELL`ORIENTAMENTO E DELLA FORMAZIONE PROFESSIONALE

ARTICOLO 2
(Interventi   di    attuazione    delle    politiche    integrate
dell`educazione,  dell`istruzione,   dell`orientamento  e   della
formazione professionale)

1.  Le   politiche  integrate  dell`educazione,  dell`istruzione,
dell`orientamento e  della formazione  professionale  si  attuano
attraverso interventi diretti e indiretti. Per interventi diretti
si intendono  azioni di  sostegno, anche  di tipo finanziario, in
risposta a  bisogni  riferibili  alla  domanda  individuale;  per
interventi indiretti  si intendono  azioni  di  consolidamento  e
sviluppo  dei  sistemi  dell`educazione,  dell`istruzione,  della
formazione  professionale  e  dell`orientamento,  finalizzate  ad
assicurare l`accessibilita`  e il  miglioramento sia dell`offerta
formativa che  dei servizi  ad essa  connessi, nonche`  azioni di
indirizzo,    coordinamento,     regolazione,     qualificazione,
monitoraggio  e   valutazione  dei  sistemi  stessi,  nelle  loro
articolazioni pubbliche e private.

2. L`insieme  organico degli interventi delle politiche integrate
dell`educazione,  dell`istruzione,   dell`orientamento  e   della
formazione professionale,  attuati ai  sensi e  per i  fini della
presente legge,  e` volto  alla  progressiva  costruzione  di  un
sistema integrato regionale per il diritto all`apprendimento.

ARTICOLO 3
(Finalita` degli interventi educativi per la prima infanzia)

1. La  Regione promuove  e coordina  interventi educativi unitari
rivolti all`infanzia,  tesi alla  piena e  completa realizzazione
dei diritti  della persona  e informati  ai principi  del pieno e
inviolabile rispetto  della liberta`  e della dignita` personale,
della  solidarieta`,   dell`eguaglianza  di  opportunita`,  della
valorizzazione  della  differenza  di  genere,  dell`integrazione
delle diverse  culture, garantendo  il benessere psicofisico e lo
sviluppo delle potenzialita` cognitive, affettive e sociali.

2.  La  Regione,  nel  promuovere  la  realizzazione  di  servizi
efficaci  in   relazione  ai   bisogni  emergenti   nel   proprio
territorio, si ispira alle seguenti finalita`:

a) innovazione e sperimentazione;
b) continuita` educativa;
c) massima   diffusione    territoriale    degli    interventi  e
   raggiungimento della piu` ampia utenza;
d) diversificazione    delle    offerte        e    flessibilita`
   dell`organizzazione;
e) omogenea qualita` dell`offerta;
f) risposte personalizzate alla molteplicita` dei bisogni;
g) organizzazione   degli    interventi  per  garantire  le  pari
   opportunita` e  conciliare la  vita professionale dei genitori
   con quella familiare;
h) ottimizzazione  dell`uso  delle  risorse,  in  relazione  alla
   qualita` e all`economicita`;
i) tutela dei diritti all`educazione dei disabili.

ARTICOLO 4
(Tipologie degli  interventi e  servizi educativi  per  la  prima
infanzia)

1. Gli  interventi per  la realizzazione  delle finalita`  di cui
all`articolo 3  sono rivolti  ai bambini  in eta` compresa da tre
mesi a tre anni e consistono in:

a) nido  di infanzia,  quale servizio  educativo e sociale per la
   prima  infanzia,   aperto  a  tutti  i  bambini  senza  alcuna
   discriminazione, che  concorre con  le famiglie alla crescita,
   cura, formazione e socializzazione dei bambini, assicurando la
   realizzazione di  programmi educativi,  il gioco, i pasti e il
   riposo pomeridiano;
b) servizi integrativi che hanno l`obiettivo di ampliare l`azione
   dei  nidi   di  infanzia,  garantendo  risposte  flessibili  e
   differenziate alle  esigenze delle famiglie e dei bambini, che
   possono comprendere  servizi  con  caratteristiche  educative,
   ludiche,  culturali  e  di  aggregazione  sociale,  anche  per
   fruizioni temporanee  o saltuarie  nella giornata,  rivolte ai
   soli bambini  o ai  bambini  con  i  loro  genitori  o  adulti
   accompagnatori, e  servizi  educativi  e  di  cura  presso  il
   domicilio della famiglia o dell`educatore.

2. I  nidi di infanzia ed i servizi di cui al comma 1, lettere a)
e b),  devono attenersi agli standard strutturali, qualitativi ed
alle qualifiche  professionali definiti  dal regolamento  di  cui
all`articolo 32, comma 2.

3. Il Comune e` titolare delle funzioni amministrative in materia
di servizi ed interventi educativi che gestisce in forma diretta,
in associazione  con uno  o piu`  o tutti i Comuni compresi nella
zona socio-sanitaria di cui all`articolo 19 della legge regionale
3 ottobre  1997, n. 72 (Organizzazione e promozione di un sistema
di diritti  di cittadinanza  e di pari opportunita`: riordino dei
servizi socio-assistenziali  e socio-sanitari  integrati),  anche
attraverso gli  strumenti previsti  dal  decreto  legislativo  18
agosto 2000,  n. 267  (Testo unico  delle leggi  sull`ordinamento
degli enti locali).

4. I  Comuni, per  l`erogazione  dei  servizi  nell`ambito  delle
risorse programmate, possono convenzionarsi con soggetti pubblici
e  privati   accreditati  ai   sensi  del   regolamento  di   cui
all`articolo 32,  comma 2,  ed  ammettere  gli  interessati  alla
fruizione  delle  prestazioni  e  dei  servizi  di  rete  tramite
appositi buoni-servizio,  le cui  modalita` di  attribuzione sono
disciplinate da apposito regolamento comunale, da adottarsi entro
sei  mesi   dall`entrata  in   vigore  del   regolamento  di  cui
all`articolo 32, comma 2.

5.  I   Comuni,  con   riferimento  agli  standard  previsti  dal
regolamento di cui all`articolo 32, comma 2, autorizzano soggetti
privati ad  istituire e  gestire servizi di carattere educativo e
concedono  ai   soggetti  privati  autorizzati  che  ne  facciano
richiesta, l`accreditamento.

6. L`esercizio  dei servizi educativi per la prima infanzia privo
dell`autorizzazione di cui al comma 5, comporta la cessazione del
servizio ad  iniziativa del  Comune, con  procedure definite  dai
regolamenti comunali.

ARTICOLO 5
(Educazione non  formale degli  adolescenti, dei  giovani e degli
adulti)

1. Per  educazione non formale si intende l`insieme di interventi
educativi non  finalizzati direttamente  al rilascio di titoli di
studio o di attestati professionali, ancorche` valutabili secondo
quanto stabilito  nel sistema generale dei crediti formativi e di
istruzione di cui all`articolo 32, comma 2, lettera c).

2. La Regione promuove interventi di educazione non formale degli
adolescenti, dei  giovani e degli adulti al fine di concorrere ad
assicurare lo  sviluppo dell`identita`  personale e  sociale, nel
rispetto  della   liberta`  e   della  dignita`   della  persona,
dell`uguaglianza e  delle pari  opportunita`, in  relazione  alle
condizioni fisiche, culturali, sociali e di genere.

3. La Regione, per rendere effettivo il diritto all`apprendimento
lungo  tutto  l`arco  della  vita,  sviluppa,  nell`ambito  della
programmazione dell`offerta  formativa integrata,  il progressivo
raccordo delle  iniziative educative  non  formali  rivolte  agli
adulti presenti  sul territorio regionale, in un insieme organico
e qualificato  di  opportunita`  educative  per  la  popolazione,
basato su  accordi ed  intese  di  rete  fra  tutti  i  soggetti,
pubblici e privati, promotori delle iniziative stesse.

4. Con  il regolamento  di cui  all`articolo 32,  comma  2,  sono
definite le  caratteristiche  strutturali  ed  organizzative  del
sistema di  educazione non formale degli adolescenti, dei giovani
e degli adulti.

Art 6
Interventi per lo sviluppo del sistema di istruzione

1. Nel  rispetto  delle  norme  generali  sull`istruzione  e  dei
principi fondamentali stabiliti con legge dello Stato, la Regione
promuove sul proprio territorio un organico sviluppo, qualitativo
e quantitativo, dell`istruzione scolastica.

2. Le  finalita` di cui al comma 1 sono perseguite in particolare
attraverso le seguenti funzioni:

a) la   programmazione    dell`offerta  formativa  integrata  tra
   istruzione e formazione professionale;
b) la  programmazione, sul  piano  regionale,  nei  limiti  delle
   disponibilita` di  risorse umane  e  finanziarie,  della  rete
   scolastica,  sulla   base  dei   piani  provinciali   di   cui
   all`articolo 29,  comma 2, assicurando il coordinamento con la
   programmazione di cui alla lettera a);
c) la  suddivisione, anche  sulla base  delle proposte degli enti
   locali  interessati,   del  territorio   regionale  in  ambiti
   funzionali al miglioramento dell`offerta formativa;
d) la determinazione del calendario scolastico;
e) i contributi alle scuole non statali;
f) le  iniziative e  le attivita`  di  promozione  relative  alle
   funzioni di cui al presente elenco.

3. La  Regione, al  fine di  raccordare organicamente  le proprie
competenze con  quelle esercitate  dall`amministrazione statale e
dagli enti  locali nel  campo dell`istruzione, sviluppa le azioni
di cui  al comma  2, osservando  il  metodo  della  concertazione
interistituzionale  e  stipulando  con  i  suddetti  enti  intese
operative.

ARTICOLO 7
(Finalita`, destinatari  e  tipologie  degli  interventi  per  il
diritto allo studio scolastico)

1. La  Regione promuove  servizi e  interventi  volti  a  rendere
effettivo   il   diritto   all`apprendimento   e   all`istruzione
scolastica dei soggetti frequentanti le scuole statali, le scuole
paritarie  private   e  degli  enti  locali,  dall`infanzia  fino
all`assolvimento dell`obbligo scolastico e formativo.

2. Le finalita` di cui al comma 1 sono perseguite attraverso:

a) il  sostegno di  tutti i  servizi e  le iniziative di supporto
   alla frequenza delle attivita` scolastiche;
b) l`erogazione   di    provvidenze  economiche  prioritariamente
   destinate ai  soggetti appartenenti  a famiglie  in condizioni
   svantaggiate;
c) lo    sviluppo  di  azioni  di  miglioramento  della  qualita`
   dell`offerta  di   istruzione  e  formazione  prioritariamente
   finalizzate alla  riduzione dell`insuccesso  e  dell`abbandono
   scolastico.

3. Per  la realizzazione  delle  finalita`  di  cui  al  presente
articolo,  il  Piano  di  indirizzo  generale  integrato  di  cui
all`articolo 31  individua gli interventi, rivolti agli studenti,
che prescindono  dal possesso di determinati requisiti soggettivi
e oggettivi e gli interventi attribuiti per concorso.

4. Il Piano di indirizzo generale integrato prevede, altresi`:

a) le  modalita` di  individuazione dei  requisiti di merito e di
   reddito;
b) i  criteri per  la contribuzione  finanziaria dei  destinatari
   degli  interventi  rivolti  agli  studenti,  che  puo`  essere
   differenziata in  fasce connesse al reddito delle famiglie dei
   medesimi, fino ad essere eventualmente esclusa.

ARTICOLO 8
(Finalita` e  destinatari degli  interventi per  il diritto  allo
studio universitario)

1. In  attuazione degli  articoli 3  e 34  della Costituzione, la
Regione interviene per rimuovere gli ostacoli di ordine economico
e sociale  che di  fatto  limitano  l`eguaglianza  dei  cittadini
nell`accesso all`istruzione  superiore  e,  in  particolare,  per
consentire ai  capaci e  meritevoli, anche  se privi di mezzi, di
raggiungere i gradi piu` alti degli studi.

2. Gli  interventi sono  destinati agli studenti iscritti, per il
conseguimento di  un titolo  di valore legale, ai corsi di studio
delle Universita` degli studi e degli Istituti di alta formazione
e specializzazione  artistica e  musicale, con  sede in  Toscana,
tutti denominati  in  seguito,  ai  fini  della  presente  legge,
Universita`.

3. La Regione assicura il coordinamento dei propri interventi con
quelli di competenza delle Universita` della Toscana.

ARTICOLO 9
(Tipologie  degli   interventi  per   il  diritto   allo   studio
universitario)

1. Gli interventi attuati per le finalita` di cui all`articolo 8,
comma 1,  sono realizzati  avendo  riguardo  sia  al  momento  di
ingresso  nel   sistema  universitario  toscano,  con  azioni  di
informazione  e  di  integrazione  culturale,  sia  agli  aspetti
logistici e  di possibilita`  di permanenza nelle sedi di studio,
attivando appositi  servizi di  ristorazione, di  alloggio  e  di
sostegno finanziario  attraverso borse  di studio ed altre forme,
sia alle  prospettive di collocazione professionale con azioni di
orientamento al lavoro in rapporto con i centri per l`impiego.

2. Il  Piano di  indirizzo generale integrato di cui all`articolo
31 individua  gli interventi  che  prescindono  dal  possesso  di
determinati requisiti  soggettivi e oggettivi degli studenti, gli
interventi che  non prescindono  dai  suddetti  requisiti  o  che
vengono attribuiti  per concorso  e gli  interventi cumulabili di
cui al comma 5.

3. Il  Piano di  indirizzo generale integrato di cui all`articolo
31 stabilisce  le modalita`  di individuazione  dei requisiti  di
merito e  di reddito degli studenti per l`accesso agli interventi
attribuiti per  concorso e  determina, altresi`,  le entita`  dei
benefici.

4. Le borse di studio possono essere concesse al fine di favorire
il  conseguimento   della  prima   laurea,  della   prima  laurea
specialistica o  di altri  titoli equipollenti o superiori aventi
valore legale.  Il Piano  di indirizzo  generale integrato di cui
all`articolo 31 puo` prevedere la concessione di prestiti d`onore
in sostituzione, anche parziale, delle borse di studio.

5. I  benefici di  cui al comma 3 non possono essere cumulati con
altre erogazioni finanziarie a qualsiasi titolo attribuite, salvo
il  caso  di  erogazioni  concesse  da  istituzioni  nazionali  o
straniere  volte   ad  integrare,   con   soggiorni   all`estero,
l`attivita` di  formazione o  di ricerca  dei borsisti e salvo il
caso di  erogazione di  provvidenze da parte delle Aziende di cui
all`articolo 10,  individuate dal regolamento di cui all`articolo
32, comma 3.

6. Il  servizio abitativo  delle Aziende  di cui all`articolo 10,
utilizzato per  i propri  fini istituzionali  e per  quelli delle
Universita`, non  costituisce esercizio  di  struttura  ricettiva
alberghiera ed extra-alberghiera.

ARTICOLO 10
(Aziende regionali per il diritto allo studio universitario)

1. La  realizzazione, in  collaborazione con le Universita` e gli
enti locali,  degli interventi di cui all`articolo 9 e` demandata
alle  tre   Aziende  regionali   per  il   diritto  allo   studio
universitario, di  seguito denominate  Aziende,  che  hanno  sede
legale nei comuni sedi delle Universita` di Firenze, di Pisa e di
Siena.

2. Alle  Aziende fanno capo anche gli interventi da realizzare in
altre citta`  della regione  sedi di  decentramento universitario
dipendenti dalle  Universita` ove  ha sede l`Azienda, nonche` gli
interventi  a   favore  degli  iscritti  agli  Istituti  di  alta
formazione e specializzazione artistica e musicale.

3. Le Aziende sono dotate di personalita` giuridica, di autonomia
amministrativa e  gestionale, di  patrimonio proprio e di proprio
personale.  Il   loro  funzionamento   e`  disciplinato   da   un
regolamento   approvato    dal   Consiglio   di   amministrazione
conformemente alle  modalita` definite  dal regolamento regionale
di cui all`articolo 32, comma 3, lettera b).

4. Sono  organi dell`Azienda  il Consiglio di amministrazione, il
Presidente e il Collegio dei revisori.

5. Le  modalita` di  nomina e  la composizione  del Consiglio  di
amministrazione, che assicura la rappresentanza delle Universita`
e degli  studenti, sono stabilite con deliberazione del Consiglio
regionale. Le  modalita` di  funzionamento e  le competenze degli
organi di  cui al  comma 4  sono stabilite dal regolamento di cui
all`articolo 32, comma 3, lettera b).

6.  Il   bilancio  previsionale   economico  delle   Aziende  con
l`allegato piano di attivita` annuale e il conto di esercizio con
i risultati  finali  del  controllo  di  gestione  sono  soggetti
all`approvazione  del  Consiglio  regionale,  su  proposta  della
Giunta regionale.

7.  Il   patrimonio   delle   Aziende   e`   vincolato   nell`uso
all`attuazione  degli   interventi  del   diritto   allo   studio
universitario di cui all`articolo 9.

8. La Giunta regionale esercita la vigilanza sull`amministrazione
delle Aziende ai sensi dell`articolo 58 dello Statuto.

9. Nell`esercizio di tali poteri, la Giunta regionale:

a) dispone  ispezioni mediante  la nomina di uno o piu` ispettori
   tra il personale regionale dirigente;
b) provvede,   previa    diffida  agli  organi  dell`Azienda,  al
   compimento di atti resi obbligatori da disposizioni di legge e
   di regolamento,  quando  gli  amministratori  ne  rifiutino  o
   ritardino l`adempimento.

10. In  caso di persistente carenza di funzionamento o di gravi e
ripetute violazioni  di leggi  o di  prescrizioni programmatiche,
con decreto  del Presidente  della Giunta regionale, il Consiglio
di amministrazione  dell`Azienda e`  sciolto ed  e`  nominato  un
commissario straordinario  per la  gestione dell`Azienda  per  un
periodo non superiore a sei mesi.

11.  La  Giunta  regionale  presenta  una  relazione  annuale  al
Consiglio regionale  sull`attivita` delle Aziende e sulla propria
attivita` di vigilanza.

ARTICOLO 11
(Personale delle Aziende)

1. Il personale delle Aziende e` iscritto nell`apposito ruolo del
personale di  ciascuna Azienda  e ad esso si applica il contratto
collettivo nazionale  di  lavoro  dei  dipendenti  della  Regione
Toscana.

2. Al personale iscritto nei ruoli delle Aziende, gia` trasferito
dalla Regione  Toscana ai  sensi della  legge regionale 11 agosto
1993, n.  55 (Norme  per l`attuazione  del  diritto  allo  studio
universitario), continuano  ad applicarsi  i benefi`ci  derivanti
dalle disposizioni di cui alla legge regionale 10 maggio 1982, n.
35 (Trattamento previdenziale del personale regionale).

3. Ai  fini di previdenza e quiescenza, il personale e` iscritto,
fin dalla data di inizio del rapporto di lavoro presso l`Azienda,
all`Istituto   nazionale   di   previdenza   per   i   dipendenti
dell`amministrazione  pubblica   (INPDAP)  e   precisamente  alla
gestione autonoma ex CPDEL, per quanto riguarda il trattamento di
pensione, ed  alla gestione  autonoma ex INADEL, per l`indennita`
di fine servizio.

4. Previa  intesa, ciascuna  delle Aziende  per l`assunzione  del
personale puo`  utilizzare le  graduatorie dei concorsi che siano
stati banditi  da una  delle altre  Aziende,  dagli  enti  locali
ovvero dalla  Regione Toscana ai sensi dell`articolo 54, comma 9,
della legge  regionale 17  marzo  2000,  n.  26  (Riordino  della
legislazione  regionale   in  materia   di   organizzazione   del
personale).

ARTICOLO 12
(Orientamento)

1. La  Regione garantisce  ai cittadini  di ogni  eta` il diritto
all`orientamento per la conoscenza delle opportunita` finalizzate
alla costruzione  di percorsi  individuali in  ambito educativo e
scolastico,  formativo   e  professionale,  tenendo  conto  delle
capacita` e  delle aspirazioni  individuali per il pieno sviluppo
della persona umana e in relazione ai cambiamenti sociali.

2. Gli  interventi e  i servizi  per l`orientamento si realizzano
con il  concorso dei  soggetti pubblici  e privati che attuano le
politiche  integrate   dell`educazione,  dell`istruzione,   della
formazione e  del lavoro,  anche attraverso  l`alternanza  tra  i
sistemi, in raccordo con la rete dei servizi per l`impiego.

ARTICOLO 13
(Obbligo formativo)

1.  Al   fine  di   dare  attuazione   alle  attivita`   relative
all`assolvimento dell`obbligo formativo nel sistema di istruzione
scolastica,  nel   sistema  della   formazione  professionale   e
nell`esercizio dell`apprendistato  e della  libera  scelta  nella
costruzione di  percorsi professionali,  la  Regione  promuove  e
sostiene l`offerta  qualitativamente e quantitativamente adeguata
di percorsi  formativi rivolti  sia all`ambito  della  formazione
professionale e  dell`apprendistato a  completamento dei percorsi
nell`ambito  dell`istruzione,  sia  al  rientro  nel  sistema  di
istruzione per  il completamento  del ciclo di studio. La Regione
favorisce, altresi`,  tutte le  opportunita` di integrazione e di
personalizzazione che  si rendano necessarie al fine di garantire
il diritto al successo formativo previsto dalla legge.

2. I  servizi di  accoglienza dei  giovani in obbligo formativo e
verifica dei  percorsi formativi  integrati e personalizzati sono
svolti dai centri per l`impiego.

3. La  Regione favorisce lo svolgimento dei percorsi integrati di
cui  al   comma  1,   sulla  base   di  specifiche   intese   con
l`amministrazione scolastica  e nell`ambito della definizione del
sistema generale  dei crediti  formativi e  di istruzione al fine
anche  di  predeterminare,  in  sede  di  progetto  del  percorso
formativo individualizzato,  specifiche modalita`  di rientro nel
sistema di istruzione per il completamento del ciclo di studio.

4. Il  progetto del  percorso formativo individualizzato contiene
l`indicazione delle  procedure di  accertamento delle  competenze
per il  conseguimento della qualifica finale. Tali procedure sono
determinate secondo le modalita` stabilite nel regolamento di cui
all`articolo 32,  comma 2,  lettera c),  per la conclusione degli
interventi relativi all`obbligo formativo.

ARTICOLO 14
(Formazione post-obbligo e superiore)

1. La  Regione articola  la propria  offerta formativa mediante i
seguenti interventi:

a) formazione  di supporto  all`inserimento  e  al  reinserimento
   lavorativo;
b) corsi di istruzione e formazione tecnica superiore a carattere
   post-secondario;
c) formazione  professionalizzante all`interno di corsi di laurea
   universitari;
d) percorsi  di formazione post-universitaria rivolti a giovani e
   adulti, occupati e non occupati.

2. La  Regione interviene a sostegno della domanda individuale di
formazione post-obbligo e superiore con misure anche di carattere
finanziario.

ARTICOLO 15
(Formazione continua)

1. Al  fine di  assicurare il diritto all`apprendimento per tutto
l`arco  della   vita,  la  Regione  sostiene  lo  sviluppo  delle
competenze  generali   e   tecnico-professionali   dei   soggetti
occupati, promuovendo  gli interventi volti all`adeguamento delle
competenze, alla qualificazione e specializzazione professionale,
al perfezionamento  e alla  riqualificazione professionale, anche
imprenditoriale,  e   sostenendo   la   formazione   continua   e
ricorrente, nonche`  quella  conseguente  alla  riconversione  di
attivita` produttive.  In tale  ambito,  gli  interventi  debbono
considerare l`insieme  delle misure  di formazione  continua,  di
provenienza pubblica o privata.

ARTICOLO 16
(Finalita` del sistema della formazione professionale)

1. La  Regione interviene  a sostegno  del sistema  regionale dei
soggetti che  promuovono e  gestiscono le attivita` formative per
realizzare le seguenti finalita`:

a) assicurare   standard    di  qualita`  dell`offerta  formativa
   mediante l`innovazione  dei profili  e delle  competenze degli
   operatori della  formazione, lo  sviluppo e  l`innovazione dei
   modelli   formativi    e   delle   modalita`   di   erogazione
   dell`offerta;
b) ridurre  il  dislivello  qualitativo  e  quantitativo  fra  la
   domanda e l`offerta di lavoro;
c) promuovere  la formazione  professionale in quanto servizio di
   interesse generale  volto a  rendere effettivo  il diritto  al
   lavoro ed  alla sua libera scelta, favorendo la crescita della
   cultura professionale;
d) assicurare   attivita`  di  qualificazione,  riqualificazione,
   specializzazione e riconversione professionale.

ARTICOLO 17
(Modalita`  di   attuazione  degli   interventi   di   formazione
professionale)

1. Le  attivita` di  formazione professionale sono svolte secondo
una delle seguenti modalita`:

a) mediante   convenzione    con    organismi  con  finalita`  di
   formazione,  nei   casi  in   cui  l`attivita`  formativa  sia
   finanziata, anche  parzialmente, con contributi pubblici e sia
   conforme agli  standard qualitativi  di cui  all`articolo  32,
   comma 4, lettera b);
b) mediante  riconoscimento dell`attivita`  formativa  svolta  da
   organismi con  finalita` di  formazione, nei  casi in cui essa
   non usufruisca  di alcun finanziamento pubblico e sia conforme
   agli standard  qualitativi di  cui all`articolo  32, comma  4,
   lettera b);
c) mediante  autorizzazione  ad  enti  ed  imprese  che,  con  il
   contributo  finanziario  pubblico,  anche  parziale,  svolgono
   attivita` di  formazione  continua  rivolta  al  personale  di
   appartenenza o  finalizzata all`inserimento  lavorativo  nella
   propria  organizzazione   aziendale,  sulla  base  di  accordi
   sindacali.

2. La  Regione interviene a sostegno della domanda individuale di
formazione  professionale   con   misure   anche   di   carattere
finanziario.

3.  Le  attivita`  di  formazione  professionale  svolte  secondo
modalita` non  ricomprese nel  comma 1, non rientrano nell`ambito
di applicazione della presente legge .

4. Le  attivita` di cui al comma 1, lettere a) e b), sono attuate
da  organismi   con  finalita`  di  formazione  che  siano  stati
accreditati dalla  Regione Toscana  ai  sensi  dell`articolo  32,
comma 4,  lettera b),  aventi o meno scopo di lucro, ivi compresi
gli istituti scolastici e le Universita`.

5. I  beni  acquisiti  o  prodotti  nell`ambito  delle  attivita`
convenzionate di cui al comma 1, lettera a), entrano a far parte,
secondo le  rispettive  competenze,  del  patrimonio  disponibile
della Regione o delle Province.

6. Gli  interventi formativi  di cui al comma 1, lettere a) e b),
si  concludono  con  la  certificazione  dell`avvenuta  frequenza
ovvero  con   un  esame   di  idoneita`  il  cui  esito  positivo
costituisce   presupposto    per   l`attestazione   dell`avvenuto
conseguimento della qualifica o specializzazione professionale.

ARTICOLO 18
(Accertamento del reddito per l`accesso alle prestazioni)

1. L`accesso  alle prestazioni  per cui  rilevano  le  condizioni
economiche dei  destinatari e`  subordinato all`accertamento  del
reddito  effettuato   secondo  gli  indicatori  della  situazione
economica equivalente  di cui  al decreto  legislativo  31  marzo
1998, n.  109 (Definizioni  di criteri  unificati di  valutazione
della  situazione   economica   dei   soggetti   che   richiedono
prestazioni sociali  agevolate, a  norma dell`articolo  59, comma
51,  della   legge  27  dicembre  1997,  n.  449),  e  successive
modifiche.

CAPO II
IL SISTEMA REGIONALE PER L`IMPIEGO E LE POLITICHE DEL LAVORO

ARTICOLO 19
(Finalita`)

1. Al  fine di rendere effettivo il diritto al lavoro, la Regione
definisce le  strategie e individua le proprie politiche in linea
con  gli   orientamenti  in   materia  di   occupazione  definiti
dall`Unione europea.

2. La  Regione promuove  il diritto  e l`accesso  al lavoro delle
persone disabili  favorendo, attraverso  il collocamento  mirato,
l`incontro tra  le esigenze  dei datori  di lavoro  e quelle  dei
lavoratori disabili.

ARTICOLO 20
(Il sistema regionale per l`impiego)

1. Il  sistema regionale  per l`impiego  e` costituito dalla rete
delle strutture  organizzate ai  sensi del  presente capo  per il
conseguimento delle  finalita` di  cui all`articolo  19 e  per la
gestione dei relativi servizi.

2. Sono  definiti servizi per l`impiego tutte quelle attivita` di
informazione, orientamento,  consulenza, aiuto,  anche di  ordine
finanziario, resi  dal sistema  regionale per favorire l`incontro
tra domanda  e offerta  di lavoro,  l`accesso alla formazione, la
promozione della  imprenditorialita` e  le iniziative  volte allo
sviluppo dell`occupazione.

3. Fanno  parte del  sistema regionale per l`impiego i centri per
l`impiego costituiti dalle Province ai sensi dell`articolo 22.

4. La  Regione promuove  e  favorisce  il  raccordo  del  sistema
regionale per  l`impiego,  anche  tramite  convenzioni  e  misure
finanziarie, con  soggetti pubblici e privati aventi per scopo la
prestazione di servizi per il lavoro.

ARTICOLO 21
(Le politiche del lavoro)

1. La  Regione sviluppa  e  promuove  politiche  del  lavoro  per
prevenire la  disoccupazione, evitare  la disoccupazione di lunga
durata,  agevolare   l`inserimento   lavorativo,   la   mobilita`
professionale   e   le   carriere   individuali,   sostenere   il
reinserimento nella  vita professionale, in particolare di gruppi
svantaggiati a rischio di esclusione sociale.

2. Per il conseguimento del fine di cui al comma 1, la Regione:

a) sostiene  azioni positive per le pari opportunita` finalizzate
   all`occupazione femminile;
b) promuove   la    diffusione  della  cultura  di  impresa,  con
   particolare riferimento  alla cultura  cooperativa, e promuove
   l`imprenditoria giovanile  e femminile  favorendo  l`avvio  di
   nuove imprese  con interventi  di agevolazione  e di  sostegno
   alla loro creazione anche in forma cooperativa;
c) sostiene  politiche contro  l`esclusione sociale,  al fine  di
   favorire  l`inserimento   dei  disabili   e  delle   categorie
   svantaggiate;
d) promuove  l`inserimento e  il reinserimento dei disoccupati di
   lunga durata.

ARTICOLO 22
(Il sistema provinciale per l`impiego)

1. Le  Province, sulla  base dei criteri stabiliti dalla Regione,
al fine  di assicurare  l`integrazione  dei  servizi  secondo  la
programmazione regionale,  istituiscono  il  sistema  provinciale
integrato dei servizi all`impiego di cui fanno parte i centri per
l`impiego.

2.  Le   Province  possono  stipulare  convenzioni  con  soggetti
pubblici e  privati al  fine del  miglioramento della  qualita` e
della diffusione degli interventi.

3. Le  Province hanno il compito di gestire attraverso il sistema
provinciale per  l`impiego, di  cui  fanno  parte  i  centri  per
l`impiego:

a) i  servizi connessi  alle funzioni  e ai  compiti relativi  al
   collocamento, e  all`incontro fra  la domanda  e l`offerta  di
   lavoro;
b) i  servizi connessi  ai compiti  di  gestione  in  materia  di
   politiche attive del lavoro;
c) gli interventi di prevenzione della disoccupazione;
d) le  attivita` di  orientamento di  cui all`articolo  12  e  le
   attivita` relative  all`obbligo formativo  di cui all`articolo
   13.

4. Al  fine di  garantire omogeneita` nell`erogazione dei servizi
nel territorio  regionale, con il regolamento di cui all`articolo
32,  comma  5,  sono  stabiliti  le  tipologie  dei  servizi  per
l`impiego, gli  standard minimi  di efficienza  dei servizi  e la
qualita` delle prestazioni.

ARTICOLO 23
(Commissione regionale permanente tripartita)

1. Al  fine di  assicurare il  concorso delle  parti sociali alla
determinazione delle  politiche del  lavoro  e  alla  definizione
delle  relative   scelte  programmatiche  e  di  indirizzo  della
Regione,  e`  costituita  una  Commissione  regionale  permanente
tripartita.

2.  La   Commissione  di   cui  al  comma  1  svolge  compiti  di
progettazione, proposta  in  tema  di  orientamento,  formazione,
mediazione di  manodopera e  politiche del  lavoro, limitatamente
alle funzioni  di competenza  regionale, nonche` di valutazione e
verifica dei  risultati rispetto alle linee programmatiche e agli
indirizzi elaborati dalla Regione.

3. La  Commissione di  cui al comma 1 formula, altresi`, proposte
sui  criteri   e  sulle   modalita`  per   la  definizione  delle
convenzioni tra  sistema pubblico  e soggetti  pubblici e privati
finalizzate al  miglioramento  della  qualita`  dei  servizi  per
l`impiego.

4. La  procedura per  la nomina della Commissione di cui al comma
1, la  composizione e  la durata  in  carica  della  stessa  sono
definite dal  regolamento di  cui all`articolo 32, comma 5. Fanno
parte della  Commissione, oltre alla rappresentanza istituzionale
della  Regione,   i  rappresentanti   delle  parti  sociali  piu`
rappresentative  a   livello  regionale,   nel   rispetto   della
pariteticita` delle  posizioni delle  parti  sociali  stesse,  il
consigliere di  parita` nominato ai sensi del decreto legislativo
23  maggio   2000,  n.   196  (Disciplina   dell`attivita`  delle
consigliere e  dei  consiglieri  di  parita`  e  disposizioni  in
materia di  azioni positive, a norma dell`articolo 47 della L. 17
maggio 1999,  n. 144)  nonche`, per  la trattazione  di argomenti
relativi all`attuazione  della legge  12 marzo 1999, n. 68 (Norme
per il  diritto al  lavoro dei  disabili) o comunque afferenti al
collocamento dei  disabili, i  rappresentanti delle  associazioni
dei disabili piu` rappresentative a livello regionale.

5. Il  funzionamento della  Commissione di  cui  al  comma  1  e`
definito  in   apposito  regolamento   interno,  approvato  dalla
Commissione stessa.

ARTICOLO 24
(Comitato di coordinamento istituzionale)

1. Al  fine di assicurare l`efficace coordinamento delle funzioni
istituzionali  ai  diversi  livelli  del  sistema  regionale  per
l`impiego e l`effettiva integrazione sul territorio tra i servizi
all`impiego, le  politiche  attive  del  lavoro  e  le  politiche
formative,   e`    istituito   un   Comitato   di   coordinamento
istituzionale.

2. Il  Comitato di  cui al  comma 1 esprime valutazioni in merito
alla qualita`  dei servizi  resi e  alla  efficacia  del  sistema
regionale  per   l`impiego,   con   particolare   riguardo   alla
realizzazione dell`integrazione dei servizi.

3. Il  Comitato di cui al comma 1 formula proposte sulla qualita`
e sulla  gestione dei  servizi e  sui  contenuti  generali  delle
convenzioni da attivare con enti e soggetti privati, ivi compresi
quelli  di   emanazione  delle   parti  sociali,  finalizzate  al
miglioramento della qualita` dei servizi per l`impiego.

4. La  procedura per la nomina del Comitato di cui al comma 1, la
composizione e la durata in carica dello stesso sono definite dal
regolamento di cui all`articolo 32, comma 5. La composizione deve
assicurare la  presenza  di  rappresentanti  istituzionali  della
Regione, delle Province e degli altri enti locali.

5. Il funzionamento del Comitato di cui al comma 1 e` definito in
apposito regolamento interno, approvato dal Comitato stesso.

ARTICOLO 25
(Commissione   provinciale    tripartita   e   Comitato   tecnico
provinciale per il collocamento dei disabili)

1. Per  lo svolgimento  delle funzioni  attribuite in  materia di
lavoro, le Province provvedono alla istituzione della Commissione
provinciale tripartita  per le  politiche del lavoro quale organo
permanente di  concertazione con le parti sociali, in particolare
in materia  di programmazione  provinciale  delle  politiche  del
lavoro e della formazione professionale e di gestione dei servizi
per l`impiego e dei centri per l`impiego.

2. La  Provincia garantisce  all`interno della Commissione di cui
al comma  1 la  presenza di  rappresentanti dei  lavoratori e dei
datori   di   lavoro,   designati   dalle   organizzazioni   piu`
rappresentative, e del consigliere provinciale di parita`.

3. La  Provincia garantisce,  per  la  trattazione  di  argomenti
relativi al  diritto al lavoro dei disabili, l`integrazione della
Commissione di  cui al  comma 1  con i  rappresentanti  designati
dalle categorie interessate.

4. La  Provincia  istituisce  un  Comitato  tecnico  con  compiti
relativi alla  valutazione delle  residue  capacita`  lavorative,
alla  definizione   degli  strumenti  e  delle  prestazioni  atti
all`inserimento e  alla predisposizione  dei controlli  periodici
sulla permanenza delle condizioni di inabilita`.

5.  Il   Comitato  tecnico   e`  composto  dal  medico  legale  e
dall`esperto in  servizi sociali,  componenti  della  commissione
medica  operante   presso  l`Azienda   unita`  sanitaria   locale
incaricata   di   effettuare   gli   accertamenti   dello   stato
invalidante, nonche` da un funzionario della Provincia.

ARTICOLO 26
(Istituzione del Fondo regionale per l`occupazione dei disabili)

1.  E`   istituito  il  Fondo  regionale  per  l`occupazione  dei
disabili, finalizzato al sostegno delle iniziative di inserimento
dei disabili nel mondo del lavoro.

2. La  Giunta regionale,  sulla base  dei criteri  contenuti  nel
Piano di  indirizzo generale  integrato di  cui all`articolo  31,
stabilisce le  modalita` di  gestione del  Fondo e,  valutate  le
proposte del  Comitato regionale per il Fondo di cui all`articolo
27, approva  il piano  di ripartizione delle risorse e verifica i
risultati dell`attivita`.

ARTICOLO 27
(Comitato regionale per il Fondo per l`occupazione dei disabili)

1. E`  istituito il Comitato regionale per il Fondo regionale per
l`occupazione dei  disabili, che propone alla Giunta regionale la
destinazione delle  risorse  che  costituiscono  il  Fondo  e  le
modalita` di verifica dei risultati.

2. La  procedura per la nomina del Comitato di cui al comma 1, la
composizione e la durata in carica dello stesso sono definite dal
regolamento di cui all`articolo 32, comma 5. La composizione deve
assicurare la  presenza della  rappresentanza istituzionale della
Regione e  della rappresentanza  paritetica dei  lavoratori,  dei
datori di lavoro e dei disabili.

3. Il funzionamento del Comitato di cui al comma 1 e` definito in
apposito regolamento interno, approvato dalla Comitato stesso.

TITOLO III
PROGRAMMAZIONE ED ESERCIZIO DELLE FUNZIONI AMMINISTRATIVE

ARTICOLO 28
(Funzioni e compiti della Regione)

1. La  Regione svolge  le funzioni  di programmazione, indirizzo,
coordinamento  e   attuazione  di  politiche  di  intervento  che
attengono ad  esigenze di carattere unitario su base regionale ed
esprime i motivati pareri previsti dalle leggi vigenti.

2. La  Regione esercita  funzioni di  impulso e  regolazione  nei
confronti  del   sistema  allargato  dell`offerta  integrata  tra
istruzione, educazione,  formazione; la Regione, nel rispetto dei
livelli essenziali delle prestazioni concernenti i diritti civili
e sociali  che devono  essere garantiti  su tutto  il  territorio
nazionale, previsti dall`articolo 117, secondo comma, lettera m),
della Costituzione,  ne  definisce  gli  ambiti  territoriali  di
riferimento, i requisiti di accesso, gli standard qualitativi, le
linee guida  di valutazione e di certificazione degli esiti e dei
risultati; con  riferimento al  sistema di istruzione, la Regione
definisce, altresi`,  gli indirizzi  per la  programmazione della
rete scolastica e il calendario scolastico.

3. Nell`ambito  del sistema  informativo  regionale,  la  Regione
sviluppa appositi sotto-sistemi informativi concernenti i settori
disciplinati dalla presente legge.

4. Nei  settori disciplinati  dalla presente legge, la Regione si
riserva la  possibilita`  di  promuovere,  finanziare  e  gestire
interventi di  carattere prototipale  o di interesse e di livello
regionali, nonche`  di sviluppare  tutte le iniziative di studio,
ricerca ed  informazione necessarie per l`esercizio delle proprie
competenze. Tali  interventi sono svolti anche tramite intese con
gli organi  dell`amministrazione dello  Stato, con  le Province e
con i Comuni.

ARTICOLO 29
(Funzioni e compiti delle Province)

1. Le  Province  sono  titolari  delle  funzioni  in  materia  di
orientamento e formazione professionale.

2. Le  Province sono  titolari delle funzioni di programmazione e
coordinamento intermedio per le iniziative concernenti il diritto
allo studio scolastico e per le azioni di sviluppo del sistema di
educazione non  formale degli  adolescenti, dei  giovani e  degli
adulti,  nonche`   del  sistema  di  istruzione  con  particolare
riferimento  alla   formulazione   dei   piani   provinciali   di
organizzazione della rete scolastica.

3.  Le   funzioni   relative   all`obbligo   formativo   di   cui
all`articolo13 sono  attribuite alle  Province che  le esercitano
tramite l`attivita` dei centri per l`impiego.

4. Alle  Province sono attribuite tutte le funzioni in materia di
mercato del  lavoro e  di politiche  del lavoro non espressamente
riservate con la presente legge alla Regione.

5. Le  Province garantiscono  l`integrazione  delle  funzioni  in
materia di  politiche del  lavoro e  di collocamento  con  quelle
relative alla formazione professionale e all`istruzione.

6. Le  Province contribuiscono all`integrazione delle funzioni di
cui al comma 4 con gli strumenti di programmazione dello sviluppo
economico e  territoriale, e  concorrono alla  definizione  degli
indirizzi e degli obiettivi della programmazione regionale.

7. Le funzioni ed i compiti attribuiti dal presente articolo alle
Province possono  essere attribuiti  dalle stesse  ai circondari,
istituiti ai  sensi della  legge regionale  19 luglio 1995, n. 77
(Sistema delle  autonomie in  Toscana:  poteri  amministrativi  e
norme generali  di funzionamento)  e  della  legge  regionale  29
maggio 1997, n. 38 (Istituzione del circondario dell`Empolese Val
D`Elsa quale circoscrizione di decentramento amministrativo), che
li esercitano,  in tal  caso, con  le  modalita`  previste  dalla
presente legge.

ARTICOLO 30
(Funzioni e compiti dei Comuni)

1. I  Comuni sono  titolari delle  funzioni in materia di servizi
educativi per  la prima  infanzia, educazione  non formale  degli
adolescenti,  dei   giovani  e   degli  adulti,   in  materia  di
destinazione ed  erogazione di contributi alle scuole non statali
e di  provvidenze del  diritto allo studio scolastico, unitamente
alla gestione dei relativi servizi scolastici.

ARTICOLO 31
(Piano di indirizzo generale integrato)

1. Le politiche di intervento di cui alla presente legge assumono
come   riferimento    strategico   le   linee   emergenti   nella
programmazione  di   lungo  periodo   effettuata  dal   programma
regionale di  sviluppo (PRS) e quelle di aggiornamento annuale di
cui al  documento di  programmazione economica  e finanziaria, in
coerenza con  quanto previsto  dalla legge  regionale  11  agosto
1999, n. 49 (Norme in materia di programmazione regionale).

2. Le  politiche di  intervento  si  conformano  ai  principi  di
sussidiarieta`,  differenziazione   ed  adeguatezza   rivolti  al
sistema delle autonomie locali, espressi dall`articolo 118, primo
comma, della  Costituzione, ed  al  principio  di  sussidiarieta`
rivolto  all`autonoma   iniziativa  dei   cittadini,  singoli   e
associati, per lo svolgimento di attivita` di interesse generale,
espresso dall`articolo 118, quarto comma, della Costituzione.

3.  La  programmazione  generale  degli  interventi  integrati  e
intersettoriali viene  espressa attraverso  un Piano di indirizzo
generale integrato  a durata  quinquennale, in raccordo temporale
con il  PRS,  salvo  diversi  vincoli  temporali  di  derivazione
comunitaria,  approvato   dal  Consiglio   regionale.   Eventuali
aggiornamenti annuali  del Piano sono approvati con deliberazione
del Consiglio regionale.

4. Il Piano di indirizzo generale integrato definisce:

a) gli  obiettivi, le  priorita` degli  interventi e  gli  ambiti
   territoriali di riferimento;
b) le tipologie, i contenuti ed i destinatari degli interventi;
c) le strategie e le politiche di intervento;
d) le  modalita` di  individuazione dei  requisiti di merito e di
   reddito ;
e) i  criteri per  la contribuzione  finanziaria dei  destinatari
   degli interventi;
f) le entita` dei benefici;
g) le procedure di individuazione dei soggetti pubblici e privati
   coinvolti nell`attuazione  operativa  degli  interventi  e  le
   indicazioni generali di raccordo operativo con gli stessi;
h) l`individuazione  delle  misure  finanziarie  di  sostegno  ai
   soggetti  pubblici   e   privati   coinvolti   nell`attuazione
   operativa  degli   interventi  ed   i  criteri   per  la  loro
   ripartizione fra gli stessi;
i) gli  strumenti di valutazione, i criteri e le modalita` per le
   verifiche di efficienza ed efficacia del sistema;
j) la  definizione degli  indicatori per  il  monitoraggio  degli
   interventi;
k) le indicazioni relative alla tipologia dei flussi informativi;
l) le eventuali ulteriori direttive.

5. Il  processo di  formazione del  Piano di  indirizzo  generale
integrato e`  informato al principio del concorso istituzionale e
della partecipazione  sociale ai  sensi dell`articolo 15 della LR
49/1999.

6. La Giunta regionale trasmette al Consiglio regionale, entro il
30 giugno  di ogni  anno, il  rapporto sullo stato di avanzamento
del Piano  di indirizzo  generale integrato  circa  le  attivita`
svolte e  i  risultati  conseguiti,  al  fine  di  assicurare  lo
svolgimento delle funzioni di verifica e di controllo.

TITOLO IV
DISPOSIZIONI FINALI

ARTICOLO 32
(Regolamento di esecuzione)

1. Entro  centoventi giorni dall`entrata in vigore della presente
legge, la Giunta regionale, sentiti gli organismi rappresentativi
degli enti locali e delle parti sociali, attuando le procedure di
concertazione con  i soggetti  istituzionali  e  con  i  soggetti
economici e  sociali, approva un regolamento di esecuzione con il
quale definisce  le regole  generali di funzionamento del sistema
integrato disciplinato  dalla presente  legge, ferma  restando la
competenza degli  enti locali,  ai sensi dell`articolo 117, sesto
comma,   della    Costituzione,   all`emanazione    delle   norme
regolamentari attinenti  alla organizzazione  e svolgimento delle
funzioni amministrative loro attribuite.

2. Il regolamento regionale definisce le norme che attengono:

a) alla classificazione dei presi`di ed ai loro requisiti tecnico
   strutturali,  relativamente   agli  standard   riguardanti  la
   localizzazione  dei  servizi,  le  caratteristiche  funzionali
   generali, gli  spazi  per  gli  utenti,  la  ricettivita`,  il
   dimensionamento;
b) ai  requisiti generali  che assicurano  i livelli  di qualita`
   delle prestazioni,  riguardanti la  configurazione  funzionale
   dei sistemi, le metodologie ed i moduli operativi, il rapporto
   operatori/utenti, gli  standard di  base per  l`erogazione dei
   servizi, la qualificazione degli operatori;
c) alla  regolazione ed  al controllo  del sistema  al regime  di
   accreditamento, al  regime di  autorizzazione, al  sistema  di
   accertamento delle  competenze e  di rilascio  delle  relative
   attestazioni  formali,   al  sistema   generale  dei   crediti
   formativi e di istruzione, al sistema di rendicontazione degli
   interventi,  al   sistema  di   vigilanza  ed  ai  conseguenti
   interventi.

3. Il  regolamento regionale  definisce, relativamente al diritto
allo studio universitario:

a) le  Aziende competenti  ad effettuare gli interventi presso le
   sedi di  decentramento universitario  e le sedi di Istituti di
   alta formazione e specializzazione artistica e musicale;
b) le  modalita` di  funzionamento e  le competenze  degli organi
   delle  Aziende   regionali  per   il   diritto   allo   studio
   universitario,  nonche`  i  criteri  di  organizzazione  e  di
   funzionamento delle  Aziende stesse, ivi comprese le modalita`
   e le  forme per  il controllo  degli utenti sulla qualita` dei
   servizi e delle attivita` sulla base della carte dei servizi.

4. Relativamente  alle attivita`  di formazione professionale, il
regolamento regionale definisce, in particolare:

a) le  norme  di  gestione  e  rendicontazione  degli  interventi
   formativi che fruiscono di contributi pubblici;
b) gli  standard di qualita` dell`offerta formativa attraverso la
   disciplina:

   1. dell`accreditamento,  del  monitoraggio  e  della  verifica
      dell`offerta formativa;
   
   2. della   certificazione  dei  percorsi  e  delle  competenze
      conseguite dall`utenza;
   
   3. dei  profili  e  delle  competenze  degli  operatori  della
      formazione;
   
   4. del  potenziamento dei sistemi informativi e telematici per
      la gestione del sistema;
   
   5. della  semplificazione delle  procedure di programmazione e
      gestione;
   
   6. dello  sviluppo e  l`innovazione dei  modelli  formativi  e
      delle modalita` di erogazione dell`offerta.
   
5. Relativamente  al sistema  regionale  per  l`impiego  ed  alle
politiche del lavoro, il regolamento regionale disciplina :

a) le tipologie dei servizi per l`impiego, gli standard minimi di
   efficienza dei servizi e la qualita` delle prestazioni;
b) la  procedura per  la nomina,  la composizione  e la durata in
   carica della  Commissione regionale  permanente tripartita  di
   cui   all`articolo   23,   del   Comitato   di   coordinamento
   istituzionale di  cui all`articolo 24 e del Comitato regionale
   per  il   Fondo  per   l`occupazione  dei   disabili  di   cui
   all`articolo 27;
c) i  criteri per l`individuazione delle organizzazioni sindacali
   dei datori  di lavoro, dei lavoratori e delle associazioni dei
   disabili piu` rappresentative a livello regionale.

ARTICOLO 33
(Decorrenza e abrogazioni)

1. Dalla  data di  entrata  in  vigore  del  regolamento  di  cui
all`articolo 32, sono abrogate le seguenti disposizioni e leggi:

a) legge  regionale 19  giugno 1981,  n. 53  (Interventi  per  il
   diritto allo studio);
b) legge  regionale 17  luglio 1989, n. 45 (Norme per l`esercizio
   di funzioni in materia di orientamento professionale);
c) legge  regionale 23  giugno 1993,  n. 41 (Modifica della legge
   regionale n.  53 del  1981: Interventi  per  il  diritto  allo
   studio);
d) legge  regionale 31  agosto 1994,  n. 70  (Nuova disciplina in
   materia di formazione professionale);
e) legge  regionale 25 gennaio 1996, n. 6 (Disciplina transitoria
   della promozione  e gestione  degli interventi  di  educazione
   permanente);
f) legge  regionale 31  luglio 1996,  n. 61  (Legge regionale  31
   agosto 1994,  n. 70 "Nuova disciplina in materia di formazione
   professionale". Modifica);
g) legge  regionale 29  ottobre 1997,  n. 78  (Legge regionale 31
   agosto 1994,  n. 70 "Nuova disciplina in materia di formazione
   professionale" e  legge regionale 17 luglio 1989, n. 45 "Norme
   per  l`esercizio   di  funzioni  in  materia  di  orientamento
   professionale". Modifiche);
h) legge  regionale 6  agosto 1998,  n. 52  (Norme in  materia di
   politiche del lavoro e di servizi per l`impiego);
i) articolo  14 della  legge regionale  26 ottobre  1998,  n.  74
   (Norme  per   la  formazione   degli  operatori  del  Servizio
   sanitario);
j) articoli da 16 a 32 della legge regionale 26 novembre 1998, n.
   85 (Attribuzione  agli enti locali e disciplina generale delle
   funzioni e  dei compiti  amministrativi in  materia di  tutela
   della  salute,   servizi   sociali,   istruzione   scolastica,
   formazione  professionale,   beni  e   attivita`  culturali  e
   spettacolo, conferiti  alla Regione dal decreto legislativo 31
   marzo 1998, n. 112);
k) legge  regionale 14  aprile 1999,  n. 22 (Interventi educativi
   per l`infanzia e gli adolescenti);
l) legge  regionale 28 gennaio 2000, n. 7 (Disciplina del diritto
   allo studio universitario);
m) legge  regionale 3  febbraio  2000,  n.  12  (Legge  regionale
   52/1998 "Norme in materia di politiche del lavoro e di servizi
   per l`impiego". Modifiche ed integrazioni);
n) articolo  11 della  legge regionale  26  gennaio  2001,  n.  3
   (Disposizioni per  il finanziamento  di provvedimenti di spesa
   per il periodo 2001-2003);
o) legge  regionale 4  luglio 2001,  n. 29  (Modifiche alla legge
   regionale 6  agosto 1998, n. 52 "Norme in materia di politiche
   del lavoro e di servizi per l`impiego". Soppressione dell`Ente
   Toscana Lavoro);
p) legge  regionale 14 novembre 2001, n. 56 (Modifiche alla legge
   regionale 6  agosto 1998, n. 52 "Norme in materia di politiche
   del lavoro e di servizi per l`impiego");
q) legge  regionale 21 dicembre 2001, n. 62 (Modifiche alla legge
   regionale 6  agosto 1998, n. 52 "Norme in materia di politiche
   del lavoro e di servizi per l`impiego").

2.  Gli  interventi  che  fanno  riferimento  a  leggi  regionali
abrogate  dalla  presente  legge  si  attuano,  ove  compatibili,
secondo le modalita` in essa previste.

3. Sono  fatte salve  tutte le  obbligazioni assunte  sulla  base
delle norme abrogate.

ARTICOLO 34
(Disposizione finale in materia di formazione professionale)

1. L`esercizio  diretto da  parte delle Province degli interventi
di formazione  professionale e`  consentito fino  al 31  dicembre
2002.

ARTICOLO 35
(Norma finanziaria)

1. Agli  oneri derivanti  dall`applicazione della  presente legge
viene fatto  fronte,  a  partire  dall`esercizio  2003,  con  gli
stanziamenti stabiliti  ogni anno  con legge  di  bilancio  nelle
apposite unita`  previsionali di  base (UPB)  di cui  al bilancio
pluriennale di previsione 2002-2004:

- 611 (Sistema formativo professionale - spese correnti);
- 612 (Lavoro - spese correnti);
- 613   (Sistema    dell`educazione  e  dell`istruzione  -  spese
  correnti);
- 614  (Sistema dell`educazione  e  dell`istruzione  -  spese  di
  investimento);
- 615   (Attuazione  programma  fondo  sociale  europeo  -  spese
  correnti);
- 616  (Completamento regolamenti  UE 2052/88  e 2081/93  - spese
  correnti);
- 617  (Completamento regolamenti UE 2052/88 e 2081/93 - spese di
  investimento);
- 618 (Sistema formativo professionale - spese di investimento).


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 26 luglio 2002

Martini

La presente  legge e`  stata approvata  dal Consi-glio  regionale
nella seduta del 24-7- 2002.




SISTEMA EDUCATIVO
FORMAZIONE
LAVORO

