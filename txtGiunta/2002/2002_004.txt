Regolamento di  attuazione della Legge regionale 31 ottobre 2001,
n. 53, in materia di Commissari nominati dalla Regione.



IL PRESIDENTE DELLA GIUNTA REGIONALE

Visto l`art.  121 della  Costituzione, quarto  comma, cosi`  come
modificato dall`art.  1 della  Legge Costituzionale  22  novembre
1999, n. 1;

Visto  l`art.  125  della  Costituzione,  cosi`  come  modificato
dall`art. 9, della Legge Costituzionale 18 ottobre 2001, n. 3;

Visto l`art.  14 della  Legge regionale  31 ottobre  2001, n.  53
"Disciplina dei  commissari nominati  dalla Regione"  che demanda
alla Giunta regionale l`adozione di disposizioni regolamentari di
attuazione della legge stessa;

Vista la  deliberazione della  Giunta regionale  n. 1413  del  28
dicembre 2001  concernente "Regolamento di attuazione della Legge
regionale 31 ottobre 2001, 53, in materia, di Commissari nominati
dalla Regione",  acquisiti i  pareri del  Comitato Tecnico  della
Programmazione di  cui all`art.  26, comma  3, della  LR 17 marzo
2000 n. 26, nonche` dei Dipartimenti di cui all`art. 41, comma 3,
della medesima legge regionale n. 26;

EMANA
il seguente Regolamento:

ARTICOLO 1
(Disposizioni per l`adozione degli atti di diffida e di preavviso
di competenza del PRESIDENTE DELLA Giunta regionale)

1. L`adozione  degli atti  di  competenza  del  Presidente  della
Giunta regionale,  concernenti la  diffida e  il preavviso di cui
agli articoli 3 e 4 della legge regionale 31 ottobre 2001, n. 53,
e`  richiesta   dal  coordinatore  del  dipartimento  del  centro
direzionale della  Giunta regionale  competente  per  materia  al
coordinatore del  dipartimento della  Presidenza e  degli  affari
legislativi  e  giuridici,  per  la  predisposizione  degli  atti
conseguenti  da   parte  della   struttura  competente   di   cui
all`articolo 14 del presento regolamento.

2. La richiesta e` effettuata con nota motivata, contenente:

a) i  presupposti di  legge statale o regionale per la nomina del
   commissario;
b) l`indicazione  dell`ente da  diffidare o delle amministrazioni
   interessate al preavviso;
c) in  caso  di  richiesta  di  diffida,  l`indicazione  puntuale
   dell`inadempimento o delle irregolarita` riscontrati;
d) in  caso di  richiesta di  preavviso,  l`indicazione  puntuale
   delle funzioni e delle attivita` che devono essere esercitate,
   ovvero degli  interventi  o  delle  opere  che  devono  essere
   realizzati;
e) il  termine entro il quale l`ente da diffidare deve adempiere,
   ovvero  il  termine  entro  il  quale  le  amministrazioni  da
   preavvisare devono  dichiarare la  disponibilita` a provvedere
   autonomamente;
f) l`indicazione   della    struttura  del  dipartimento  che  ha
   accertato la  sussistenza dei presupposti di legge per l`avvio
   del procedimento di nomina;
g) l`esperienza  e i  requisiti professionali  richiesti  per  la
   nomina.

3. In  caso di  richiesta di  diffida,  la  nota  contiene  anche
l`individuazione di  uno o  piu`  candidati  tra  quelli  di  cui
all`articolo 2,  che sono  ritenuti in possesso dell`esperienza e
dei requisiti  professionali per  la nomina. Detta individuazione
puo` essere  effettuata in  un momento  successivo, in  occasione
della conclusione  del procedimento  di nomina.  Sono, di regola,
individuati tre candidati.

4. Nell`atto  di diffida  o di preavviso sono indicati gli uffici
regionali ai  quali gli enti destinatari sono tenuti a comunicare
le proprie  determinazioni. Gli  atti di  diffida e  di preavviso
adottati  sono   comunicati  ai   coordinatori  dei  dipartimenti
interessati.

5.  Decorsi   i  termini  indicati  nell`atto  di  diffida  o  di
preavviso, la  struttura competente  per la nomina dei commissari
predispone gli  atti conseguenti,  previa acquisizione del parere
del coordinatore del dipartimento competente per materia.

6. Nel  caso previsto  dall`articolo 4,  commi 3 e 4, della legge
regionale n.  53 del  2001, si  procede  ai  sensi  del  presente
articolo;  alla   richiesta  di  nomina  del  commissario,  o  di
concessione dell`ulteriore  termine per  l`attuazione  di  quanto
indicato nell`atto  di preavviso,  provvede il  coordinatore  del
dipartimento competente per materia,

ARTICOLO 2
(Candidati alla nomina di commissario)

1. L`organo  competente  alla  nomina  conferisce  l`incarico  di
commissario ad  uno dei  soggetti di cui al presente articolo, in
possesso dei requisiti ivi previsti.

2. Possono essere: nominati commissari:

a) i dirigenti regionali;
b) gli  altri dipendenti  regionali  iscritti  nell`albo  di  cui
   all`articolo 60, comma 1, lettera f), della legge regionale 17
   marzo  2000,   n.  26,   che  risultino   essere  in  possesso
   dell`esperienza e  della qualificazione professionale adeguata
   all`incarico da conferire; a tal fine l`albo e` integrato, per
   quanto necessario, su iniziativa della struttura competente in
   materia di  attivita` extra  impiego dei dipendenti regionali,
   con i  dati previsti dall`articolo 3, comma 4, e dall`articolo
   4, comma 4, del presente regolamento;
c) i  soggetti, diversi  da quelli  di cui  alla lettere a) e b),
   iscritti nell`elenco di cui all`articolo 3.

3. Possono,  altresi`, essere  nominati  commissari,  in  ragione
della carica,  i rappresentanti  legali degli  enti locali  della
Toscana e  dei consorzi  tra enti  locali  della  Toscana,  delle
aziende e  delle agenzie  regionali, degli  enti dipendenti della
Regione, delle societa` e degli organismi di diritto pubblico cui
partecipa  la  Regione,  qualora  sia  opportuno  assicurare  uno
stretto legame  tra l`oggetto  dell`attivita` commissariale  e le
realta` istituzionali  che sono  presenti nel  territorio  o  che
svolgono funzioni a cui l`attivita` commissariale e` connessa.

4. E`  possibile nominare  commissario un  soggetto  diverso,  da
quelli precedentemente  indicati  nei  casi  di  urgenza,  ovvero
qualora in relazione al contenuto dell`incarico da conferire, non
risultino sufficienti  elementi di  valutazione sull`esperienza e
sulla qualificazione  professionale dei candidati di cui al comma
2. In  ogni  caso,  il  soggetto  individuato  deve  possedere  i
requisiti di  cui all`articolo 3, commi 3, 4 e 5; il soggetto che
sia stato nominato dal Presidente della Giunta Regionale ai sensi
del presente  comma e`  iscritto, a  domanda, nell`elenco  di cui
all`articolo 3.

ARTICOLO 3
(Elenco di candidati esterni)

1. Presso  la struttura  competente di  cui  all`articolo  14  e`
tenuto ed  aggiornato un elenco di soggetti candidati alla nomina
di commissario, esterni all`amministrazione regionale.

2.  L`elenco  e`  costituito  con  decreto  del  dirigente  della
struttura competente, a seguito di avviso pubblico pubblicato sul
BURT  entro   un  anno   dall`entrata  in   vigore  del  presente
regolamento. Fino  all`adozione del  primo decreto di iscrizione,
l`elenco  e`   costituito  dai   soggetti  iscritti   nell`elenco
costituito, ai  sensi della  deliberazione della Giunta regionale
27 settembre  1999, n.  1085, sulla base del decreto dirigenziale
n. 368 del 29 gennaio 2001.

3. Possono richiedere l`iscrizione nell`elenco:

a) i magistrati ordinari e amministrativi in pensione da non piu`
   di cinque anni;
b) i  soggetti di  cui all`articolo  2, comma  3,  cessati  dalla
   carica da non piu` di tre anni;
c) i   seguenti   soggetti   che dimostrino, mediante indicazione
   degli elementi  di cui al comma 4, di possedere qualificazione
   professionale in  materie giuridiche  o amministrative,  o  in
   materie tecniche,  connesse alle  competenze della  Regione  o
   degli enti locali:

   1. dirigenti,  pubblici e  privati,  e  docenti  universitari,
      anche in pensione da non piu` di cinque anni;
   
   2. altri  dipendenti, pubblici e privati, anche in pensione da
      non piu` di tre anni;
   
   3.  soggetti   regolarmente  iscritti  in  albi  professionali
      disciplinati dalla legge.
   
4. Le  richieste di  iscrizione nell`elenco  dando conto, ai fini
dell`ammissibilita`,  con   le  modalita`   indicate  nell`avviso
pubblico, del  possesso dei  requisiti di  cui al  comma 3  e dei
seguenti elementi, necessari per la valutazione dell`esperienza e
della qualificazione professionale:

a) titoli   di    studio  conseguiti,  previsti  dall`ordinamento
   scolastico o universitario;
b) pubblicazioni   scientifiche    in    materie    giuridiche  o
   amministrative, o in materie tecniche connesse alle competenze
   della Regione o degli enti locali;
c) incarichi  professionali o  di  consulenza  affidati  da  enti
   pubblici;
d) nomine in organi di revisione o di gestione di enti pubblici;
e) funzioni  attribuite nello  svolgimento di  rapporti di lavoro
   con pubbliche amministrazioni o con soggetti privati.

5. Le richieste di iscrizione nell`elenco sono corredate, ai fini
dell`ammissibilita`,  con   le  modalita`   indicate  nell`avviso
pubblico, dalla  dichiarazione di possesso dei seguenti requisiti
di onorabilita`:

a) non  aver riportato  condanna, anche  non definitiva,  a  pena
   detentiva pari  o superiore ad un anno per delitto non colposo
   ovvero a  pena detentiva  pari o  superiore  a  sei  mesi  per
   delitto  non  colposo  commesso  nella  qualita`  di  pubblico
   ufficiale o  con abuso  di  poteri  o  violazione  dei  doveri
   inerenti ad  una pubblica  funzione, salvo quanto disposto dal
   secondo comma dell`articolo 166 del codice penale;
b) non  essere stato  sottoposto,  anche  con  provvedimento  non
   definitivo, ad  una misura  di prevenzione,  salvi gli effetti
   della riabilitazione prevista dalla legge;
c) non essere sottoposto a procedimento penale per delitto per il
   quale e` previsto l`arresto obbligatorio in flagranza;
d) non  essere sottoposto  a misura  di sicurezza  detentiva o  a
   liberta` vigilata.

6. I  decreti  di  iscrizione  nell`elenco  sono  pubblicati  per
estratto sul  Bollettino Ufficiale della Regione, con indicazione
del nome,  del cognome,  del luogo  e della  data di  nascita del
soggetto iscritto.

7. Almeno  una volta  ogni tre  anni dalla  data di pubblicazione
dell`avviso pubblico, il dirigente della struttura competente per
la  nomina   dei  commissari   procede  alla  revisione  generale
dell`elenco, mediante  nuovo avviso pubblico. L`elenco precedente
e` utilizzabile fino all`adozione del primo decreto di iscrizione
dei soggetti componenti il nuovo elenco.

8. La  perdita dei requisiti per la nomina a commissario comporta
la revoca dell`incarico conferito, e la cancellazione dall`elenco
ai sensi dell`articolo 4, comma 7.

ARTICOLO 4
(Gestione dell`elenco)

1. Sussistendo le condizioni e i requisiti indicati dall`articolo
3, l`iscrizione  nell`elenco del soggetto interessato e` disposta
con decreto  del dirigente  della  struttura  competente  per  la
nomina dei commissari, entro 90 giorni dalla scadenza del termine
di presentazione  delle domande, previsto nell`avviso pubblico e,
successivamente, entro  60 giorni dalla presentazione di regolare
domanda; il  termine e`  sospeso qualora siano richiesti elementi
integrativi. La  verifica della  veridicita` delle  dichiarazioni
dei soggetti  iscritti all`elenco  e`  effettuata,  ai  sensi  di
legge, con  cadenza semestrale; a tal fine, entro il 30 settembre
e il  31 marzo  di ogni  anno, il  responsabile del  procedimento
provvede alla  verifica della veridicita` delle dichiarazioni dei
soggetti che  risultano iscritti  all`elenco rispettivamente  nel
primo e nel secondo semestre di ogni anno; la verifica avviene su
un campione  di almeno  il 20 0elle iscrizioni  effettuate  nel
semestre precedente.

2.  L`iscrizione   non  e`   disposta,  per  i  Soggetti  di  cui
all`articolo 3, comma, 3, lettere b) e c), qualora dagli elementi
da essi  indicati non  emerga una esperienza o una qualificazione
professionali   adeguate    allo   svolgimento    di    attivita`
commissariali. Non  e` altresi`  disposta quando  il  richiedente
risulta  essere   stato  revocato   da  precedente   incarico  di
commissario per inadempienze o per gravi irregolarita`.

3.  Nell`ambito   del  procedimento   di  iscrizione  avviato  in
occasione dell`adozione del primo avviso pubblico di costituzione
dell`elenco,  nell`elenco  medesimo  sono  iscritti  d`ufficio  i
candidati gia`  iscritti nell`elenco  costituito, ai  sensi della
deliberazione della  Giunta regionale 27 settembre 1999, n. 1085,
sulla base del decreto dirigenziale n. 368 del 29 gennaio 2001.

4. L`elenco  e` gestito  ed  aggiornato  in  formato  cartaceo  e
elettronico, ed  e` costituito  dai  seguenti  dati,  relativi  a
ciascun iscritto:

a) nome, cognome, data e luogo di nascita;
b) residenza anagrafica;
c) indirizzo  presso il quale il candidato richiede che gli siano
   effettuate le comunicazioni;
d) codice fiscale;
e) professione esercitata, sede e luogo di lavoro;
f) requisiti  di cui  all`articolo 3,  commi  3  e  4,  riportati
   analiticamente;  a   tal  fine,   l`avviso  pubblico   per  la
   costituzione dell`elenco  puo` prevedere un numero massimo per
   ciascuno degli  elementi di  cui al predetto articolo 3, comma
   4, da riportare nell`elenco.

5. Nell`elenco  sono altresi`  annotati, a  cura del responsabile
del procedimento,  gli incarichi  di  commissario  conseguiti  ai
sensi della  legge regionale  n. 53  del 2001,  gli  estremi  dei
provvedimenti regionali  relativi alla  nomina, alla sospensione,
alla revoca e alla cessazione dei commissari.

6. I  soggetti iscritti  nell`elenco  sono  tenuti  a  comunicare
tempestivamente eventuali  variazioni dei dati di cui al comma 4.
Il  responsabile   del  procedimento   provvede  d`ufficio   alle
variazioni richieste.  Per la  verifica  delle  dichiarazioni  di
variazione si applica quanto previsto dal comma 1.

7. Si procede alla cancellazione dall`elenco:

a) in caso di decesso dell`iscritto;
b) quando  la cancellazione  e` richiesta,  con apposita domanda,
   dal soggetto iscritto;
c)  quando  il  commissario,  incaricato  ai  sensi  della  legge
   regionale n. 53 del 2001, e` stato revocato per inadempienze o
   per gravi irregolarita`;
d) quando la struttura competente alla gestione dell`elenco viene
   a  conoscenza  della  perdita  di  alcuno  dei  requisiti  per
   l`iscrizione; non  e`  considerata  perdita  di  requisito  il
   decorso, successivo  all`iscrizione, del  periodo dal quale si
   e` verificato  il pensionamento  o la cessazione dalla carica,
   ai sensi dell`articolo 3, comma 3.
e) quando  il soggetto iscritto non risponde entro 30 giorni alle
   comunicazioni inviate all`indirizzo da lui indicato.

8. La  cancellazione e`  disposta con decreto del dirigente della
struttura competente  nei casi  di cui  al comma 7, lettere d) ed
e); negli  altri casi,  e` disposta direttamente dal responsabile
del procedimento, mediante annotazione sull`elenco.

ARTICOLO 5
(Utilizzazione dei dati)

1. I  dati dell`elenco  di cui  all`articolo 4, commi 4 e 5, sono
trattati ai  sensi delle  disposizioni della  legge  31  dicembre
1996, n.  675, e successive modificazioni e integrazioni, e delle
disposizioni di  attuazione adottate  dalla Giunta  regionale.  I
dati  relativi  alle  cancellazioni  dall`elenco  effettuate  per
revoca o  per perdita dei requisiti possono essere conservati per
cinque  anni,   al  fine   dell`effettuazione  delle   necessarie
verifiche per  i procedimenti di nuova iscrizione e di nomina dei
commissari.

2. I  dati  di  cui  all`articolo  4,  comma  4,  possono  essere
comunicati,  ai  fini  dei  procedimenti  previsti  dal  presente
regolamento,   anche    mediante   rete    telematica    interna,
esclusivamente agli uffici regionali competenti e agli uffici del
Difensore civico  regionale, ovvero agli organi competenti per la
nomina dei commissari di cui alla legge regionale n. 53 del 2001.
Allo stesso  modo si  procede per  i dati  di cui all`articolo 2,
comma 1, lettere a) e b).

ARTICOLO 6
(Nomina del commissario)

1. L`organo  competente alla  nomina del  commissario  conferisce
l`incarico ad  uno dei  soggetti di  cui all`articolo  2, con  le
modalita` di cui al presente articolo.

2. Per  le nomine  di  competenza  del  Presidente  della  Giunta
regionale, la scelta e` operata:

a) tra  i soggetti  indicati, ai  sensi dell`articolo 1, comma 2,
   dal coordinatore del dipartimento competente per materia;
b) negli  altri casi,  tra i  soggetti indicati  dal coordinatore
   della Presidenza e degli affari legislativi e giuridici.

3. I  commissari regionali  di cui all`articolo 2, comma 2, della
legge  regionale   n.  53   del  2001   possono   essere   scelti
esclusivamente tra  i dirigenti  dell`amministrazione  regionale,
ovvero  tra  i  dirigenti  di  altre  amministrazioni  pubbliche,
docenti  universitari   e  professionisti   iscritti  nell`elenco
dell`articolo 3.  Il Presidente  della Giunta Regionale, prima di
procedere alla  scelta e  alla  nomina,  acquisisce  nella  prima
seduta utile,  ovvero in  una seduta  appositamente convocata, il
parere del  Comitato  tecnico  della  programmazione  (CTP),  che
accerta se  le attivita`  e le  funzioni  regionali  da  svolgere
mediante  l`attivita`   commissariale   possono   essere   svolte
utilmente e  tempestivamente in  via  ordinaria  dalle  strutture
regionali di cui alla legge regionale n. 26 del 2000, formulando,
ove richiesto  dal Presidente  della Giunta regionale, una o piu`
proposte di  soggetti  cui  conferire  l`incarico.  Nei  casi  di
urgenza, il  parere del  CTP e` reso successivamente alla nomina,
nella prima  seduta utile.  Quando occorre provvedere alla nomina
di  un  commissario  regionale  per  lo  svolgimento  di  compiti
propedeutici all`esercizio  del potere  sostitutivo di competenza
della Giunta  regionale, il  Presidente  della  Giunta  regionale
provvede alla nomina sentita la Giunta regionale.

4. Salvo  il caso  di cui  al comma  3 del  presente articolo, la
scelta  puo`   sempre  essere  operata  tra  i  soggetti  di  cui
all`articolo 2,  comma 3,  del presente  regolamento, in  ragione
della carica  da essi ricoperta, qualora sia opportuno assicurare
uno stretto  legame tra  l`oggetto dell`attivita` commissariale e
le realta`  istituzionali che  sono presenti nel territorio o che
svolgono funzioni a cui l`attivita` commissariale e` connessa.

5. Prima di effettuare la nomina, si provvede:

a) ad    acquisire  l`accettazione  del  soggetto  cui  conferire
   l`incarico;
b) ad  accertare che  il soggetto cui conferire l`incarico sia in
   possesso dei requisiti soggettivi di cui all`articolo 2, commi
   2 o  3, salvo  che non debba provvedersi ai sensi del medesimo
   articolo 2,  comma 4; nei casi di urgenza, l`accertamento puo`
   essere effettuato entro dieci giorni dalla nomina;
c) ad  acquisire le  dichiarazioni dell`interessato relative agli
   elementi di  cui all`articolo 3, comma 4, lettere da a) ad e),
   se il  soggetto e` nominato ai sensi dell`articolo 2, comma 4;
   nei casi  di urgenza,  l`acquisizione delle dichiarazioni puo`
   essere effettuata entro dieci giorni dalla nomina;
d) ad  acquisire le  dichiarazioni dell`interessato  relative  al
   possesso,  al   momento  della   nomina,  dei   requisiti   di
   onorabilita` previsti  dall`articolo 3,  comma 5;  nei casi di
   urgenza,  l`acquisizione   delle  dichiarazioni   puo`  essere
   effettuata entro dieci giorni dalla nomina;
e) ad acquisire l`autorizzazione di cui all`articolo 10, comma 4,
   della legge  regionale n.  53 del  2001, nel  caso in  cui  il
   soggetto  cui  conferire  l`incarico  sia  dipendente  di  una
   pubblica amministrazione;  nei casi di urgenza, l`acquisizione
   dell`autorizzazione puo`  essere effettuata entro dieci giorni
   dalla nomina;
f) ad  acquisire  dalla  struttura  competente  del  dipartimento
   dell`organizzazione gli elementi di cui all`articolo 10, comma
   5, della  legge regionale  n. 53  del 2001, nel caso in cui il
   soggetto   cui    conferire    l`incarico    sia    dipendente
   dell`amministrazione   regionale;   nei   casi   di   urgenza,
   l`acquisizione di  detti elementi puo` essere effettuata entro
   dieci giorni dalla nomina;
g) ad  acquisire  dalla  struttura  competente  del  dipartimento
   dell`organizzazione, nel  caso di dipendente regionale cessato
   dal servizio,  la sussistenza  di eventuali  divieti  previsti
   dalla legge per il conferimento di incarichi.

6. Quando, per l`urgenza di provvedere, la verifica dei requisiti
soggettivi e  l`acquisizione delle  autorizzazioni o  degli altri
elementi previsti  dal comma  5 sono  effettuate  successivamente
alla nomina, l`atto di nomina puo` rinviare ad un successivo atto
aggiuntivo la  regolazione degli  aspetti dell`incarico  connessi
alle verifiche suddette.

7.  Nell`atto  di  nomina  sono  indicati  gli  elementi  di  cui
all`articolo 5 della legge regionale n. 53 del 2001, nonche`:

a) il presupposto di legge per la nomina del commissario;
b) l`inadempimento o la irregolarita` riscontrata;
c) gli  estremi dell`avvenuta,  diffida o  del preavviso,  ed  il
   termine di scadenza decorso;
d) l`avvenuta  accettazione dell`incarico  commissariale da parte
   dell`interessato;
e) le  modalita` di  comunicazione dell`atto  di nomina  all`ente
   sostituito, idonee  a garantire  la  certezza  della  data  di
   ricevimento.

8. Gli  effetti e gli obblighi che derivano dalla nomina ai sensi
dell`articolo 7  della  legge  regionale  n.  53  del  2001  sono
indicati in  modo analitico,  anche mediante  rinvio alle singole
disposizioni dell`articolo medesimo.

ARTICOLO 7
(Atti aggiuntivi)

1. Le  direttive di  cui all`articolo  6, comma  1,  della  legge
regionale n. 53 del 2001 possono essere adottate con nota scritta
dell`organo  che   ha  provveduto   alla  nomina,  comunicata  al
commissario con  modalita` idonee  a garantire  la certezza della
data di ricevimento.

2. Per le nomine di commissari di competenza del Presidente della
Giunta regionale, il coordinatore del dipartimento competente per
materia puo`  richiedere al  coordinatore del  dipartimento della
Presidenza e  degli affari  legislativi  e  giuridici  l`adozione
degli atti aggiuntivi di cui all`articolo 6 della legge regionale
n. 53  del 2001,  indicandone  la  motivazione  e  il  contenuto.
L`iniziativa  per   l`adozione  di  detti  atti  aggiuntivi  puo`
comunque essere  assunta dal  coordinatore del dipartimento della
Presidenza e degli affari legislativi e giuridici.

ARTICOLO 8
(Sospensione e revoca degli incarichi)

1.  L`organo   competente  alla   nomina  puo`   provvedere  alla
sospensione dell`incarico  di commissario,  nei casi  in  cui  e`
verificata   la    temporanea   impossibilita`   di   svolgimento
dell`incarico affidato per un periodo corrispondente a:

a) un  decimo del  tempo concesso  per l`espletamento del mandato
   conferito;
b) dieci  giorni consecutivi,  nel caso in cui il commissario sia
   stato  nominato   in  sostituzione   degli  organi   ai  sensi
   dell`articolo 2, comma 1, lettera c), della legge regionale n.
   53 del 2001.

2. L`organo  competente alla  nomina puo`  provvedere alla revoca
dell`incarico di  commissario, nei  casi in  cui e` verificata la
temporanea impossibilita`  di svolgimento  dell`incarico oltre  i
periodi di  cui al  comma  1.  L`incarico  puo`  comunque  essere
revocato,  anche   se  la  temporanea  impossibilita`  ha  durata
inferiore, quando  il commissario  e`  stato  nominato  ai  sensi
dell`articolo 2, comma 1, lettera b), della legge regionale n. 53
del 2001.

3. L`organo  competente  alla  nomina  provvede,  altresi`,  alla
revoca   dell`incarico   di   commissario   nei   casi   previsti
dall`articolo 11  della legge  regionale n. 53 del 2001. Prima di
procedere alla  revoca per  inadempienze  o  gravi  irregolarita`
nell`attuazione  del   mandato  commissariale,  e`  richiesta  al
commissario una  memoria  giustificativa,  da  trasmettere  entro
cinque giorni.  Il provvedimento  di  revoca  e`  tempestivamente
comunicato  alla   struttura  competente   per  la   nomina   dei
commissari.

4. Nei  casi di  sospensione o  di revoca dell`incarico, l`organo
competente provvede  contestualmente alla nomina di un sostituto,
scelto tra i soggetti di cui all`articolo 2.

ARTICOLO 9
(Indennita` e rimborso spese)

1. L`organo competente alla nomina, nello stesso atto di nomina o
in  atti   aggiuntivi,  puo`  stabilire  che  sia  attribuita  al
commissario una indennita`, ai sensi dell`articolo 10 della legge
regionale n.  53 del  2001. Se  e`  stabilita`,  l`indennita`  e`
sempre forfetaria.  L`atto di nomina puo` motivamente rinviare la
determinazione dell`indennita`  al momento della dichiarazione di
cessazione dell`attivita` commissariale.

2.  Fermo   restando   il   carattere   forfetario   e   unitario
dell`indennita`, l`indennita`  puo` essere erogata per parti, con
anticipazioni non  inferiori al  mese,  quando  e`  prevista  una
durata dell`incarico superiore a sessanta giorni.

3. L`eventuale  proroga dell`attivita` commissariale non comporta
l`automatico adeguamento dell`indennita`.

4. Se  e` stabilita  l`indennita`, questa puo` essere determinata
rinviando  alla   misura,  per   l`intero   o   in   percentuale,
dell`indennita` o  del corrispettivo  dell`organo sostituito.  Se
l`organo sostituito percepisce una indennita` o un corrispettivo,
l`indennita`  non  puo`  essere  superiore  all`indennita`  o  al
corrispettivo in effettivo godimento, al momento della nomina del
commissario, all`organo sostituito per il tempo dello svolgimento
del  mandato   commissariale.  A   tal  fine   non  e`  rilevante
l`esercizio  di   tutti  o   di  alcuni  dei  poteri  dell`organo
sostituito.

2. Se  la sostituzione riguarda una pluralita` di organi o organi
collegiali, l`indennita` non puo` essere superiore all`indennita`
o al  corrispettivo piu` elevati, riferiti all`organo monocratico
sostituito  ovvero   al  componente  dell`organo  collegiale  che
percepisce l`indennita` o il corrispettivo piu` elevati.

6. Le variazioni delle indennita` o dei corrispettivi dell`organo
sostituito,   che   si   verificano   nel   corso   del   mandato
commissariale,   non    comportano    l`automatico    adeguamento
dell`indennita` del  commissario, neanche  quando abbiano effetto
retroattivo. L`adeguamento  dell`indennita` e` consentito solo se
espressamente stabilito nell`atto di nomina; in ogni caso, l`atto
di nomina  non puo`  stabilire adeguamenti  da accertare  dopo la
conclusione dell`attivita` commissariale.

7. Quando  il commissario e` stato nominato per la realizzazione,
di  interventi   o  di  opere  di  interesse  pubblico,  e  debba
provvedersi, ai  sensi dell`articolo  8,  comma  8,  della  legge
regionale  n.  53  del  2001,  alla  prosecuzione  dell`attivita`
commissariale, l`indennita`  puo` essere  determinata, in  misura
forfetaria, anziche`  ai sensi  del comma  4, in  riferimento  al
costo di  realizzazione dell`intervento o dell`opera, dedotto dal
quadro economico di spesa comprendente i costi di realizzazione e
gli oneri  tecnici. In  assenza del  predetto quadro economico di
spesa  e`   assunta  a   riferimento  la   previsione  del  costo
dell`intervento  o   dell`opera,  indicata   nella  richiesta  di
commissariamento.

8. Se  l`organo competente  alla nomina  ritiene  di  determinare
l`indennita` ai  sensi del  comma 7,  l`indennita`  e`  calcolata
secondo le seguenti percentuali:

a) per  importi fino  a 500.000,00 euro: da un minimo del tre per
   cento ad un massimo dell`otto per cento dell`importo;
b) per  la parte dell`importo che eccede i 500.000,00 euro: da un
   minimo dell`uno  per cento  ad un  massimo del  tre per  cento
   della parte medesima.

9. Nel  caso in  cui il  commissario sia incaricato di completare
interventi o  opere gia`  avviati, il  costo  di  riferimento  e`
desunto dal  quadro economico  di realizzazione dedotto il valore
degli interventi  o delle  opere gia`  realizzati. In questo caso
gli oneri  tecnici sono  ricalcolati in  percentuale sulle  opere
residue.

10.  Quando  l`organo  sostituito  non  percepisce  indennita`  o
corrispettivi e  non si  provvede ai  sensi dei  commi 7,  8 e 9,
l`indennita` del  commissario, se  stabilita, e`  determinata  in
cifra fissa.

11. In  tutti i  casi  previsti  dal  presente  articolo,  se  e`
stabilita l`indennita`, questa:

a) non puo` essere inferiore a 200,00 euro;
b) non  puo` essere  superiore a 200.000,00 euro; non puo` essere
   superiore a  20.000,00 euro  quando il  commissario  e`  stato
   nominato ai sensi dell`articolo 2, comma 3.

12. Al  commissario spetta  il rimborso  spese nei  casi e  nella
misura  previsti,  al  momento  della  nomina,  per  i  dirigenti
regionali. Il  rimborso  spese  spetta  anche  nel  caso  in  cui
l`organo competente  per la  nomina non  abbia attribuito  alcuna
indennita` per l`incarico.

ARTICOLO 10
(Vigilanza sulle attivita` commissariali)

1. I  commissari nominati  dal Presidente  della Giunta regionale
sono  tenuti   a  trasmettere  con  cadenza  periodica,  indicata
nell`atto di  nomina, alla  struttura regionale competente per la
nomina e  alla struttura  di cui all`articolo 1, comma 2, lettera
f), una  relazione sull`attivita` svolta, sulle residue attivita`
necessarie al completamento dell`incarico e sulle eventuali cause
ostative che  ne impediscono  la conclusione.  Per  i  commissari
nominati per  la realizzazione  di interventi  o di  opere, nella
relazione e`  indicato, altresi`,  lo stato  cui e`  pervenuto il
relativo procedimento amministrativo.

2. Le  predette strutture  regionali competenti possono formulare
osservazioni e richiedere chiarimenti, ai quali il commissario e`
tenuto  a   dare  tempestiva   risposta.  Nell`ambito   di   tale
procedimento, possono essere anche richieste copie di altri atti,
la cui  conoscenza e`  necessaria per  la valutazione del mandato
stesso. Possono  comunque essere  richiesti in  qualsiasi momento
rapporti informativi sul mandato conferito.

3. Ulteriori  prescrizioni possono  essere stabilite nell`atto di
nomina o nelle direttive o negli atti aggiuntivi.

4. La  vigilanza sulle  attivita` commissariali  di competenza di
altri organi  e` esercitata  dall`organo  che  ha  effettuato  la
nomina, secondo  le modalita`  stabilita nell`atto  di  nomina  o
nelle direttive o negli atti aggiuntivi.

ARTICOLO 11
(Controlli sugli atti dei commissari regionali)

1.  Salvo   quanto  previsto   nell`atto  di   nomina  ai   sensi
dell`articolo 8,  comma 5,  della legge regionale n. 53 del 2001,
gli  schemi   di  bando   di  gara,  limitatamente  agli  aspetti
contrattuali, di contratti e di convenzioni di valore complessivo
superiore a  41.300 euro,  IVA esclusa,  e  gli  schemi  di  atti
transattivi  predisposti   dai  commissari   nominati  ai   sensi
dell`articolo 2,  comma 2,  della legge  regionale n. 53 del 2001
sono soggetti a parere preventivo dell`Avvocatura regionale.

2.  Il  parere  obbligatorio  dell`Avvocatura  regionale  non  e`
vincolante. Qualora  il commissario  ritenga di  non  uniformarsi
agli eventuali rilievi formulati nel parere, ne da` comunicazione
all`Avvocatura ed  alla struttura  regionale  competente  per  la
nomina  dei   commissari,  precisando   i  motivi   del   mancato
adeguamento.

3. Il  parere dell`Avvocatura  e` fornito  entro  30  giorni  dal
ricevimento della  richiesta;  decorso  tale  termine  senza  che
l`Avvocatura si  sia pronunciata,  il parere  si intende  reso in
senso positivo.

ARTICOLO 12
(Cessazione dell`attivita` commissariale)

1. Il mandato commissariale si conclude entro il termine previsto
dall`atto di nomina o dagli atti aggiuntivi.

2. Il  commissario e`  tenuto a  presentare una  relazione finale
sull`attivita` svolta,  sui  risultati  conseguiti,  sulle  spese
sostenute in  caso di anticipazioni previste all`articolo 9 della
legge regionale  n. 53  del 2001,  sugli incarichi  affidati, sui
contenziosi insorti.

3.  Il  coordinatore  del  dipartimento  competente  per  materia
provvede ad  esprimere un parere di merito sulla relazione finale
del commissario  nominato dal  Presidente della Giunta regionale,
accertando se la stessa e` da ritenersi esaustiva e se l`incarico
a suo tempo affidato e` da ritenersi concluso.

4. Nel  parere di  cui  al  comma  3  sono  indicati  i  soggetti
destinati a  subentrare negli eventuali rapporti attivi e passivi
instaurati dal  Commissario, qualora  l`atto di  nomina non abbia
disposto  in  merito.  Sono  altresi`  indicati  gli  atti  o  le
attivita` residuali  che il  soggetto  incaricato  dell`attivita`
commissariale  deve  compiere  entro  un  termine  stabilito  per
assicurare la continuita` amministrativa e il subentro degli enti
sostituiti.

5. Acquisito  il parere, la struttura regionale competente per la
nomina  dei   commissari  propone   al  Presidente  della  Giunta
regionale l`atto di dichiarazione della cessazione dell`attivita`
commissariale.  Analoga   procedura  e`   adottata  nei  casi  di
cessazione di singole parti del mandato conferito.

6.  La   cessazione  dell`attivita`   commissariale  puo`  essere
dichiarata d`ufficio  per il venir meno dei presupposti che hanno
dato luogo al commissariamento.

ARTICOLO 13
(Anticipazioni)

1. La struttura regionale competente per la nomina dei commissari
puo` provvedere,  nei limiti  delle disponibilita`  di  bilancio,
alle anticipazioni  previste all`articolo 9 della legge regionale
n. 53  del 2001 quando ricorrono le situazioni previste dal comma
1 del  predetto articolo, nonche` quando l`ente sostituito non ha
ancora approvato il bilancio di previsione annuale.

2. La struttura regionale competente per la nomina dei commissari
provvede,  se   del  caso,  all`anticipazione  sulla  base  della
valutazione di  specifica  richiesta  del  commissario,  completa
della previsione di spesa.

3.  Il   Difensore  civico   regionale   puo`   provvedere   alle
anticipazioni nella  misura massima  del 10 0ello  stanziamento
annuale del  relativo capitolo di bilancio, previa autorizzazione
del dirigente regionale a cui il capitale e` assegnato.

Il Difensore  civico  regionale  si  attiene  a  quanto  previsto
dall`articolo 9,  comma 4, secondo periodo, della legge regionale
n. 53 del 2001.

4. E`  esclusa la  possibilita` di  effettuare  anticipazioni  da
parte della  Regione nei casi previsti dall`articolo 13, comma 6,
della legge regionale n. 53 del 2001.

ARTICOLO 14
(Struttura regionale  competente per  la nomina  di commissari da
parte del PRESIDENTE DELLA Giunta regionale)

1. La  struttura regionale competente per la nomina di commissari
da parte  del Presidente  della Giunta  regionale e`  individuata
nell`ambito del  dipartimento della  Presidenza  e  degli  affari
legislativi e  giuridici,  nelle  forme  previste  dalla  vigente
legislazione regionale.

2.  La   struttura  svolge   i  compiti  stabiliti  dal  presente
regolamento e  predispone la relazione per il Consiglio regionale
prevista all`articolo 15 della legge regionale n. 53 del 2001.

ARTICOLO 15
(Disposizioni finali e transitorie)

1.  I   coordinatori  dei  dipartimenti  del  centro  direzionale
acquisiscono preventivamente  il parere  di compatibilita`  della
struttura regionale  competente per  la nomina dei commissari, ai
fini dell`iscrizione  all`ordine del  giorno del Comitato tecnico
della programmazione  o della  Giunta regionale delle proposte di
legge o di regolamento o di deliberazione che prevedono la nomina
di commissari.

2. Quando deve provvedersi alla nomina di commissario liquidatore
e la  legge che  ha previsto la liquidazione non reca, in tutto o
in parte,  gli effetti  e gli obblighi che derivano dalla nomina,
questi  sono  stabiliti  nell`atto  di  nomina,  sulla  base  dei
principi desumibili  dalla legge regionale n. 53 del 2001 e dalla
legge che  ha previsto  la liquidazione,  applicabili al  caso di
specie, in  attuazione dell`articolo  13, comma  4,  della  legge
regionale n. 53 del 2001.

3. Il  Difensore civico  regionale puo` provvedere alla nomina di
commissari tra  soggetti diversi da quelli indicati nell`articolo
2, commi  2 e 3, fino alla prima pubblicazione dell`elenco di cui
all`articolo 3,  successiva all`entrata  in vigore  del  presente
regolamento. Il  Difensore civico  regionale puo`  in  ogni  caso
provvedere autonomamente  alla costituzione e alla gestione di un
elenco dei  soggetti cui  conferire  l`incarico  di  commissario,
sulla base  dei principi  della legge  regionale n. 53 del 2001 e
del presente regolamento.

4.  Per   quanto  non  espressamente  disciplinato  dal  presento
regolamento, si  applicano le  disposizioni della legge regionale
31 ottobre 2001, n. 53.

5. Ai  sensi dell`articolo  16, comma 4, della legge regionale n.
53 del  2001, dalla  data  di  entrata  in  vigore  del  presente
regolamento cessano  di essere  applicate le  disposizioni  della
deliberazione della Giunta regionale 27 settembre 1999, n.1085.

ARTICOLO 16
(Entrata in vigore)

1. Il  presente regolamento  entra in vigore il giorno successivo
alla data di pubblicazione nel Bollettino Ufficiale della Regione
Toscana.


Il presente  Regolamento e`  pubblicato nel  Bollettino Ufficiale
della Regione Toscana.
E`  fatto  obbligo  a  chiunque  spetti  di  osservarlo  e  farlo
osservare come Regolamento della Regione Toscana.

Firenze, 2 gennaio 2002

Passaleva
incaricato con DPGR n. 132 del 22.05.2000




ENTE REGIONE
ORGANI

