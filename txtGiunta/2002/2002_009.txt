Disposizioni in materia di sanzioni amministrative per violazione
di norme  tributarie. Modifiche  alle leggi  regionali 15  maggio
1980 n. 54, 29 luglio 1996 n. 60, 1 luglio 1999 n. 37. Riesame.

Il Consiglio Regionale ha approvato il 19-12-2000
Il Presidente  della Giunta  Regionale promulga la seguente legge
regionale:

ARTICOLO 1
Modifica all'articolo 9 LR 54/80

1. Al  comma 1  dell'articolo 9  della LR 54/80 (Disciplina delle
tasse sulle concessioni regionali), come modificato dall'articolo
11  della   LR  37/99   ("Disposizioni  in  materia  di  sanzioni
amministrative per violazioni di norme tributarie e modificazioni
alle  ll.rr.   n.  54/80  e  n.  60/96),  le  parole:  "dell'atto
contestuale di  accertamento e"   sono sostituite dalle seguenti:
"del provvedimento".

ARTICOLO 2
Modifiche all'articolo 12 LR 60/96

1. Al  comma 1 dell'articolo 12 della LR 60/96 (Disposizioni  per
l'applicazione del  tributo speciale per il deposito in discarica
dei rifiuti  solidi di cui all'articolo 3 della legge 28 dicembre
1995, n.  549), come  modificato dall'articolo 14 della LR 37/99,
le parole:  "avviso  di  accertamento  e  di  irrogazione,"  sono
sostituite dalla seguente: "atto".

2. Al  comma 2  dell'articolo 12  della LR 60/96, come modificato
dall'articolo  14   della  LR   37/99,  la  parola:  "avviso"  è
sostituita  dalle seguenti: "atto di contestazione".

3. Alla  lettera c)  del comma 2 dell'articolo 12 della LR 60/96,
come modificato  dall'articolo 14  della  LR  37/99,  le  parole:
"proporre ricorso  avverso l'atto di irrogazione" sono sostituite
dalle seguenti: "produrre deduzioni difensive".

4. Alla  lettera d)  del comma 2 dell'articolo 12 della LR 60/96,
come modificato  dall'articolo 14  della LR 37/99, le parole: "il
ricorso deve  essere presentato"  sono sostituite dalle seguenti:
"le deduzioni difensive devono essere presentate".

ARTICOLO 3
Modifiche all'articolo 16 LR 60/96

1. Dopo  il  comma  4  dell'articolo  16  della  LR  60/96,  come
modificato dall'articolo  17  della  LR  37/99,  è  inserito  il
seguente:

   "4 bis.  Qualora a  seguito  di  attività  amministrativa  di
   accertamento risulti  che i  versamenti periodici  del tributo
   relativi a  periodi precedenti  l'entrata in  vigore del  DLgs
   472/9 siano  stati effettuati  dal soggetto  passivo entro  il
   quinto giorno  lavorativo successivo  alla  scadenza  prevista
   dalla legge,  la sanzione irrogata è pari al cinque per cento
   del tributo tardivamente versato."
   
2. Il  comma 6  dell'articolo 16  della LR 60/96, come modificato
dall'articolo 17 della LR 37/99, è sostituito dai seguenti:

   "6. Nei  casi di  cui all'articolo  9 è applicata la sanzione
   amministrativa prevista dai commi 1 e 2 del presente articolo,
   nonché la  sanzione pari  a tre volte l'ammontare del tributo
   prevista dal  comma 32 dell'articolo 3 della Legge 28 dicembre
   1995  n.  549.  Per  l'esercizio  di  attività  di  discarica
   abusiva, per  l'abbandono, per  lo scarico  e per  il deposito
   incontrollato di rifiuti, ove non sia possibile procedere alla
   esatta quantificazione  dei materiali, il tributo è calcolato
   sulla base imponibile fissata forfettariamente nelle quantità
   così determinate:
   
   a) per quantità stimate dall'organo verbalizzante fino alle 2
      tonnellate: 1 tonnellata;
   b) per  quantità stimate  oltre le  2 tonnellate  e fino a 10
      tonnellate: 5 tonnellate;
   c) per  quantità stimate  oltre le 10 tonnellate e fino a 100
      tonnellate: 50 tonnellate;
   d) per  quantità stimate oltre le 100 tonnellate e fino a 300
      tonnellate: 200 tonnellate;
   e) per  quantità stimate oltre le 300 tonnellate e fino a 600
      tonnellate: 450 tonnellate;
   f) per quantità stimate oltre le 600 tonnellate e fino a 1000
      tonnellate: 800 tonnellate;
   g) per  quantità stimate  oltre le  1.000 tonnellate e fino a
      3.000 tonnellate: 2.000 tonnellate;
   h) per  quantità stimate  oltre le  3.000 tonnellate e fino a
      6.000 tonnellate: 4.500 tonnellate;
   i) per  quantità stimate  oltre le  6.000 tonnellate e fino a
      10.000 tonnellate: 8.000 tonnellate;
   j) per  quantità stimate  superiori alle 10.000 tonnellate la
      Regione provvederà  a quantificare  i rifiuti avvalendosi,
      ai sensi  dell'articolo 9  comma 3,  dell'Agenzia Regionale
      per la Protezione ambientale.
   
   6. bis.  In tutte  le ipotesi  contemplate  dal  comma  6,  il
   trasgressore potrà  fare eseguire, a proprie spese, ad enti o
   professionisti dotati  di adeguata  qualificazione e capacità
   tecnica, una  perizia di parte che l'Amministrazione valuterà
   nel corso del procedimento.
   
ARTICOLO 4
Modifica all'articolo 17 LR 60/96

1. All'articolo  17 LR  60/96, come  modificato dall'articolo  19
della  LR  37/99,  le  parole:  "di  cui  all'articolo  15"  sono
abrogate.

ARTICOLO 5
Modifica all'articolo 2 LR 37/99

1. L'articolo 2 della LR 37/99 è sostituito dal seguente:

   ARTICOLO 2
   Modalità di irrogazione
   
   "1.  Fatte   salve  le   disposizioni  concernenti   le  tasse
   automobilistiche, le  sanzioni di cui alla presente legge sono
   irrogate con  la procedura  di cui all'articolo 16 del decreto
   legislativo 18 dicembre 1997, n. 472."
   
ARTICOLO 6
Modifica all'articolo 3 LR 37/99

1. Il  comma 2  dell'articolo 3  della LR 37/99 è sostituito dal
seguente:

   "2. La  sanzione di  cui al  comma 1 è ridotta, semprechè la
   violazione non  sia stata  constatata  e  non  siano  iniziati
   accessi, ispezioni, verifiche o altre attività amministrative
   di accertamento delle quali l'autore o i soggetti solidalmente
   obbligati  abbiano   avuto  formale   conoscenza,  secondo  le
   modalità previste  nell'articolo 13,  commi 1,  2, 3 e 4, del
   decreto legislativo 18 dicembre 1997, n.472".
   
ARTICOLO 7
Modifica all'articolo 4 LR 37/99

1. L'articolo 4 della LR 37/99 è sostituito dal seguente:

   ARTICOLO 4
   Riscossione coattivo
   
   "1. Qualora il soggetto al quale è stata irrogata la sanzione
   ai sensi dell'articolo 2 non effettui il pagamento, la Regione
   provvede  alla  riscossione  coattiva  dell'importo  ai  sensi
   dell'articolo 17,  comma 2 del decreto legislativo 26 febbraio
   1999, n. 46."
   
ARTICOLO 8
Modifica all'articolo 9 LR 37/99

1. Il  comma 1  dell'articolo 9  della LR 37/99 è sostituito dal
seguente:

   "1.  Le   sanzioni  per   violazioni  in   materia  di   tasse
   automobilistiche sono irrogate con atto contestuale all'avviso
   di accertamento  o di rettifica emesso dal dirigente regionale
   competente. Nel  termine di  60 giorni dalla notifica, avverso
   l'atto  contestuale   di  accertamento  ed  irrogazione  delle
   sanzioni, è  ammesso ricorso  amministrativo  in  alternativa
   all'azione avanti  l'autorità giudiziaria ordinaria, che può
   comunque essere  adita anche  dopo la decisione amministrativa
   ed entro 180 giorni dalla sua notificazione".
   
ARTICOLO 9
Abrogazioni

1. Sono abrogate le seguenti disposizioni:

a) articolo 4 e articolo 6, commi 5 e 6 della LR 54/80;
b) articolo 15 e articolo 16, comma 5 della LR 60/96;
c) articolo 8 e articolo 3, comma 3 della LR 37/99.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Passaleva
incaricato con DPGR n. 132 del 22.05.2000
Firenze, 7 marzo 2002

la presente  legge è  stata approvata  dal  Consiglio  regionale
nella seduta del 31-10-2000 e dallo stesso riapprovata, a seguito
del rinvio  del  Governo,  nella  seduta  del  19-12-2000.  Viene
promulgato a seguito della sentenza della Corte Costituzionale n.
17 del  2002, pubblicata  sulla G.U. n. 7 del 13-02-2002, con cui
è stato dichiarato improcedibile il ricorso promosso dal Governo
in sede di riesame.




ENTE REGIONE
TRIBUTI


