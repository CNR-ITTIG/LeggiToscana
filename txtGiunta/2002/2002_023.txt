Regolamento recante i criteri e la procedura per l`individuazione
delle  rappresentanze   nella  Commissione  Regionale  Permanente
Tripartita.



IL PRESIDENTE DELLA GIUNTA REGIONALE
Visto l`art.  121 della  Costituzione, quarto  comma, cosi`  come
modificato dall`art.  1 della  Legge Costituzionale  22  novembre
1999, n. 1;

Visto  l`art.  125  della  Costituzione,  cosi`  come  modificato
dall`art. 9 della Legge Costituzionale 18 ottobre 2001, n. 3;

Vista la  Legge regionale  6 agosto 1998, n. 52 (Norme in materia
di politiche  del lavoro e di servizi per l`impiego) e successive
modificazioni;

Visto in particolare l`art. 7 della suddetta legge che demanda al
regolamento   regionale    la   definizione   dei   criteri   per
l`individuazione delle  organizzazioni sindacali dei lavoratori e
dei datori  di lavoro  piu` rappresentative  a livello  regionale
nonche` per l`individuazione delle associazioni dei disabili piu`
rappresentative a  livello regionale i cui componenti fanno parte
della Commissione Regionale Permanente Tripartita;

Vista la  deliberazione della  Giunta regionale  n.  611  del  17
giugno 2002 concernente "LR 52/98 - Regolamento recante i criteri
e la  procedura per  l`individuazione delle  rappresentanze nella
Commissione Regionale  Permanente Tripartita", acquisiti i pareri
del Comitato  Tecnico della  Programmazione di  cui all`art.  26,
comma 3,  della LR  17 marzo 2000 n. 26, nonche` dei Dipartimenti
di cui  all`art. 41,  comma 3,  della medesima legge regionale n.
26;

EMANA
il seguente Regolamento:

ARTICOLO 1
(Oggetto)

1. Il  presente Regolamento  stabilisce i  criteri e definisce la
procedura  per   l`individuazione  delle   rappresentanze   delle
organizzazioni sindacali  dei datori  di lavoro, dei lavoratori e
delle associazioni  dei disabili  piu` rappresentative  a livello
regionale nella  Commissione regionale  permanente tripartita, di
cui all`articolo  7, commi 4, 4 bis e 4 ter della legge regionale
6 agosto  1998, n. 52 (Norme in materia di politiche del lavoro e
di servizi per l`impiego) e successive modificazioni.

ARTICOLO 2
(Modalita` di  individuazione delle  organizzazioni sindacali dei
datori di lavoro e dei lavoratori)

1. Per  la  individuazione  delle  organizzazioni  sindacali  dei
datori di  lavoro e dei lavoratori piu` rappresentative a livello
regionale nella  Commissione regionale  permanente tripartita, si
fa riferimento alle organizzazioni sindacali dei datori di lavoro
e dei  lavoratori che  hanno sottoscritto,  in data  3  settembre
1996, il  Patto per  lo sviluppo  e l`occupazione  con la  Giunta
regionale.

ARTICOLO 3
(Ripartizione del  numero  dei  componenti  delle  organizzazioni
sindacali dei  datori di  lavoro e  determinazione del  grado  di
rappresentativita` delle stesse)

1. La ripartizione del numero dei componenti delle organizzazioni
sindacali dei  datori di  lavoro, di cui all`articolo 7, comma 4,
lettera  c)   della   LR   52/1998,   avviene   per   i   settori
dell`agricoltura, artigianato, commercio, industria, cooperazione
con i seguenti criteri:

a) individuazione   dell`incidenza    dei  settori  nell`economia
   regionale secondo  il numero  delle imprese,  il numero  degli
   occupati, il valore aggiunto;
b) attribuzione  di un  componente effettivo e relativo supplente
   all`organizzazione   imprenditoriale    piu`   rappresentativa
   all`interno di ogni settore sopra indicato;
c) attribuzione   di    altro  componente  effettivo  e  relativo
   supplente   alla   organizzazione   risultante   seconda   per
   rappresentativita`  nel   settore   preminente   dell`economia
   regionale.

2. Il  grado di  rappresentativita`  di  ciascuna  organizzazione
sindacale  dei  datori  di  lavoro  nell`ambito  del  settore  e`
definito secondo  il numero  delle  imprese  e  il  numero  degli
occupati.

ARTICOLO 4
(Ripartizione del  numero  dei  componenti  delle  organizzazioni
sindacali dei lavoratori)

1. La ripartizione del numero dei componenti delle organizzazioni
sindacali dei lavoratori, di cui all`articolo 7, comma 4, lettera
b)   della    LR   52/1998,    avviene   secondo    il   criterio
dell`attribuzione dei  componenti effettivi  e relativi supplenti
alle organizzazioni sindacali dei lavoratori piu` rappresentative
per  numero  di  iscritti  dipendenti  da  imprese  operanti  sul
territorio  regionale,   sulla  base   dei  dati  prodotti  dalle
organizzazioni sindacali stesse, nella seguente misura:

a) tre    effettivi    e  relativi  supplenti  all`organizzazione
   sindacale risultante prima;
b) due    effettivi    e  relativi  supplenti  all`organizzazione
   sindacale risultante seconda;
c) uno      effettivo  e  relativo  supplente  all`organizzazione
   sindacale risultante terza.

ARTICOLO 5
(Determinazione   del    grado   di    rappresentativita`   delle
organizzazioni sindacali dei datori di lavoro e dei lavoratori)

1. Per  determinare il  grado di  rappresentativita` di  ciascuna
organizzazione sindacale  dei datori  di lavoro  nell`ambito  del
settore si fa riferimento ai dati disponibili complessivamente al
31 dicembre dell`anno precedente l`inizio del procedimento per la
determinazione delle  rappresentanze nella  Commissione regionale
permanente tripartita,  ed acquisiti  dalla Giunta  regionale nel
procedimento   per  la  determinazione  della  consistenza  delle
organizzazioni imprenditoriali  nei  Consigli  provinciali  delle
Camere  di   Commercio,  Industria,  Agricoltura  e  Artigianato,
previsto  dal   decreto  ministeriale  24  luglio  1996,  n.  501
(Regolamento di  attuazione all`articolo  12, comma 3 della legge
29 dicembre  1993, n.  580,  recante  riordino  delle  Camere  di
commercio, industria, artigianato e agricoltura).

2. Per  determinare il  grado di  rappresentativita` di  ciascuna
organizzazione sindacale  dei lavoratori  si  fa  riferimento  al
criterio del  maggior numero di iscritti al 31 dicembre dell`anno
precedente l`inizio  del procedimento per la determinazione delle
rappresentanze nella Commissione regionale permanente tripartita.

ARTICOLO 6
(Modalita` di individuazione delle associazioni dei disabili )

1. Per  la individuazione  delle associazioni  dei disabili  piu`
rappresentative  a  livello  regionale  si  fa  riferimento  alle
associazioni facenti  parte del  Comitato regionale toscano della
Federazione tra  le Associazioni  nazionali dei  disabili che  ha
sottoscritto, in  data 3  maggio 1999, il Patto di collaborazione
con la Giunta regionale.

ARTICOLO 7
(Determinazione   del    grado   di    rappresentativita`   delle
associazioni dei disabili)

1. Il  grado di  rappresentativita` di  ciascuna associazione dei
disabili  riguarda  esclusivamente  gli  iscritti  residenti  sul
territorio regionale.

2. Per  determinare il  grado di  rappresentativita` di  ciascuna
associazione si  fa riferimento  al maggior numero di iscritti al
31 dicembre dell`anno precedente l`inizio del procedimento per la
determinazione   della    rappresentanza   dei   disabili   nella
Commissione regionale permanente tripartita.

ARTICOLO 8
(Ripartizione del  numero dei  componenti delle  associazioni dei
disabili)

1. La  ripartizione del  numero dei componenti delle associazioni
dei disabili,  di cui  all`articolo  7,  comma  4  ter  della  LR
52/1998,  avviene   secondo  il  criterio  dell`attribuzione  dei
componenti effettivi  e relativi  supplenti alle tre associazioni
dei disabili  piu` rappresentative  per numero  di  iscritti  sul
territorio regionale.

ARTICOLO 9
(Procedura per l`individuazione delle rappresentanze)

1. Il  procedimento per  l`individuazione delle rappresentanze di
cui agli  articoli 2  e 6  e`  avviato  d`ufficio  dal  dirigente
competente per  materia  entro  sessanta  giorni  dalla  data  di
insediamento della Giunta regionale.

2.  Il   dirigente,  per   individuare  la  rappresentanza  delle
organizzazioni  sindacali   dei  datori   di   lavoro,   di   cui
all`articolo 2:

a) rileva   l`incidenza  dei  settori,  di  cui  all`articolo  3,
   nell`economia regionale  secondo il  numero delle  imprese, il
   numero degli occupati, il valore aggiunto;
b) rileva   il    grado    di    rappresentativita`  di  ciascuna
   organizzazione imprenditoriale nell`ambito del settore;
c) individua  per ogni  settore le organizzazioni imprenditoriali
   che  designano   i  componenti   nella  Commissione  regionale
   permanente tripartita;
d) individua  il numero  dei  componenti  che  le  organizzazioni
   imprenditoriali devono  designare nella  Commissione regionale
   permanente tripartita;
e) invia  le richieste  di designazione  alle organizzazioni  dei
   datori di lavoro come sopra individuate.

3.  Il   dirigente,  per   individuare  la  rappresentanza  delle
organizzazioni sindacali dei lavoratori, di cui all`articolo 2:

a) richiede  alle singole organizzazioni sindacali dei lavoratori
   una dichiarazione  sostitutiva di  certificazione  recante  il
   numero degli  iscritti  dipendenti  da  imprese  operanti  sul
   territorio regionale;
b) rileva   il    grado    di    rappresentativita`  di  ciascuna
   organizzazione sindacale dei lavoratori;
c) individua  il numero  dei componenti effettivi e supplenti che
   le organizzazioni  sindacali dei  lavoratori devono  designare
   nella Commissione regionale permanente tripartita;
d) invia    le  richieste  di  designazione  alle  organizzazioni
   sindacali dei lavoratori come sopra individuate.

4.  Il   dirigente,  per   individuare  la  rappresentanza  delle
associazioni dei disabili, di cui all`articolo 6:

a) richiede   alle    singole    associazioni  una  dichiarazione
   sostitutiva di certificazione recante il numero degli iscritti
   residenti nel territorio regionale;
b) rileva   il    grado    di    rappresentativita`  di  ciascuna
   associazione;
c) individua  il numero  dei componenti effettivi e supplenti che
   le associazioni  devono designare  nella Commissione regionale
   permanente tripartita;
d) invia  le richieste  di designazione  alle  associazioni  come
   sopra individuate.

ARTICOLO 10
(Modalita` di designazione dei componenti effettivi e supplenti)

1. Ciascuna  organizzazione dei datori di lavoro e dei lavoratori
maggiormente rappresentativa,  come individuata  all`articolo  9,
designa i  componenti effettivi  e i componenti supplenti ad essa
attribuiti.

2. La  designazione dei  componenti supplenti  di cui  al comma 1
puo`  essere  effettuata  in  accordo  con  altra  organizzazione
firmataria del  Patto per  lo sviluppo  e l`occupazione,  di  cui
all`articolo 2.

3.    Ciascuna    associazione    dei    disabili    maggiormente
rappresentativa, come  individuata  all`articolo  9,  designa  il
componente  effettivo   e  il   componente  supplente   ad   essa
attribuiti.

4. La  designazione del  componente supplente  di cui  al comma 3
puo` essere  effettuata in accordo con altra associazione facente
parte del  Comitato regionale  toscano della  Federazione tra  le
Associazioni nazionali  dei  disabili  firmataria  del  Patto  di
collaborazione, di cui all`articolo 6.

ARTICOLO 11
(Termine  per   la  designazione   dei  componenti   effettivi  e
supplenti)

1. Entro  trenta giorni  dalla richiesta  formulata dal dirigente
competente per materia, le organizzazioni sindacali dei datori di
lavoro,  dei   lavoratori  e   delle  associazioni  dei  disabili
designano i  propri rappresentanti  effettivi e  supplenti  nella
Commissione regionale  permanente tripartita,  per i componenti a
ciascuna  di  esse  assegnati,  e  comunicano  tale  designazione
unitamente alla  dichiarazione sostitutiva  di certificazione  di
ogni persona designata, dell`inesistenza di cause ostative di cui
all`articolo 15,  comma 1 della legge 19 marzo 1990, n. 55 (Nuove
disposizioni per la prevenzione della delinquenza di tipo mafioso
e  di  altre  gravi  forme  di  manifestazione  di  pericolosita`
sociale) e successive modificazioni.

ARTICOLO 12
(Norma transitoria)

1.  In   sede  di  prima  applicazione  il  procedimento  di  cui
all`articolo 9  e` avviato  entro sessanta giorni dall`entrata in
vigore del presente Regolamento.


Il presente  Regolamento e`  pubblicato nel  Bollettino Ufficiale
della Regione Toscana.

E`  fatto  obbligo  a  chiunque  spetti  di  osservarlo  e  farlo
osservare come Regolamento della Regione Toscana.

Firenze, 25 giugno 2002

Passaleva (incaricato con DPGR n. 132 del 22.05.2000)




LAVORO
ORGANI

