Intervento di solidarietà per la Regione Molise colpita dal terremoto del 31 ottobre 2002.

Il Consiglio Regionale ha approvato il 19-11-2002
Il Presidente della Giunta Regionale promulga la seguente legge regionale:

ARTICOLO 1 
(Finanziamento straordinario di solidarietà)

1. Al fine di contribuire al superamento delle conseguenze del terremoto del 31 ottobre 2002 in Molise, è disposto un finanziamento straordinario di solidarietà della Regione Toscana a favore della Regione Molise di euro 260.000,00.

2. Il finanziamento è assegnato al competente organo della Regione Molise secondo procedure concordate con la medesima.

ARTICOLO 2
(Norma finanziaria)

1. Alla spesa complessiva di euro 260.000,00, prevista dalla presente legge, è fatto fronte con la sottoindicata variazione da apportare, per analogo importo di competenza e di cassa, al bilancio di previsione della spesa dell'esercizio finanziario corrente:

- di nuova istituzione:

UPB 119 "Intervento straordinario di solidarietà per il terremoto nel Molise del 31 ottobre 2002 - spese correnti" per euro 260.000,00;

- in diminuzione:

UPB 741 "Fondi - spese correnti" per euro 260.000,00.

ARTICOLO 3
(Entrata in vigore)

1. La presente legge entra in vigore il giorno successivo alla data di pubblicazione sul Bollettino Ufficiale della Regione Toscana.


La presente legge è pubblicata sul Bollettino Ufficiale della Regione. È fatto obbligo a chiunque spetti di osservarla e farla osservare come legge della Regione Toscana.

Firenze, 22 novembre 2002

Martini

La presente legge è stata approvata dal Consiglio Regionale nella seduta del 19-11-2002.




PUBBLICHE CALAMITÀ

