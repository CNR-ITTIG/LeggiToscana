Modifiche alla  legge regionale  18 maggio 1998, n. 25 (Norme per
la gestione  dei rifiuti  e la  bonifica dei  siti  inquinati)  e
successive modificazioni  e modifiche  alla  legge  regionale  29
luglio 1996,  n. 60  (Disposizioni per l`applicazione del tributo
speciale per  il deposito  in discarica dei rifiuti solidi di cui
all`art. 3  della L.  28 dicembre  1995,  n.  549)  e  successive
modificazioni.

Il Consiglio Regionale ha approvato il 23.07.2002
Il Presidente  della Giunta  Regionale promulga la seguente legge
regionale:

CAPO I
Modifiche alla  legge regionale  18 maggio 1998, n. 25 (Norme per
la gestione  dei rifiuti  e la  bonifica dei  siti  inquinati)  e
successive modificazioni.

ARTICOLO 1
(Modifiche all`articolo 1 della LR 25/1998)

1. Al  comma 3  dell`articolo 1  della legge  regionale 18 maggio
1998, n.  25 (Norme per la gestione dei rifiuti e la bonifica dei
siti inquinati),  le parole  "articoli 3  e 14  della L. 8 giugno
1990, n. 142 "Ordinamento delle autonomie locali" sono sostituite
dalle seguenti:  "articoli 4  e 19  del  decreto  legislativo  18
agosto 2000,  n. 267  (Testo unico  delle leggi  sull`ordinamento
degli enti locali) e successive modifiche."

ARTICOLO 2
(Integrazioni all`articolo 3 della LR 25/1998)

1. Dopo  il comma  4 dell`articolo 3 della LR 25/1998 e` aggiunto
il comma 4 bis:

   "4 bis.  Fatto salvo quanto disposto dal presente articolo per
   l`erogazione di  contributi regionali tesi al conseguimento di
   una gestione  ottimale dei rifiuti urbani, la Giunta regionale
   puo` disporre  altresi` appositi finanziamenti di progetti, di
   impianti, e di altre iniziative finalizzate alla riduzione, al
   recupero ed al riciclaggio di rifiuti speciali".

ARTICOLO 3
(Modifiche all`articolo 4 della LR 25/1998)

1. Il  comma 2 dell`articolo 4 della LR 25/1998 e` sostituito dal
seguente:

   "2 La  Regione, le  province,  i  comuni  e  gli  altri  enti,
   istituti ed aziende soggette alla vigilanza degli stessi, sono
   tenuti ad  impiegare, per  le proprie  necessita` ed in misura
   non inferiore  al quaranta  per cento  del fabbisogno, carta e
   cartoni prodotti utilizzando, integralmente o prevalentemente,
   residui recuperabili. Essi sono altresi` tenuti ad utilizzare,
   nell`identica misura  del quaranta  per cento  del  fabbisogno
   annuale relativo, manufatti in plastica riciclata."

ARTICOLO 4
(Modifiche ed integrazioni all`articolo 12 della LR 25/1998)

1. Il comma 9 dell`articolo 12 della LR 25/1998 e` sostituito dal
seguente:

   "9. La  provincia trasmette  il piano,  approvato ai sensi del
   comma  8,  alla  Giunta  regionale  che,  fatto  salvo  quanto
   disposto dal  comma  10,  procede,  entro  trenta  giorni  dal
   ricevimento,  alla  pubblicazione  integrale,  sul  Bollettino
   Ufficiale della  Regione, del  piano provinciale  che acquista
   piena efficacia dalla data di pubblicazione."

2. Il  comma 10  dell`articolo 12  della LR 25/1998 e` sostituito
dal seguente:

   "10.  La  Giunta  regionale,  qualora  ritenga  che  il  piano
   approvato dalla  provincia non  sia conforme alle prescrizioni
   regionali eventualmente  dettate ai  sensi  del  comma  7,  ne
   dispone, previo  parere espresso dalla Conferenza regionale di
   cui all`articolo  8, comma  1, il  rinvio entro quarantacinque
   giorni dal  ricevimento alla  provincia  interessata,  per  il
   relativo riesame.  In tal  caso la provincia provvede, entro i
   successivi quarantacinque  giorni, all`adeguamento del piano e
   lo   trasmette   nuovamente   alla   Giunta   regionale   che,
   verificatane la  conformita` con  le  prescrizioni  regionali,
   procede alla pubblicazione ai sensi del comma 9."

3. Dopo il comma 10 dell`articolo 12 della LR 25/1998 e` inserito
il comma 10 bis:

   "10 bis.  Qualora la  provincia abbia  omesso di  provvedere a
   quanto disposto  dal comma 10 o non abbia comunque adeguato il
   piano alle  prescrizioni regionali nei termini ivi fissati, la
   Giunta regionale, prima di procedere alla pubblicazione di cui
   al  comma   9,  apporta  al  piano  provinciale  le  modifiche
   necessarie al  fine di  adeguarlo alle prescrizioni dettate ai
   sensi del comma 7."

ARTICOLO 5
(Integrazioni all`articolo 15 della LR 25/1998)

1. Dopo  il comma 2 dell`articolo 15 della LR 25/1998 e` aggiunto
il comma 2 bis:

   " 2 bis. Le province, gli osservatori provinciali istituiti ai
   sensi dell`articolo 10, comma 5, della legge 23 marzo 2001, n.
   93  (Disposizioni   in  campo   ambientale)  sono   tenuti   a
   trasmettere tutti  i dati, inerenti la gestione dei rifiuti in
   loro possesso,  all`Agenzia regionale  recupero risorse (ARRR)
   ed all`ARPAT  la quale, al fine di garantire l`acquisizione di
   un  quadro   conoscitivo  unitario,   trasmette  a  sua  volta
   annualmente alla  ARRR i  dati relativi  al Modello  unico  di
   dichiarazione di  cui alla legge 25 gennaio 1994, n. 70 (Norme
   per  la   semplificazione   degli   adempimenti   in   materia
   ambientale, sanitaria  e di  sicurezza pubblica,  nonche`  per
   l`attuazione  del   sistema  di   ecogestione   e   di   audit
   ambientale)."

2. Dopo il comma 2 bis e` aggiunto il comma 2 ter:

   "2  ter.   I  dati   trasmessi  ai  sensi  del  comma  2  bis,
   opportunamente coordinati  ed organizzati  presso lo Sportello
   di cui al comma 2, sono resi sistematicamente disponibili agli
   stessi soggetti  elencati  al  comma  2  bis  ed  agli  Ambiti
   territoriali  ottimali,   a  cura  della  ARRR,  che  provvede
   altresi` a  redigere d`intesa  con l`ARPAT  apposito  rapporto
   annuale."

ARTICOLO 6
(Modifiche all`articolo 20 della LR 25/1998)

1. Il  comma 3  dell`articolo 20  della LR 25/1998, e` sostituito
dal seguente:

   "3. Il comune territorialmente competente, qualora il soggetto
   obbligato non provveda all`adempimento degli obblighi previsti
   dal comma  1, procede  d`ufficio,  previa  verifica  da  parte
   dell`ARPAT della  permanenza delle condizioni di inquinamento,
   in conformita`  con quanto disposto dall`articolo 17, commi 10
   e  11   del  decreto,   con  addebito   delle  relative  spese
   all`inadempiente.  A   tal  fine   il  comune,   in  caso   di
   inadeguatezza ed  insufficienza delle  sole  risorse  tecnico-
   finanziarie  di  cui  disponga,  puo`  procedere  mediante  la
   stipulazione di  specifici accordi  di programma o convenzioni
   con la Regione, con la provincia territorialmente competente e
   con gli  altri enti  ed  organismi  pubblici  interessati,  in
   conformita` altresi` con quanto disposto dall`articolo 30 e 34
   del DLgs 267/2000 e successive modifiche."

2. Il  comma 7  dell`articolo 20  della LR 25/1998, e` sostituito
dal seguente:

   "7. Le  funzioni, conferite  alla  Regione  dall`articolo  17,
   commi 4,  5 e  12 del  decreto, sono attribuite alle province.
   Sono inoltre  attribuite alle  province le  funzioni  previste
   dall`articolo 17,  comma 9,  limitatamente agli  interventi di
   bonifica, in  sostituzione dei comuni inadempienti ed a quelli
   che interessino  il territorio di due o piu` comuni ricompresi
   nell`ambito di una stessa provincia. In tali casi la provincia
   competente, analogamente a quanto disposto dal comma 3 per gli
   interventi di  competenza comunale, puo` procedere, in caso di
   inadeguatezza ed  insufficienza delle  sole  risorse  tecnico-
   finanziarie di  cui disponga,  alla stipulazione  di specifici
   accordi di programma o convenzioni."

3. Dopo il comma 7 dell`articolo 20 della LR 25/1998, e` inserito
il comma 7 bis:

   "7 bis.  E` fatta salva la competenza regionale, relativamente
   agli interventi  in danno  previsti dall`articolo 17, comma 9,
   del decreto,  qualora sia  interessato il  territorio di due o
   piu` province.
   In tal  caso la  Regione puo` provvedere mediante commissario,
   ai sensi  dell`articolo 2,  comma 2,  della legge regionale 31
   ottobre 2001,  n. 53 (Disciplina dei commissari nominati dalla
   Regione). La  Regione puo` provvedere ai sensi della stessa LR
   53/2001, altresi` per l`esercizio dei poteri sostitutivi delle
   province inadempienti agli obblighi di cui al comma 7, secondo
   periodo, del  presente articolo.  Qualora gli interventi siano
   di competenza  dei comuni,  la sostituzione opera direttamente
   nei confronti di tali enti."

4. Il comma 8 dell`articolo 20 della LR 25/1998 e` sostituito dal
seguente:

   "8. Le  province, per  l`esercizio delle  funzioni di  propria
   competenza, relative  all`approvazione, all`autorizzazione  ed
   al  controllo  di  interventi  di  messa  in  sicurezza  e  di
   bonifica, si avvalgono delle conferenze previste dall`articolo
   8, comma 2."

5. Il comma 15 dell`articolo 20 della LR 25/1998 e` abrogato.

ARTICOLO 7
(Inserimento dell`articolo 20 bis alla LR 25/1998)

1. Dopo l`articolo 20 della LR 25/1998 e` inserito il seguente:

   "Art. 20 bis
   (Disposizioni relative ai siti minerari)
   
   1. Ai  fini della  rinuncia alla concessione mineraria, di cui
   all`articolo 38  del regio  decreto  29  luglio  1927,  n.1443
   (Norme di  carattere legislativo per disciplinare la ricerca e
   la coltivazione  delle miniere  nel  Regno),  e`  fatto  salvo
   quanto disposto  dallo  stesso  articolo  38  con  riferimento
   all`adozione dei  provvedimenti finalizzati a prevenire rischi
   derivanti  da   pericoli  immediati  per  l`incolumita`  delle
   persone e per la sicurezza dei luoghi.
   
   Il  progetto   di  chiusura  della  miniera  finalizzato  alla
   rinuncia  della   concessione  e`  presentato,  oltre  che  ai
   soggetti gia`  previsti dall`articolo  38 del regio decreto n.
   1443 del  1927, anche ai comuni e alla province competenti per
   territorio.
   
   2. Fatta  salva la  messa in  sicurezza del  sito minerario ai
   sensi del comma 1 ed a seguito di essa, per la definizione del
   procedimento  di   accettazione  della  rinuncia,  si  procede
   altresi`, qualora ne ricorra la necessita`, all`adozione delle
   misure e dei provvedimenti finalizzati alla bonifica del sito,
   ai sensi  e per  gli effetti  della presente legge e di quanto
   disposto in  materia dal  decreto e  dalle norme  attuative di
   esso. A  tal fine l`accettazione della rinuncia e` subordinata
   alla  realizzazione  del  progetto  complessivo  di  bonifica,
   comprensivo delle misure di ripristino ambientale.

   3. E`  fatto  salvo  l`esercizio,  da  parte  delle  autorita`
   sanitarie  competenti,   delle  funzioni  di  vigilanza  e  di
   controllo previste dalle leggi statali e regionali vigenti."

ARTICOLO 8
(Modifiche all`articolo 21 della LR 25/1998)

1. Il comma 1 dell`articolo 21 della LR 25/1998 e` sostituito dal
seguente:

   "1.   Il    Presidente   della    Giunta   regionale,    anche
   indipendentemente dalle  previsioni dei  piani  vigenti,  puo`
   emanare atti  per  sopperire  a  situazioni  di  necessita`  o
   urgenza. In  tali casi,  puo` altresi` individuare impianti di
   smaltimento esistenti,  o  nuovi  siti,  in  cui  disporre  la
   realizzazione di  interventi per  lo smaltimento  dei rifiuti,
   anche in  sostituzione di  quanto contenuto nei piani vigenti.
   Tali atti  costituiscono automatica  ed immediata modifica dei
   piani e sostituiscono ogni concessione, autorizzazione o nulla
   osta, ove occorrenti."

2. Il  comma 2  dell`articolo 21  della LR 25/1998, e` sostituito
dal seguente:

   "2. La  Giunta regionale  puo` approvare,  per i  siti  o  gli
   impianti di  smaltimento di  cui al  comma 1, nuovi progetti o
   progetti  di   ampliamento  ed   eventualmente   disporne   la
   realizzazione."

3. Il  comma 3  dell`articolo 21  della LR 25/1998, e` sostituito
dal seguente:

   "3.Presidente della  Giunta regionale puo` provvedere mediante
   Nei casi di cui al comma 1, nonche` per la realizzazione degli
   impianti di  cui al comma 2, i la nomina di un commissario, ai
   sensi della LR 53/2001."

ARTICOLO 9
(Sostituzione dell`articolo 22 della LR 25/1998)

1. L`articolo 22 della LR 25/1998 e` sostituito dal seguente:

   "Art. 22
   (Vigilanza ed attivita` sostitutiva)
   
   1. La  Regione vigila  affinche` i  piani provinciali  di  cui
   all`articolo 11  siano approvati  nei tempi e con le procedure
   previste dall`articolo  12 ed  in  conformita`  con  il  piano
   regionale di  gestione  dei  rifiuti,  ed  esercita  i  poteri
   sostitutivi previsti  dall`articolo 6  della legge regionale 1
   dicembre  1998,   n.  88  (Attribuzione  agli  Enti  locali  e
   disciplina  generale   delle  funzioni  amministrative  e  dei
   compiti   in   materia   di   urbanistica   e   pianificazione
   territoriale, protezione  della natura e dell`ambiente, tutela
   dell`ambiente  dagli  inquinamenti  e  gestione  dei  rifiuti,
   risorse  idriche   e  difesa  del  suolo,  energia  e  risorse
   geotermiche, opere pubbliche, viabilita` e trasporti conferite
   alla Regione  dal DLgs  31 marzo  1998, n.  112) e  successive
   modifiche.
   
   2. La  Giunta regionale,  in attuazione di quanto disposto dal
   comma 1,  puo`  procedere,  con  propria  deliberazione,  alla
   nomina   di   un   commissario   regionale   ai   fini   della
   predisposizione dello  schema di  piano  provinciale  e  delle
   ulteriori attivita`  istruttorie sia  di  natura  tecnica  che
   amministrativa, secondo quanto disposto dall`articolo 2, comma
   2,  della   LR  53/2001,   e  con   gli  effetti  disciplinati
   dall`articolo 7, comma 11, della stessa LR 53/2001.
   
   3. Le  province vigilano sull`attuazione del piano provinciale
   di gestione  dei rifiuti  disciplinato dagli articoli 11 e 12.
   Vigilano  inoltre  sulla  effettiva  costituzione  degli  ATO,
   provvedendo agli  adempimenti ad esse espressamente attribuiti
   dall`articolo 23,  commi 4, 5, e 6, ed assicurando l`effettiva
   costituzione  degli   stessi  ATO.  A  tal  fine  le  province
   provvedono in  via sostitutiva,  qualora i  comuni interessati
   non adempiano agli obblighi posti a loro carico dall` articolo
   23.
   
   4. Le province assicurano l`effettiva adozione, da parte delle
   competenti   comunita`   d`ambito,   dei   piani   industriali
   disciplinati dall`articolo  27 nei tempi, con le procedure ivi
   previste ed altresi` in conformita` sia con il piano regionale
   che  con   quello  provinciale.   A  tal   fine,  in  caso  di
   inadempimento da parte delle competenti comunita` d`ambito, le
   province provvedono,  in via  sostitutiva, all`esercizio delle
   relative competenze.
   
   5. Le  province  vigilano  inoltre  affinche`  gli  interventi
   contenuti nei piani provinciali siano eseguiti nei tempi e nei
   modi  previsti   sia  dal  piano  provinciale  che  da  quello
   industriale  e   affinche`  le   gestioni  siano  condotte  in
   conformita` con  la pianificazione  nel suo  complesso  e  nel
   rispetto degli standards tecnici ed economici adottati.
   
   6. Le province esercitano i poteri sostitutivi di cui ai commi
   3 e  4, nonche`  quelli di cui all`articolo 20, comma 7, nelle
   forme, nei termini e con le modalita` procedurali previste dai
   rispettivi ordinamenti. Qualora questi ultimi nulla dispongano
   al riguardo,  provvedono in conformita` con le disposizioni di
   legge che  disciplinano  l`esercizio  dei  poteri  sostitutivi
   regionali previsti dalla LR 88/1998 e dalla LR 53/2001.
   
   7.  Le   comunita`  d`ambito   vigilano  affinche`  i  gestori
   garantiscano  la   realizzazione  degli   interventi  di  loro
   spettanza  ed  assicurano  che  la  gestione  degli  impianti,
   nonche`  l`effettuazione   dei  servizi,   siano  attuati   in
   conformita` con i piani industriali approvati.
   
   8. Le province, nel quadro della collaborazione tra Regione ed
   enti   locali,   sono   tenute   ad   informare   la   Regione
   sull`esercizio delle  funzioni di vigilanza di cui al presente
   articolo, provvedendo  a trasmettere  alla  Giunta  regionale,
   entro il  31 marzo  di ogni  anno, una  relazione informativa,
   pena la decadenza da ogni contributo e finanziamento regionale
   previsto  per   gli   interventi   nel   relativo   territorio
   provinciale. La relazione attiene in particolare:
   
   a) allo  stato di attuazione del piano provinciale di gestione
      dei rifiuti;
   b) alle   autorizzazioni    rilasciate    per  gli  interventi
      contenuti nello stesso;
   c) ai  controlli effettuati  ed all`accertamento  relativo  ad
      atti  e   comportamenti   assunti   in   violazione   delle
      prescrizioni di  piano,  nonche`  alle  altre  inadempienze
      riscontrate."

ARTICOLO 10
(Inserimento dell`articolo 23 bis alla LR 25/1998)

1. Dopo l`articolo 23 della LR 25/1998 e` inserito il seguente:

   "Art. 23 bis
   (Condizioni per l`attribuzione di finanziamenti)
   
   1. Fermo  restando l`esercizio dei poteri sostitutivi ai sensi
   dell`articolo 22,  l`attribuzione di qualsiasi finanziamento e
   contributo di  competenza regionale,  previsto per la gestione
   dei rifiuti  urbani ed  assimilati, non  puo` essere  disposta
   qualora, relativamente  al  territorio  interessato,  non  sia
   stato approvato  il piano provinciale o non si sia provveduto,
   entro  i   termini  previsti   dalla  presente   legge,   alla
   costituzione della comunita` d`ambito.
   
   2. L`attribuzione  di finanziamenti  alle Comunita`  di ambito
   per la  costruzione di  impianti assume  priorita` qualora sia
   stato individuato  un soggetto  gestore unico  di ambito o per
   interventi previsti  dalla pianificazione  integrata fra  piu`
   ATO, in conformita` a quanto previsto dall`articolo 25."

ARTICOLO 11
(Modifiche all`articolo 24 della LR 25/1998)

1. Il comma 1 dell`articolo 24 della LR 25/1998 e` sostituito dal
seguente:

   "1. Sono istituiti, al fine della gestione dei rifiuti urbani,
   cosi` come  stabilito dall`articolo 23 del decreto, i seguenti
   Ambiti territoriali ottimali (ATO):
   
   ATO 1. Costituito dai comuni compresi nella Provincia di
          Massa e Carrara;
   ATO 2. Costituito dai comuni compresi nella Provincia di
          Lucca;
   ATO 3. Costituito dai comuni compresi nella Provincia di
          Pisa;
   ATO 4. Costituito dai comuni compresi nella Provincia di
          Livorno;
   ATO 5. Costituito dai comuni compresi nelle Province di
          Pistoia e di Firenze ricompresi nel circondario
          dell`Empolese Val d`Elsa, cosi` come definiti ai sensi
          dell`articolo 1 della legge regionale 29 maggio 1997,
          n. 38 (Istituzione del Circondario dell`Empolese Val
          D`Elsa quale circondario di decentramento
          amministrativo);
   ATO 6. Costituito dai comuni compresi nella Provincia di
          Firenze ad esclusione di quelli del circondario
          Empolese;
   ATO 7. Costituito dai comuni compresi nella Provincia di
          Arezzo;
   ATO 8. Costituito dai comuni compresi nella Provincia di
          Siena;
   ATO 9. Costituito dai comuni compresi nella Provincia di
          Grosseto.
   ATO 10. Costituito dai comuni compresi nella Provincia di
           Prato."

ARTICOLO 12
(Sostituzione dell`articolo 28 della LR 25/1998)

1. L`articolo 28 della LR 25/1998 e` sostituito dal seguente:

   "Articolo 28
   (Fondo di  rotazione ed  altre fonti  di  finanziamento  degli
   interventi finalizzati alla gestione dei rifiuti)
   
   1. Per  il finanziamento  degli interventi di cui all`articolo
   3, comma 1, ed all`articolo 5, comma 1, lettera f), nonche` di
   quelli previsti dall`articolo 21, comma 2, e dall`articolo 22,
   commi 1  e 2,  e` istituito  un fondo  regionale di  rotazione
   alimentato:
   
   a) con  i contributi previsti ai sensi dell`articolo 21, comma
      5;
   b) con  i proventi  eventualmente derivanti dalla stipulazione
      delle convenzioni  e degli  accordi  di  programma  di  cui
      all`articolo 17, comma 1;
   c) con  i rimborsi  dei finanziamenti  erogati, ai  sensi  del
      comma 2,  ivi compresi  quelli dovuti  in  restituzione  di
      finanziamenti  erogati  ai  sensi  dell`articolo  16  della
      previgente legge regionale 12 gennaio 1995, n. 4 (Norme per
      lo smaltimento dei rifiuti).
   
   2. I  soggetti beneficiari  dei contributi  di cui  al comma 1
   sono tenuti  al  rimborso  di  essi,  senza  alcun  onere  per
   interessi, in  un periodo massimo di tre anni. A tal fine, con
   l`atto  di   attribuzione  del  finanziamento  si  provvede  a
   determinare il periodo e le modalita` con le quali il rimborso
   deve essere effettuato.
   
   3 . La Giunta regionale destina inoltre al finanziamento degli
   interventi per la gestione dei rifiuti previsti dalla presente
   legge, ivi compresi quelli di cui all`articolo 3, comma 4 bis,
   ulteriori risorse provenienti da fondi comunitari, nazionali e
   regionali."

ARTICOLO 13
(Inserimento dell`articolo 28 bis alla LR 25/1998)

1. Dopo  l`articolo 28  della LR 25/1998, e` inserito il seguente
articolo:

   "Art. 28 bis
   (Fondo di  rotazione per  il finanziamento degli interventi di
   bonifica di aree inquinate)
   
   1.  E`  istituito  un  apposito  fondo  di  rotazione  per  il
   finanziamento degli  interventi sostitutivi  in danno  di  cui
   all`articolo 20, alimentato anche con i rimborsi conseguiti ai
   sensi del  comma 2, ivi compresi quelli dovuti in restituzione
   di finanziamenti  eventualmente erogati ai sensi dell`articolo
   6 della  previgente legge  regionale 12  maggio  1993,  n.  29
   (Criteri di utilizzo di aree inquinate soggette a bonifica).
   
   2 .  Le somme  anticipate tramite il fondo di rotazione di cui
   al comma 1 sono recuperate, a carico dell`inadempiente, con le
   procedure previste  dal regio  decreto 14 aprile 1910, n. 639,
   (Approvazione del  testo unico  delle  disposizioni  di  legge
   relative alla  riscossione delle  entrate  patrimoniali  dello
   Stato), a cura del soggetto destinatario del finanziamento che
   provvede alla restituzione alla Regione, con le modalita` ed i
   criteri  dettati   dalla  Giunta   regionale  ai   fini  della
   reintegrazione del  fondo di  cui  al  presente  articolo,  in
   conformita` con quanto disposto ai sensi della legge regionale
   6 agosto  2001, n.  36 (Ordinamento  contabile  della  Regione
   Toscana).
   
   3.  Nei   casi  di   cui  al  comma  2,  qualora  il  soggetto
   destinatario  del   finanziamento  ometta   di  intraprendere,
   contestualmente  agli  atti  necessari  per  la  realizzazione
   dell`intervento di bonifica, l`azione di rivalsa nei confronti
   del soggetto  inadempiente, la  Regione provvede  al  recupero
   delle somme anticipate mediante compensazione.
   
   4.  Qualora  l`azione  di  rivalsa  esercitata  nei  confronti
   dell`inadempiente, ai  sensi del  comma 2, dia esito negativo,
   con legge di bilancio si provvede comunque alla reintegrazione
   del fondo di cui al presente articolo.
   
   5. Le  risorse disponibili  ai  sensi  del  presente  articolo
   possono essere  attribuite ad  enti pubblici territoriali, per
   il finanziamento  degli interventi  di bonifica  di competenza
   degli stessi.  In tal caso il rimborso delle somme anticipate,
   tramite il  fondo di  cui al  comma 1,  e` dovuto, senza alcun
   onere di  interesse, in un periodo massimo di tre anni, con le
   modalita` e  le  priorita`  temporali  definite  nell`atto  di
   attribuzione del finanziamento."

ARTICOLO 14
(Sostituzione dell`articolo 29 della LR 25/1998)

1. L`articolo 29 della LR 25/1998 e` sostituito dal seguente:

   "Art. 29
   (Norma finanziaria)
   
   1. Al finanziamento degli interventi previsti dall`articolo 3,
   e di  quelli di  cui all`articolo 5, comma 1, lettere f) e g),
   si fa fronte, per l`anno 2002, con legge di bilancio, mediante
   imputazione  alla   unita`  previsionale  di  base  (UPB)  423
   (Smaltimento dei  rifiuti e  bonifica dei siti inquinati-Spese
   di investimento)  per un  importo pari a 5.134.376,84 euro, ed
   alla UPB 514 (Interventi per lo sviluppo del sistema economico
   e produttivo-Spese  di investimento)  per  un  totale  pari  a
   20.358.713,00 euro.
   
   2. Al  finanziamento dei fondi di rotazione istituiti ai sensi
   degli articoli  28 e 28 bis si fa fronte, per l`anno 2002, con
   legge di  bilancio, mediante  imputazione della spesa alla UPB
   423 (
   Smaltimento dei rifiuti e bonifica dei siti inquinati-Spese di
   investimento) per un importo pari a 5.164.569,00 euro.
   
   3. I  rientri dei  fondi di  rotazione previsti dagli articoli
   28, comma  1, e  28 bis,  comma 1,  sono allocati alla UPB 452
   (Entrate inerenti contributi e trasferimenti da altri soggetti
   - Entrate
   vincolate) del bilancio 2002.
   
   4. La  Giunta regionale,  a  seguito  dell`accertamento  delle
   entrate derivanti  dal contributo  previsto dall`articolo  21,
   comma 5, provvede, con apposita deliberazione, alle necessarie
   variazioni di  bilancio, ai  fini della  quantificazione delle
   entrate medesime  e della  destinazione di  esse al  fondo  di
   rotazione di cui all`articolo 28, comma 1.
   
   5. Agli  oneri di  spesa derivanti  dalla presente  legge  per
   l`anno 2003, si fa fronte con imputazione della spesa relativa
   alla UPB 423, per un importo pari a 8.469.893,50 euro, ed alla
   UPB 514,  per un importo pari a 11.193.834,00 euro. Per l`anno
   2004, la  spesa relativa  e`imputata  alla  UPB  423,  per  un
   importo pari  a 8.469.893,50  euro, ed  alla UPB  514, per  un
   importo pari a 9.577.346,00 euro. Agli oneri di spesa relativi
   agli anni successivi, si fa fronte con la legge di bilancio."

ARTICOLO 15
(Sostituzione dell`articolo 30 della LR 25/1998)

1. L`articolo 30 della LR 25/1998 e` sostituita dal seguente:

   "Art. 30
   (Sanzioni amministrative)
   
   1. La  violazione dei  divieti e  degli obblighi  posti  dalla
   presente legge  e` soggetta  alla sanzione  amministrativa del
   pagamento di una somma da 1.500,00 euro ad 7.500,00 euro. Alla
   stessa sanzione e` soggetta altresi` la violazione dei divieti
   espressamente sanciti  dal Piano  regionale  di  gestione  dei
   rifiuti di cui all`articolo 9.
   
   2. La  comunicazione tardiva  dei dati richiesti ai fini della
   certificazione del  conseguimento degli  obiettivi di raccolta
   differenziata, e` soggetta, qualora venga effettuata non oltre
   il  termine  di  sessanta  giorni  dalla  data  fissata  dalla
   deliberazione regionale  prevista dall`articolo  15, comma  1,
   alla sanzione  amministrativa del  pagamento di  una somma  da
   1.550,00 euro ad 5.000,00 euro.
   
   3. Alla irrogazione delle sanzioni amministrative previste dal
   presente articolo  provvede la provincia nel cui territorio e`
   stata commessa la violazione."

ARTICOLO 16
(Inserimento dell`articolo 30 bis alla LR 25/1998)

1. Dopo l`articolo 30 della LR 25/1998 e` inserito il seguente:

   "Art. 30 bis
   (Disposizioni per la determinazione dell`ammontare del tributo
   speciale dovuto  per il  deposito  in  discarica  dei  rifiuti
   urbani ed assimilati agli urbani)
   
   1. Ai  fini dell`applicazione  del tributo  disciplinato dalla
   legge regionale  29 luglio  1996,  n.  60,  (Disposizioni  per
   l`applicazione  del   tributo  speciale  per  il  deposito  in
   discarica dei  rifiuti solidi  di cui  all`art. 3  della L. 28
   dicembre 1995, n. 549) e successive modifiche, si osservano le
   disposizioni di seguito specificate:
   
   a) nel  caso  di  mancato  conseguimento  degli  obiettivi  di
      raccolta differenziata di cui all`articolo 24, comma 1, del
      decreto e  di  conferimento  di  rifiuti  in  discarica  di
      rifiuti "tal  quali", il tributo si applica nella misura di
      20,66 euro a tonnellata;
   b) nel  caso  di  mancato  conseguimento  degli  obiettivi  di
      raccolta differenziata di cui all`articolo 24, comma 1, del
      decreto e di conferimento in discarica di rifiuti trattati,
      il  tributo  si  applica  nella  misura  di  15,49  euro  a
      tonnellata;
   c) nel  caso di  conseguimento  degli  obiettivi  di  raccolta
      differenziata di  cui all`articolo 24, comma 1, del decreto
      e di  conferimento in  discarica di rifiuti "tal quali", il
      tributo si applica nella misura di 15,49 euro a tonnellata;
   d) nel  caso di  conseguimento  degli  obiettivi  di  raccolta
      differenziata di  cui all`articolo 24, comma 1, del decreto
      e di  conferimento in  discarica di  rifiuti  trattati,  il
      tributo si  applica nella misura di 10,33 euro a tonnellata
      ;
   e) nei  casi di  cui alle lettere a), b), c), e d), qualora il
      conferimento di  rifiuti in  discarica avvenga  al di fuori
      dell`ATO di  competenza,  il  tributo  e`  soggetto  ad  un
      ulteriore  incremento  di  5,16  euro  a  tonnellata.  Tale
      disposizione non si applica quando siano presenti intese ai
      sensi   dell`articolo    25,   comma   3,   che   prevedano
      l`integrazione dei flussi nei rispettivi piani.
   
   2. L`accertamento  relativo al  raggiungimento degli obiettivi
   di  raccolta   differenziata  e`   effettuato   dalla   Giunta
   regionale,  annualmente,   entro  la  data  stabilita  con  la
   deliberazione  di   cui  all`articolo  15,  comma  1,  facendo
   riferimento agli obiettivi previsti dall`articolo 24, comma 1,
   del decreto,  il  cui  termine  di  conseguimento,  alla  data
   dell`accertamento, sia  gia`  scaduto.  Tuttavia,  i  soggetti
   tenuti al  raggiungimento degli  obiettivi di cui all`articolo
   24, comma  1, del  decreto, qualora  conseguano gli  obiettivi
   stessi successivamente  alla scadenza  ivi  prevista,  possono
   avanzare  apposita   richiesta  di   nuovo  accertamento,  con
   riferimento ai  dodici mesi  precedenti. In  tal caso, qualora
   l`accertamento richiesto  dia esito  positivo, l`ammontare del
   tributo e` ridotto nella relativa misura prevista dal comma 1,
   rispettivamente alle  lettere c) e d). L`ammontare del tributo
   dovuto e`  comunque calcolato  sull`importo massimo  di  25,82
   euro a  tonnellata qualora l`obiettivo di cui all`articolo 24,
   comma 1, lettera c), del decreto, non venga raggiunto entro il
   31 dicembre 2004.
   
   3. La  riduzione del  tributo prevista  dal  comma  2  produce
   effetti sull`intero  ATO esclusivamente  nel  caso  che  siano
   stati assolti tutti gli adempimenti previsti dall`articolo 23,
   ai fini della costituzione della comunita` d`ambito.
   
   4. Relativamente  agli ATO nei quali la comunita` d`ambito non
   sia stata  costituita, qualora  gli accertamenti evidenzino il
   mancato   raggiungimento    degli   obiettivi    di   raccolta
   differenziata di cui
   all`articolo 24,  comma 1,  del decreto, il tributo si applica
   nell`ammontare determinato  ai sensi del comma 1, lettere a) e
   b) ai  comuni che,  singolarmente, non  abbiano raggiunto  gli
   obiettivi stessi.
   
   5. Negli  ATO che  abbiano provveduto  alla costituzione della
   relativa comunita`  d`ambito, il  mancato conseguimento  degli
   obiettivi di  cui all`articolo  24, comma  1, del  decreto, e`
   riferito, fino  al primo  accertamento successivo all`adozione
   della tariffa  ai sensi dell`articolo 26, comma 2, lettera e),
   ai comuni che, singolarmente, non li abbiano conseguiti.
   
   6.  Ai   fini  di   cui  al   presente  articolo,  la  mancata
   comunicazione dei  dati di  cui all`articolo 15, comma 1, e la
   ritardata comunicazione degli stessi oltre sessanta giorni dal
   termine stabilito  con la deliberazione regionale ivi prevista
   per la  determinazione, a  carico del  soggetto  inadempiente,
   dell`aliquota  relativa   al  conferimento   dei  rifiuti   in
   discarica,  equivalgono   al  mancato   raggiungimento   degli
   obiettivi di  raccolta differenziata  di cui  all`articolo 24,
   comma 1, del decreto e sono pertanto assoggettati al pagamento
   del tributo  nella misura  prevista dal  comma 1  del presente
   articolo, rispettivamente alle lettere a) e b).
   
   7. L`aliquota  d`imposta dovuta  ai sensi  di cui  al presente
   articolo si applica con riferimento ai conferimenti effettuati
   a decorrere  dal primo  giorno  del  trimestre  immediatamente
   successivo  all`adozione   del  provvedimento   regionale   di
   accertamento di cui all`articolo 15, comma 1."

ARTICOLO 17
(Inserimento dell`articolo 30 ter alla LR 25/1998)

1. Dopo  l`articolo 30  bis della  LR  25/1998,  e`  inserito  il
seguente:

   "Art. 30 ter
   (Trattamento dei rifiuti)
   
   1. Ai fini dell`applicazione dell`articolo 30 bis, comma 1, si
   considerano  trattati   i  rifiuti   sottoposti  ai   processi
   meccanici,  fisici,  termici,  chimici  o  biologici,  atti  a
   modificare la  natura e  le caratteristiche  del rifiuto  "tal
   quale", al fine di conseguire i seguenti effetti:
   
   a) favorire il recupero di materiali o di energia;
   b) facilitare  il trasporto  ai luoghi  di effettuazione delle
      successive fasi di recupero o di smaltimento finale;
   c) ridurre  la quantita`  e le  componenti biodegradabili  del
      rifiuto residuo  destinato allo  smaltimento in  discarica,
      nonche` la  produzione di  percolazioni e  di emissioni  di
      biogas, in  conformita` con  gli obiettivi posti in materia
      dalla Direttiva  1999/31/CE del  Consiglio,  relativa  alle
      discariche di rifiuti.
   
   2. Le  frazioni di  materiale  in  uscita  dagli  impianti  di
   trattamento di  cui al  comma 1,  quali la  frazione  organica
   stabilizzata (FOS) e la frazione secca non classificabile come
   combustibile derivante  dai rifiuti (CDR), qualora non vengano
   effettivamente riutilizzati,  ai sensi degli articoli 27 e 28,
   nonche` 31 e 33 del decreto, ma siano avviati allo smaltimento
   in discarica,  sono soggetti al tributo di cui alle lettere b)
   e d) del comma 1 dell`articolo 30 bis.
   
   3. Le definizioni di scarti, sovvalli e scorie, si riferiscono
   a quei  materiali che il sistema impiantistico di trattamento,
   di cui al comma 1, produce quale residuo della lavorazione. Ai
   fini  di   cui  alla   presente   legge,   ed   altresi`   per
   l`applicazione  del  tributo  di  cui  alla  l.  549/1995,  la
   classificazione quali rifiuti speciali, ai sensi dell`articolo
   7  comma   3,  lettera   g),   del   decreto,   e`   riservata
   esclusivamente a tali materiali."

ARTICOLO 18
(Modifiche all`articolo 32 della LR 25/1998)

1. Dopo  il comma 2 dell`articolo 32 della LR 25/1998 e` aggiunto
il comma 2 bis:

   "2 bis.  L`articolo 3  della legge regionale 22 dicembre 1999,
   n. 70  (Modifiche ed  interpretazione autentica  della  LR  18
   maggio 1998,  n. 25,  concernente: "Norme  per la gestione dei
   rifiuti e la bonifica dei siti inquinati") e` abrogato."

2. Dopo il comma 2 bis e` aggiunto il comma 2 ter:

   "2 ter.  La legge  regionale 31  agosto 2000, n. 71 (Modifiche
   alla LR  18 maggio  1998, n.  25 "Norme  per la  gestione  dei
   rifiuti e  la bonifica  dei siti  inquinati", come  modificata
   dalla LR 22 dicembre 1999, n. 70 "Modifiche ed interpretazione
   autentica della  LR 18  maggio 1998, n. 25 concernente: "Norme
   per la gestione dei rifiuti e la bonifica dei siti inquinati")
   e` abrogata."

CAPO II
Modifiche  alla   legge  regionale   29  luglio   1996,   n.   60
(Disposizioni per  l`applicazione del  tributo  speciale  per  il
deposito in  discarica dei rifiuti solidi di cui all`art. 3 della
L. 28 dicembre 1995, n. 549)

ARTICOLO 19
(Modifiche all`articolo 2 della LR 60/1996)

1. L`articolo  2 della  legge regionale  29 luglio  1996,  n.  60
(Disposizioni per  l`applicazione del  tributo  speciale  per  il
deposito in  discarica dei rifiuti solidi di cui all`art. 3 della
L. 28 dicembre 1995, n. 549) e` sostituito dal seguente:

   "Art. 2
   (Elementi essenziali del tributo)
   
   1.  Il   tributo  e`  applicato  ai  rifiuti  solidi,  di  cui
   all`articolo 6,  comma 1,  lettera a),  e all`articolo  7  del
   decreto legislativo  5 febbraio  1997, n. 22 (Attuazione delle
   direttive  91/156/CEE  sui  rifiuti,  91/689/CEE  sui  rifiuti
   pericolosi e  94/62/CE  sugli  imballaggi  e  sui  rifiuti  da
   imballaggio), nonche` ai fanghi palabili:
   
   a) conferiti    in    discarica    ai  fini  dello  stoccaggio
      definitivo;
   b) smaltiti  tal quali  in  impianti  di  incenerimento  senza
      recupero di energia;
   
   2.  La  base  imponibile  e`  costituita  dalla  quantita`  di
   rifiuti, espressa in tonnellate, conferiti e smaltiti ai sensi
   del comma 1."

ARTICOLO 20
(Modifiche all`articolo 12 della LR 60/1996)

1. Il comma 2 dell`articolo 12 della LR 60/1996 e` sostituito dal
seguente:

   "2. L`atto  di  contestazione  e`  notificato  all`interessato
   nelle forme di legge e deve specificare:
   
   a) l`importo  del tributo  evaso, l`ammontare  degli interessi
      moratori e delle spese del procedimento;
   b) l`ammontare  della sanzione  amministrativa dovuta ai sensi
      dell`articolo 16;
   c) la  facolta`,    ai    sensi  e  per  gli  effetti  di  cui
      all`articolo 16  del decreto  legislativo 18 dicembre 1997,
      n.  472  (Disposizioni  generali  in  materia  di  sanzioni
      amministrative per  le violazioni  di  norme  tributarie  a
      norma dell`art.3,  comma  133  della  L.23  dicembre  1996,
      n.662) ove  non  si  intenda  procedere  al  pagamento,  di
      produrre deduzioni  difensive entro  il termine di sessanta
      giorni dalla  notifica, indicando l`ufficio presso il quale
      devono essere presentate e le relative modalita`;
   d) la  facolta` di  ricorso, in alternativa alla produzione di
      deduzioni difensive, alle Commissioni tributarie ai sensi e
      per gli effetti dell`articolo 16 del DLgs 472/1997;
   e) il nominativo del responsabile del procedimento."

ARTICOLO 21
(Modifiche all`articolo 16 della LR 60/1996)

1. Al  comma 6  dell`articolo  16  della  LR  60/1996  le  parole
"prevista dai  commi 1 e 2 del presente articolo" sono sostituite
dalle seguenti:  "prevista dai  commi  1,  2  e  4  del  presente
articolo"

ARTICOLO 22
(Modifiche all`articolo 17 della LR 60/1996)

1. Al  comma 1  dell`articolo  17  della  LR  60/1996  le  parole
"l`avviso di accertamento e di irrogazione" sono sostituite dalle
seguenti: "l`atto di contestazione".

ARTICOLO 23
(Inserimento dell`articolo 23 bis alla LR 60/1996)

1. Dopo l`articolo 23 della LR 60/1996, e` inserito il seguente:

   "Art. 23 bis
   (Ammontare dell`imposta e determinazione del tributo dovuto)
   
   1. Ferma  restando la determinazione dell`imposta per gli anni
   dal 1997  al 2002,  nella misura  di cui  all`articolo  23,  a
   decorrere dal  1  gennaio  2003  l`ammontare  dell`imposta  e`
   determinato in:
   
   a) euro  1,33  a  tonnellata  per  i  rifiuti  generati  dalle
      attivita`  minerarie,   estrattive,  edilizie,   lapidee  e
      metallurgiche;
   b) euro  5,16 a  tonnellata per  i rifiuti speciali diversi da
      quelli indicati alla lettera a);
   c) euro  10,33 a  tonnellata, per  i restanti tipi di rifiuti,
      salva l`applicazione,  per i  rifiuti urbani  e assimilati,
      del relativo  tributo,  determinato  nella  misura  di  cui
      all`articolo 30  bis della  legge regionale 18 maggio 1998,
      n. 25  (Norme per la gestione dei rifiuti e la bonifica dei
      siti inquinati) e successive modifiche.
   
   2.  Il   tributo  e`   determinato  moltiplicando  l`ammontare
   dell`imposta di  cui al  comma 1 per il quantitativo, espresso
   in  tonnellate,   dei  rifiuti   conferiti  nonche`   per   il
   coefficiente di  correzione di  cui all`articolo  3, comma 29,
   della legge statale. Ai fini del calcolo del tributo dovuto si
   tiene conto  anche delle  frazioni di  tonnellata fino  a  tre
   decimali.
   
   3. I  rifiuti smaltiti tal quali in impianti di incenerimento,
   senza recupero  di energia,  e i  fanghi anche  palabili  sono
   soggetti al  pagamento del  tributo nella  misura del  20  per
   cento  di  quella  determinata,  ai  sensi  del  comma  2,  in
   relazione alla diversa tipologia del rifiuto conferito.
   
   4. Gli scarti e i sovvalli di impianti di selezione automatica
   riciclaggio  e   compostaggio,   conferiti   ai   fini   dello
   smaltimento in  discarica,  sono  soggetti  al  pagamento  del
   tributo nella  misura del  20 per cento di quella determinata,
   ai sensi  del comma  2, per i rifiuti speciali di cui comma 1,
   lettera b)."

CAPO III
Disposizioni transitorie e finali

ARTICOLO 24
(Proroga del termine per l`approvazione dei piani provinciali)

1. Le province che non abbiano provveduto, nelle forme, nei tempi
e con  le modalita`  dettate dall`articolo  12 della  LR 25/1998,
come   modificato,    per   ultimo,    dalla   presente    legge,
all`approvazione del  piano  di  competenza,  relativamente  allo
stralcio interessante i rifiuti urbani, sono tenute a provvedervi
entro il  termine perentorio  di centoventi  giorni dalla data di
entrata in vigore della presente
legge.

2. Con  riferimento allo  stralcio del  piano relativo ai rifiuti
speciali, ed a quello relativo alla bonifica e messa in sicurezza
delle aree inquinate, di cui all`articolo 11, comma 2, della LR
25/1998 come  modificata, per  ultimo, dalla  presente legge,  le
province provvedono  alla relativa  approvazione entro il termine
perentorio di  centottanta giorni dalla data di entrata in vigore
della presente legge.

3. Decorsi  inutilmente i  termini rispettivamente  previsti  dai
commi 1  e 2,  la Giunta  regionale provvede  in via  sostitutiva
secondo quanto  disposto dall`articolo  22, commi 1 e 2, della LR
25/1998, come modificato, per ultimo, dalla presente legge.

4. I  termini previsti  dai commi  1 e  2, con  riferimento  alle
Province di  Prato, Pistoia, e Firenze-Circondario Empolese, sono
prorogati di  ulteriori centoventi giorni, in ragione della nuova
definizione  degli   ATO  n.   5  e   n.  10  effettuata  con  la
deliberazione del Consiglio regionale n. 2 del 16 gennaio 2002.

ARTICOLO 25
(Proroga del  termine per  l`attribuzione delle  funzioni di  cui
all`articolo 17, comma 9, del decreto legislativo 5 febbraio 1997
n.  22   "Attuazione  delle  direttive  91/156/CEE  sui  rifiuti,
91/689/CEE sui  rifiuti pericolosi  e 94/62/CE sugli imballaggi e
sui rifiuti di imballaggio" e successive modifiche)

1. Le funzioni attribuite alla Regione ai sensi dell`articolo 17,
comma  9,   del  d.lgs   22/1997,  e   trasferite  alle  province
dall`articolo 20,  comma 7, della LR 25/1998 come modificato, per
ultimo,  dalla  presente  legge,  sono  esercitate  dalle  stesse
province, a  decorrere da  un anno dopo l`entrata in vigore della
presente legge.

ARTICOLO 26
(Proroga dei termini previsti per la costituzione delle Comunita`
di ambito)

1.  Le  province  ed  i  comuni  che  non  abbiano  assolto  agli
adempimenti previsti  dall`articolo 23  della  LR  25/1998,  come
modificato, per  ultimo, dalla  presente  legge,  sono  tenuti  a
provvedervi entro  il  termine  tassativo  di  centoventi  giorni
dall`entrata in vigore della presente legge.

2.  Decorso  il  termine  di  cui  al  comma  1,  in  assenza  di
adempimento da  parte delle  province, provvede la Regione in via
sostitutiva, secondo  quanto previsto dall`articolo 22, commi 1 e
2, della  LR 25/1998, come modificato, per ultimo, dalla presente
legge.

3. In  caso di  inadempimento da  parte dei  comuni, le  province
provvedono in  via sostitutiva,  ai sensi dell`articolo 22, comma
3, della  LR 25/1998, come modificato, per ultimo, dalla presente
legge.

4. I  termini di  cui al  comma 1  sono  prorogati  di  ulteriori
centoventi giorni  per le  Province di  Prato, di  Pistoia, e  di
Firenze-Circondario  Empolese,  analogamente  a  quanto  disposto
dall`articolo 24, comma 4.

ARTICOLO 27
(Norme transitorie)

1. Ai  fini del pagamento del tributo di cui all`articolo 30 bis,
comma 6,  e per  la comminazione  della  sanzione  amministrativa
prevista dall`articolo  30,  comma  2,  della  LR  25/1998,  come
modificata, per  ultimo, dalla presente legge, relativamente agli
anni  1999,   2000,  e   2001,   si   considerano   inadempienti,
rispettivamente,  i   comuni  che  non  abbiano  provveduto  alla
trasmissione dei dati richiesti e quelli che li abbiano inoltrati
dopo il  31 dicembre successivo alla comunicazione del decreto di
certificazione.

2.Le disposizioni di cui al comma 1 dell`articolo 30 bis della LR
25/1998, come  modificata, per  ultimo, dalla  presente legge, si
applicano a  partire dal 1 luglio 2003. Fino a tale data continua
ad applicarsi  il tributo  vigente alla data di entrata in vigore
della presente legge.

ARTICOLO 28
(Entrata in vigore)

1. La  presente legge  entra in vigore il giorno stesso della sua
pubblicazione sul Bollettino Ufficiale della Regione Toscana.


La presente  legge e`  pubblicata sul  Bollettino Ufficiale della
Regione. E`  fatto  obbligo  a  chiunque  spetti  di  osservarla 
e  farla osservare come legge della Regione Toscana.

Firenze, 26 luglio 2002

Martini

La presente  legge e`  stata approvata  dal  Consiglio  Regionale
nella seduta del 23.07.2002.




RIFIUTI

