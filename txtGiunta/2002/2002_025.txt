Modifiche  alla   legge  regionale   26  gennaio   2001,   n.   3
(Disposizioni per  il finanziamento di provvedimenti di spesa per
il periodo 2001-2003). Riesame.

Il Consiglio Regionale ha approvato il 04-07-2001
Il Presidente  della Giunta  Regionale promulga la seguente legge
regionale:

ARTICOLO 1

1. Dopo  l'articolo 13  della legge regionale 26 gennaio 2001, n.
3, è inserito il seguente:

   "Art. 13 bis
   Anticipazioni straordinarie di cassa per il pagamento di spese
   sanitarie di natura corrente
   
   1. Sino  alla emanazione  dei provvedimenti  statali necessari
   alla  completa  attuazione  del  sistema  di  erogazione  alle
   regioni delle risorse finanziarie destinate al pagamento della
   spesa sanitaria,  previsto dal decreto legislativo 18 febbraio
   2001, n. 56 (Disposizioni in materia di federalismo fiscale, a
   norma dell'articolo  10 della  L. 13  maggio 1999, n. 133), le
   Aziende Sanitarie  si  assicurano  ordinato  flussi  di  cassa
   tramite   anticipazioni    straordinarie.   Le   anticipazioni
   straordinarie sono  attivate  ad  avvenuto  esaurimento  delle
   risorse  disponibili,  ivi  comprese  quelle  derivanti  dalle
   anticipazioni ordinarie  di cui  all'articolo  119,  comma  5,
   della legge  regionale 8  marzo 2000,  n. 22  (Riordino  delle
   norme per  l'organizzazione del Servizio Sanitario Regionale),
   nonché  quelle   accreditate  sulla  base  dei  provvedimenti
   statali emanati  ai sensi del decreto ministeriale 21 febbraio
   2001.
   
   2. Le anticipazioni straordinarie sono contratte dalle Aziende
   Sanitarie con  il rispettivo  cassiere esclusivamente  per far
   fronte a  spese di  natura corrente,  nella misura massima del
   15 0ella  quota annua  assegnata  dalla  Regione  a  ciascuna
   Azienda ai sensi dell'articolo 28 della legge 8 marzo 2000, n.
   22 (Riordino  delle norme  per l'organizzazione  del  Servizio
   Sanitario regionale).
   
   3. La  Giunta regionale definisce con propria deliberazione le
   condizioni e  le modalità  di  utilizzo  delle  anticipazioni
   straordinarie.
   
   4. Gli  oneri conseguenti l'attivazione delle anticipazioni di
   cui al  presente articolo  sono posti  a carico  del  bilancio
   delle Aziende Sanitarie".


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Passaleva (incaricato con DPGR n. 132 del 22.05.2000)

Firenze, 5 luglio 2002

La presente  legge è  stata approvata  dal  Consiglio  regionale
nella seduta del 28-02-2001 e dallo stesso riapprovata, a seguito
del rinvio  del  Governo,  nella  seduta  del  04-07-2001-  Viene
promulgata a seguito dell'ordinanza della Corte Costituzionale n-
246 del 2002, pubblicata sulla G-U- n- 24 del 19-06-2002, con cui
è stato dichiarato improcedibile il ricorso promosso dal Governo
in sede di riesame.




ENTE REGIONE
BILANCIO

