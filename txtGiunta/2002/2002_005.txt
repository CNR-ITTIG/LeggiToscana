Norme per la trasparenza dell`attivita` politica e amministrativa
del Consiglio regionale della Toscana.

Il Consiglio Regionale ha approvato il 16-01-2002
Il Presidente  della Giunta  Regionale promulga la seguente legge
regionale:

ARTICOLO 1
(Finalita`)

1.  Ai   fini  della   trasparenza  dell`attivita`   politica   e
amministrativa e  della garanzia  di accesso  e di partecipazione
per un  numero sempre maggiore di soggetti, anche con riferimento
ai gruppi  di interesse  presenti nella societa` toscana, nonche`
al fine di favorire i consiglieri regionali nello svolgimento del
loro mandato,  il Consiglio  regionale riconosce tali gruppi e ne
valorizza il ruolo in funzione dei principi sopradetti, oltre che
del pluralismo economico, sociale e culturale.

2. Il  Consiglio regionale  puo` recepire le richieste dei gruppi
d`interesse,  ove  siano  compatibili  con  gli  interessi  della
collettivita`.

ARTICOLO 2
(Accreditamento dei gruppi d`interesse)

1. I  gruppi  d`interesse  toscani  possono  chiedere  di  essere
accreditati presso  il Consiglio  regionale mediante l`iscrizione
in un  apposito registro,  che viene  istituito con  la  presente
legge. Si intendono comunque accreditate le categorie economiche,
sociali  e  del  terzo  settore  maggiormente  rappresentative  a
livello regionale e le loro articolazioni provinciali.

2. Il  registro di  cui al comma 1 e` organizzato per settori. Le
modalita` di  gestione del  registro, anche  ai  fini  di  quanto
previsto dallo  Statuto regionale  in materia di partecipazione e
consultazione, sono  disciplinate dall`Ufficio  di Presidenza del
Consiglio regionale,  per  quanto  non  previsto  dalla  presente
legge.

3. I  gruppi di  cui al  comma 1  devono  essere  organizzati  in
associazioni o  fondazioni, ancorche` non riconosciute, ovvero in
comitati con finalita` temporanee.

4. Ai  fini dell`iscrizione  nel registro,  i gruppi  d`interesse
devono produrre,  oltre alla  domanda e  all`atto costitutivo, lo
statuto e  la deliberazione  degli organi statutari relativa alla
rappresentanza esterna del gruppo.

5. Possono  essere iscritti nel registro i gruppi di interesse la
cui   organizzazione   interna   sia   regolata   dal   principio
democratico,  che   perseguano  interessi  meritevoli  di  tutela
secondo l`ordinamento  giuridico, che  siano costituiti da almeno
sei mesi alla data della richiesta di iscrizione.

6. Ove  da  controlli  successivi  all`iscrizione  nel  registro,
svolti secondo  le modalita` di cui al comma 2, risulti che uno o
piu` gruppi d`interesse non possiedano i requisiti previsti dalla
presente legge,  l`Ufficio di  Presidenza del Consiglio regionale
provvede alla  comunicazione dell`esito del controllo ai soggetti
controllati ed  alla eventuale  cancellazione  degli  stessi  dal
registro.

7. Le  richieste di  iscrizione sono presentate entro il 31 marzo
ed il  31 ottobre di ogni anno. L`iscrizione e` disposta entro il
trimestre successivo alla scadenza del termine.

8.  L`Ufficio  di  Presidenza  stabilisce  le  modalita`  per  la
periodica  verifica   della   persistenza   dei   requisiti   per
l`iscrizione nel registro.

ARTICOLO 3
(Modalita` di tutela dell`interesse)

1. I  gruppi iscritti  nel registro di cui all`articolo 2 possono
rappresentare  e   perseguire  presso   il  Consiglio   regionale
interessi pertinenti alle loro finalita`.

2. Le  richieste rappresentate  dai soggetti  accreditati possono
riguardare atti  proposti o  da proporre all`esame del Consiglio;
nel primo  caso, i rappresentanti dei gruppi di interesse possono
chiedere  di   essere  ascoltati   dalle  commissioni  consiliari
incaricate dell`istruttoria  degli atti;  nel  secondo  caso,  le
richieste  formali   dei  gruppi   d`interesse  e   la   relativa
documentazione sono  trasmesse indistintamente  a tutti  i gruppi
politici del  Consiglio regionale,  fatto salvo  il principio  di
autonomia e  di liberta`  nel  determinare,  nel  rispetto  della
normativa vigente  e del  principio della trasparenza, le proprie
modalita` di relazione.

3. I  rappresentanti dei  gruppi accreditati  possono accedere ai
locali del  Consiglio; possono  seguire  per  via  telematica  le
sedute delle  commissioni consiliari di loro specifico interesse,
secondo le  modalita` disciplinate  dal regolamento  interno  del
Consiglio.

4. Possono  inoltre accedere  agli uffici del Consiglio regionale
per informazioni e chiarimenti di carattere tecnico relativi agli
atti di  loro  interesse  di  cui  al  comma  2  ovvero  relativi
all`organizzazione procedurale  dei lavori  del Consiglio stesso,
nel rispetto  dei principi di cui alla legge regionale in materia
di accesso  agli atti,  con modalita`  e criteri di completezza e
tempestivita` idonei  a salvaguardare  le finalita`  indicate  al
comma 1.

5. Rimane  fermo quanto  disposto dallo Statuto e dal regolamento
relativamente alla  partecipazione, al dovere di informazione, al
potere  delle   commissioni  in  ordine  alle  consultazioni,  ai
soggetti da  consultare  e  alle  modalita`  delle  consultazioni
stesse.

ARTICOLO 4
(Sanzioni)

1. Gli  atti formali  dei gruppi  accreditati e  i componenti dei
loro rappresentanti  debbono essere  coerenti con  il ruolo  e le
funzioni che  lo Statuto  attribuisce al Consiglio regionale e ai
suoi membri.  In particolare, e` fatto divieto di esercitare, nei
confronti  dei   consiglieri   regionali   e   delle   rispettive
organizzazioni,  forme   di  pressione  tali  da  incidere  sulla
liberta` di giudizio e di voto.

2.  L`Ufficio  di  Presidenza  del  Consiglio  regionale,  cui  i
consiglieri sono tenuti a comunicare fatti che possono presentare
violazione delle  norme di comportamento, valutata la sussistenza
della violazione,  commina sanzioni correlate alla gravita` della
stessa:  richiamo   formale,   sospensione   temporanea,   revoca
dell`iscrizione.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 18 gennaio 2002

Passaleva

La presente  legge e`  stata approvata  dal  Consiglio  regionale
nella seduta del 16-01-2002.




ENTE REGIONE
ATTIVITA` ISTITUZIONALI

