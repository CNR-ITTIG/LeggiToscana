Modifiche alla legge regionale 27 luglio 1995, n. 83 "Istituzione
dell'Azienda Regionale Agricola di Alberese".

Il Consiglio Regionale ha approvato il 7-5-2002
Il Presidente  della Giunta  Regionale promulga la seguente legge
regionale:

ARTICOLO 1
(Sostituzione dell'art. 6 della legge regionale n. 83 del 1995)

1. L'articolo  6 della  legge regionale  n. 83/1995 è sostituito
dal seguente:

   ARTICOLO 6
   (Collegio dei Revisori)
   
   1.  Il  Collegio  dei  Revisori  è  composto  da  tre  membri
   effettivi iscritti  nel registro dei revisori contabili di cui
   al decreto  legislativo 27  gennaio 1992 n. 88. Il Collegio è
   nominato, con  voto limitato,  dal Consiglio regionale, che ne
   individua anche  il Presidente,  e resta  in carica  quanto il
   Consiglio stesso.
   
   2. Il  Collegio, in  conformità  con  le  disposizioni  della
   presente legge,  delle direttive  del  Consiglio  regionale  e
   degli indirizzi  della Giunta,  esercita  la  vigilanza  sulla
   regolarità contabile  e finanziaria della gestione, redige la
   relazione di cui all'articolo 5, comma 2 della presente legge,
   nonché una relazione sul bilancio preventivo. Nella relazione
   il Collegio  può formulare  rilievi  e  proposte  tendenti  a
   conseguire   la    migliore   efficienza,   produttività   ed
   economicità della gestione.
   
   3. Al  Collegio dei  Revisori si applicano le disposizioni del
   Codice civile relative ai Collegi sindacali delle società per
   azioni in quanto compatibili con la presente legge.
   
   4. Nel  caso in  cui l'Azienda, a norma dell'articolo 2, comma
   1, costituita  o assuma  partecipazioni in  altre aziende,  il
   collegio  dei   revisori  dell'Azienda   dovrà  acquisire  le
   relazioni dei  rispettivi   Collegi sindacali e allegarle alla
   relazione di cui all'articolo 5, comma 3.
   
   5. I collegi sindacali delle società costituite o partecipate
   dall'Azienda sono  nominati dal  Consiglio  regionale  con  le
   modalità di cui al comma 1 del presente articolo.
   
ARTICOLO 2
(Entrata in vigore)

1. La  presente legge  entra in  vigore il giorno successivo alla
sua pubblicazione sul Bollettino Ufficiale della Regione Toscana.


La presente  legge è  stata pubblicata  sul Bollettino Ufficiale
della Regione. È fatto obbligo a chiunque spetti di osservarla e
farla osservare come legge della Regione Toscana.

Firenze, 10 maggio 2002

Martini

La presente  legge è  stata approvata  dal  Consiglio  regionale
nella seduta del 7-5-2002.




ORGANIZZAZIONI
AGRICOLTURA
ORDINAMENTO

