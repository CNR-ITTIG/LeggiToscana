Modifiche alla legge regionale 21 agosto 1989, n. 51 (Testo unico
leggi sul  personale), alla legge regionale 29 luglio 1996, n. 59
(Ordinamento dell'IRPET) e alla legge regionale 17 marzo 2000, n.
26  (Riordino   della  legislazione   regionale  in   materia  di
organizzazione del personale)

Il Consiglio Regionale ha approvato il 7-5-2002
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo 150 della legge regionale 21 agosto 1989,
n. 51 "Testo unico delle leggi sul personale")

1. Al  comma 7  dell'articolo 150 della legge regionale n. 51 del
1989, prima delle parole: "Nessuna liquidazione" sono inserite le
seguenti parole:  "Fermo restando  quanto previsto  dall'articolo
151, comma 4 bis,".

ARTICOLO 2
(Modifiche all'articolo 151 della legge regionale n. 51 del 1989)

1. Dopo  il comma 4 dell'articolo 151 della legge regionale n. 51
del 1989,  aggiunto con  l'articolo 24  della legge  regionale 14
aprile 1999, n. 20, è aggiunto il seguente:

   "4 bis.  La disposizione  di cui  al comma 4 non si applica al
   personale trasferito  da Enti  il cui  ordinamento prevede  un
   trattamento  integrativo   di  quiescenza  identico  a  quello
   garantito dalla  Regione ai  propri dipendenti,  qualora  tali
   Enti versino  alla Regione  una somma  pari alla differenza di
   cui all'articolo 150, comma 5, virtualmente calcolata, secondo
   i criteri  ivi indicati,  sullo stipendio  del  dipendente  in
   godimento al  momento del  trasferimento. Alla  cessazione dal
   servizio,  la   Regione  assicura   ai   dipendenti   suddetti
   l'integrale trattamento integrativo di cui all'articolo 150.".
   
ARTICOLO 3
(Modifiche all'articolo  18 della legge regionale 29 luglio 1996,
n. 59 "Ordinamento dell'IRPET")

1. Il  comma 2  dell'articolo 18  della legge regionale n. 59 del
1996, è sostituito dal seguente:

   "2.  Al  personale  dipendente  dell'Istituto  si  applica  il
   contratto collettivo nazionale di lavoro del comparto Regioni-
   Enti locali. Si applicano altresì gli articoli 149, 150, 151,
   152, 153  e 154  della legge  regionale 21  agosto 1989, n. 51
   (Testo unico delle leggi sul personale)".
   
ARTICOLO 4
(Modifiche all'articolo 6 della legge regionale 17 marzo 2000, n.
26  "Riordino   della  legislazione   regionale  in   materia  di
organizzazione del personale")

1. La  lettera  a)  del  comma  3  dell'articolo  6  della  legge
regionale n. 26 del 2000 è sostituita dalla seguente:

   "a) fra i dirigenti e il personale regionale appartenente alla
   categoria D o alla categoria C;".
   
2. La  lettera  b)  del  comma  3  dell'articolo  6  della  legge
regionale n. 26 del 2000 è sostituita dalla seguente:

   "b) fra i dirigenti e il personale appartenente alla categoria
   D  o  alla  categoria  C  di  enti  locali  o  alla  categoria
   corrispondente di altre amministrazioni pubbliche;".
   
ARTICOLO 5
(Modifiche all'articolo 7 della legge regionale n. 26 del 2000)

1. Il  comma 2  dell'articolo 7  della legge  regionale n. 28 del
2000 è sostituito dal seguente:

   "2. Per  il responsabile  delle strutture  di supporto  di cui
   all'articolo 6,  comma 3, lettera b), la nomina è subordinata
   alla collocazione  in  aspettativa  o  fuori  ruolo  da  parte
   dell'ente di provenienza, secondo il relativo ordinamento".
   
2. Il  comma 3  dell'articolo 7  della legge  regionale n. 26 del
2000 è sostituito dal seguente:

   "3. Al  personale di  cui ai  commi 10  e 11 si applica quanto
   previsto dal comma 4 dell'articolo 13.
   
3. Dopo  il comma  10 dell'articolo 7 della legge regionale n. 26
del 2000 è aggiunto il seguente:

   "10 bis.  Una quota  non superiore  al cinquanta per cento del
   personale dipendente  assegnato agli  uffici di  segreteria di
   supporto a ciascun componente della Giunta, con arrotondamento
   all'unità superiore,  può essere  reclutata con  contratto a
   tempo determinato,  pieno o  parziale, tra  il  personale  non
   appartenente all'amministrazione regionale.".
   
ARTICOLO 6
(Modifiche all'articolo 13 della legge regionale n. 26 del 2000)

1. Il  comma 4  dell'articolo 13  della legge regionale n. 26 del
2000 è sostituito dal seguente:

   "4. L'assunzione a tempo determinato non consente il passaggio
   diretto  al   ruolo  unico  regionale.  Il  servizio  prestato
   costituisce   rapporto    di   lavoro   alle   dipendenze   di
   amministrazioni pubbliche ai sensi dell'articolo 2 del decreto
   legislativo  30   marzo   2001,   n.   165   (Norme   generali
   sull'ordinamento   del    lavoro   alle    dipendenze    delle
   amministrazioni  pubbliche),  così  come  disciplinato  dalla
   presente legge".
   
ARTICOLO 7
(Disposizioni finali)

1. Al  personale trasferito  all'agenzia regionale toscana per le
erogazioni in  agricoltura (ARTEA)  o all'agenzia  di  promozione
economica della Toscana (APET) prima dell'entrata in vigore della
presente legge  si applicano, con oneri a carico delle rispettive
agenzie, le  disposizioni dell'articolo 150 della legge regionale
n. 51  del 1989,  come modificato  dall'articolo 1 della presente
legge. All'atto  della definitiva  cessazione dal servizio presso
l'ARTEA  o   l'APET  di   ogni  interessato,   la  Regione  versa
all'agenzia una  somma pari  alla differenza  di cui all'articolo
150, comma  5, virtualmente  calcolata,  secondo  i  criteri  ivi
indicati, sullo  stipendio del dipendente in godimento al momento
del trasferimento.

2. La  disposizione di cui all'articolo 3 della presente legge si
applica con decorrenza dalla data di cui all'articolo 20, comma 2
della legge regionale n. 59 del 1996.


La presente  legge è  stata pubblicata  sul Bollettino Ufficiale
della Regione. È fatto obbligo a chiunque spetti di osservarla e
farla osservare come legge della Regione Toscana.

Firenze, 10 maggio 2002

Martini

La presente  legge è  stata approvata  dal  Consiglio  regionale
nella seduta del 7-5-2002.




ENTE REGIONE
PERSONALE

