Regole del  sistema sanitario  regionale toscano  in  materia  di
applicazione della  terapia  elettroconvulsivante,  la  lobotomia
prefrontale  e   transorbitale  ed  altri  simili  interventi  di
psicochirurgia.

Il Consiglio Regionale ha approvato il 22-10-2002
Il Presidente  della Giunta  Regionale promulga la seguente legge
regionale:

ARTICOLO 1
(Finalita`)

1. La  Regione  Toscana  ai  sensi  dello  Statuto,  persegue  la
finalita`:

a) di  indirizzare e  guidare   lo sviluppo sociale della Toscana
   verso obiettivi di progresso democratico;
b) di  organizzare gli  strumenti piu`  efficaci per  un  preciso
   intervento a tutela della salute dei cittadini.

ARTICOLO 2
(Partecipazione e adesione a principi)

1. La  Regione Toscana  per le  finalita` di  cui all`articolo 1,
aderisce  ai   deliberati  delle  Nazioni  Unite,  del  Consiglio
d`Europa, e  alle disposizioni della Costituzione repubblicana in
materia di garanzia dei diritti umani, in particolare a:

- il  trattato Europeo  STE n. 5 del 4 novembre 1950 articolo 5 e
  articolo 17 e del suo protocollo n. 11 STE n. 155 deliberato in
  data 11 maggio 1994;
- il  rapporto dell`Assemblea parlamentare del Consiglio d`Europa
  n. 1235  del 15  marzo 1994  doc. 7040  sulla psichiatria  e  i
  diritti umani;
- le  risoluzioni del`ONU  in merito al tema dei diritti umani in
  ambito psichiatrico  ed in particolare le risoluzioni 33/53 del
  4 dicembre  1978 n. 45/92 del 14 dicembre 1990 e n. 2/17 del 22
  novembre 1991;
- la  risoluzione 1991/46  del 5 marzo 1991 della Commissione dei
  Diritti Umani dell`ONU.

ARTICOLO 3
(Limiti)

1. Nel  sistema sanitario  regionale  della  Toscana  la  terapia
elettroconvulsivante (TEC)  puo` essere  praticata solo quando il
paziente esprime  un  consenso  libero,  consapevole,  attuale  e
manifesto. A  tal fine  occorre che  lo  psichiatria  interessato
fornisca,  sia   oralmente  che   in  forma  scritta,  esaurienti
informazioni, oltre  che sui  vantaggi  attesi,  in  ordine  agli
effetti   collaterali   eventuali,   ai   possibili   trattamenti
alternativi e  alle loro modalita` di applicazione. L`assenso del
paziente deve  essere scritto  e allegato alla cartella clinica e
va ripetuto  ad ogni  applicazione. Nei  casi in  cui esista  una
limitazione  della   capacita`  del   paziente  nel   comprendere
l`informazione e  nell`esprimere  il  consenso,  su  istanza  del
medico curante  si applica la vigente normativa civilistica sulla
capacita` di agire delle persone.

2. Di  norma nel sistema sanitario regionale della Toscana non si
ricorre all`utilizzo della TEC sui minori, sugli anziani oltre il
sessantacinquesimo anno  di  eta`  e  sulle  donne  in  stato  di
gravidanza, se non in caso di eccezionale e comprovata necessita`
medica, su  espressa richiesta  e  autorizzazione  dei  familiari
diretti del  paziente nel  caso dei  minori, ovvero  dal paziente
stesso negli  altri casi e secondo le modalita` indicate al comma
1, sempre  e comunque  salvaguardando la tutela della vita, della
salute e della piena dignita` del paziente.

3.  Nel   sistema  sanitario   regionale  della  Toscana  non  si
utilizzano la  lobotomia prefrontale  e  transorbitale  ed  altri
simili interventi di psicochirurgia.

4. Apposite linee guida sull`utilizzo della TEC e sulle procedure
relative al  consenso e  all`autorizzazione sono  adottate  dalla
Giunta  regionale,   su  conforme   indicazione  della  Comunita`
scientifica toscana  e  acquisito  il  parere  della  Commissione
regionale di  bioetica, entro  sei mesi  dall`entrata  in  vigore
della legge.

ARTICOLO 4
(Monitoraggio, sorveglianza e valutazione)

1. Considerata  la non  univocita` dei  dati di  letteratura e le
discordanze che  caratterizzano  il  dibattito  sulla  TEC  nella
comunita` scientifica,  al  fine  di  evitare  usi  impropri,  e`
attivata una  attenta  sorveglianza  per  monitorare  e  valutare
indicazioni, frequenza,  procedure ed  esiti delle  applicazioni.
Pertanto gli  interventi di  terapia elettroconvulsivante  devono
essere corredati  da dati  analitici che  permettano  di  avviare
rigorosi studi  clinici, assicurando  che i  pazienti  sottoposti
alla TEC siano successivamente sottoposti a verifiche e controlli
sanitari.

E` demandato all`Assessorato al diritto alla salute promuovere ed
organizzare questa attivita` di monitoraggio e valutazione; degli
esiti  sara`   data  periodica   comunicazione  alla  Commissione
consiliare competente.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 28 ottobre 2002

Passaleva
designato con DPGR n. 132 del 22.05.2000

La presente  legge e`  stata approvata  dal  Consiglio  Regionale
nella seduta del 22-10-2002.




ASSISTENZA SANITARIA

