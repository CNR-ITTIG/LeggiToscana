Modifiche  al  testo  del  Regolamento  approvato,  con  DPGR  n.
22/R/2001 (Regolamento  di attuazione  dell'art. 13 comma 4 della
LR 21 marzo 2000, n. 39 - Legge Forestale della Toscana).



IL PRESIDENTE DELLA GIUNTA REGIONALE
Visto l'art.  121 della  Costituzione, quarto  comma, così  come
modificato dall'art.  1 della  Legge Costituzionale  22  novembre
1999, n. 1;

Visto  l'art.  125  della  Costituzione,  così  come  modificato
dall'art. 9 della Legge Costituzionale 18 ottobre 2001, n. 3;

Visto il proprio decreto n. 22/R del 24 aprile 2001 recante "Albo
regionale  delle   imprese  agricolo-forestali.   Regolamento  di
attuazione dell'art.  13, comma 4, della LR 21 marzo 2000, n. 39,
Legge Forestale della Toscana";

Vista la  deliberazione della  Giunta regionale  n. 1393  del  21
dicembre 2001  concernente "Modifiche  al testo  del  Regolamento
approvato  con  DPGR  n.  22/R/2001  (Regolamento  di  attuazione
dell'art. 13  comma 4  della  LR  21  marzo  2000,  n.  39  Legge
Forestale  della  Toscana)",  acquisiti  i  pareri  del  Comitato
Tecnico della  Programmazione di  cui all'art. 26, comma 3, della
LR 17  marzo 2000 n. 26, nonché dei Dipartimenti di cui all'art.
41, comma 3, della medesima legge regionale n. 26;

EMANA
il seguente Regolamento:

ARTICOLO 1
(Modifiche all'articolo 3 del decreto del Presidente della Giunta
regionale 24  aprile 2001 (Regolamento di attuazione dell'art. 13
comma 4  della LR  21 marzo  2000, n.  39 - Legge forestale della
Toscana)

1. La  lettera e)  del comma 3 dell'articolo 3 del d. pres.giunta
reg. 22/R/2001 è sostituita dalla seguente:

   e) che  non è  intervenuta sentenza  di condanna  passata  in
   giudicato a  carico  di  persone  che  rivestono  funzioni  di
   rappresentanza  o   di  amministrazione   dell'impresa  o  dei
   consorzi per  un reato  contro la pubblica amministrazione, la
   fede   pubblica,    il   patrimonio,    l'economia   pubblica,
   l'industria, il  commercio, per  reati previsti  dalle norme a
   tutela dell'ambiente,  in materia tributaria, di contribuzione
   sociale, di prevenzione e sicurezza nei luoghi di lavoro o per
   reati relativi  a fatti  idonei a  incidere negativamente  sul
   rapporto con  la pubblica amministrazione per la loro inerenza
   all'oggetto delle  attività alle  quali l'iscrizione all'albo
   consente di accedere."
   
ARTICOLO 2
(Sostituzione del  comma 4  dell'articolo 5  del d.  pres. Giunta
reg. 22/R/2001)

1. Il  comma 4 dell'articolo 5 del d. pres. giunta reg. 22/R/2001
è sostituito dal seguente:

   "4.  Entro   il  31   gennaio  di   ogni  anno,   la  CCI.A.A.
   territorialmente competente  provvede  a  trasmettere  i  dati
   relativi    all'aggiornamento    dell'Albo,    nonché    alla
   cancellazione dello  stesso, all'Unioncamere  Toscana, che  ne
   dà comunicazione  alle CCI.A.A.  delle altre  province e alla
   competente struttura del Dipartimento dello Sviluppo Economico
   della  Regione   Toscana  che   provvede  alla   pubblicazione
   dell'Albo aggiornato."
   
ARTICOLO 3
(Sostituzione del  comma 1  dell'articolo 7  del d.  pres. giunta
reg. 22/R/2001)

1 Il  comma 1  dell'articolo 7 del d. pres. giunta reg. 22/R/2001
è sostituito dal seguente:

   "1. Ai  fini della  gestione dell'Albo regionale delle imprese
   agricolo-forestali, si  applicano a  favore delle  CCI.A.A., i
   diritti di  segreteria di  cui all'allegato  B) al Decreto del
   Ministero  dell'Industria,   Commercio  e   e  Artigianato  22
   dicembre 1997."


Il presente  Regolamento è  pubblicato nel  Bollettino Ufficiale
della Regione Toscana.
È  fatto  obbligo  a  chiunque  spetti  di  osservarlo  e  farlo
osservare, come Regolamento dalla Regione Toscana.

Firenze, 2 gennaio 2002

Passaleva (incaricato con DPGR n. 132 del 22.05.2000)




FORESTE

