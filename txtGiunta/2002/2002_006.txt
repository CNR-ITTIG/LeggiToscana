Ulteriori modifiche  alla legge  regionale 4  agosto 1986,  n. 37
(Trattamento economico di missione dei consiglieri regionali).

Il Consiglio Regionale ha approvato il 13-02-2002
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo 1 della legge regionale 4 agosto 1986, n.
37, come modificata dalla legge regionale 16 agosto 2001, n. 37)

1. Dopo il comma 1 dell`articolo 1 della legge regionale 4 agosto
1986, n.  37, modificata dalla legge regionale 16 agosto 2001, n.
37 sono  inseriti i seguenti comma:

   "1 bis
   I membri  delle Commissioni, possono usufruire dell`automezzo,
   a  titolo  gratuito,  per  le  attivita`  istituzionali  delle
   Commissioni previa decisione delle medesime.
   
   1 ter
   Al  Consigliere   regionale  che   utilizzi  l`autovettura  di
   servizio per  le missioni  nel territorio  regionale di cui al
   comma 1  e`  operata  una  trattenuta  per  ciascuna  missione
   calcolata sulla  base di  quanto previsto dall`articolo 4 bis,
   comma  1,   della  legge  regionale  13  giugno  1983,  n.  47
   (Indennita` e  rimborso spese  ai Consiglieri  regionali) come
   modificata dalla LR 37/2001, con riferimento alla distanza tra
   il Comune  di residenza  e  il  Comune  sede  della  missione.
   L`importo complessivo  trattenuto non  potra` essere superiore
   al rimborso spese complessivo di cui al comma 1."


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 18 febbraio 2002

Martini

La presente  legge e`  stata approvata  dal  Consiglio  regionale
nella seduta del 13-02-2002.




ENTE REGIONE
ORGANI

