Indennità agli  amministratori delle  Associazioni Intercomunali
interessate e delle Comunità Montane - Modifiche alla LR 81/1982

Il Consiglio Regionale ha approvato il 1-7-1986
Il Commissario del Governo ha apposto il visto il 29-7-1986
Il Presidente  della Giunta  Regionale promulga la seguente legge
regionale:

ARTICOLO 1

L'art. 1  della LR  8 novembre  1982, n.  81  è  sostituito  dal
seguente:

   "La disciplina  delle indennità di carica e di presenza e dei
   rimborsi spese  da  corrispondere  agli  amministratori  delle
   associazioni intercomunali  e delle  comunità montane, di cui
   rispettivamente alla  LR 24  marzo 1986,  n. 12  e alla  LR 12
   giugno 1981,  n. 52,  è stabilita,  ai sensi  dei  successivi
   articoli, sulla  base dei  criteri dell'art.  6 della Legge 23
   marzo 1981, n. 93 e degli artt. 9. 10, 13, 14 e 15 della Legge
   27 dicembre 1985, n. 816".

ARTICOLO 2

L'art. 2  della LR  8 novembre  1982, n.  81  è  sostituito  dal
seguente:

   "Ai  presidenti   delle  associazioni  intercomunali  e  delle
   comunità  montane   è   corrisposta,   in   relazione   alla
   popolazione servita  e alla  qualità ed  entità dei servizi,
   una indennità  mensile di  carica entro  i limiti  del 65% di
   quella prevista  per il  sindaco di un comune non capoluogo di
   provincia o  di regione e avente una popolazione pari a quella
   dell'associazione   intercomunale    o    comunità    montana
   interessata. In  particolare, i limiti massimi dell'indennità
   di carica  di cui al precedente comma sono così stabiliti, in
   riferimento  alla   popolazione   residente   nel   territorio
   dell'associazione intercomunale e comunità montana:

   a) fino a  30.000 residenti: L. 520.000;
   b) fino a  50.000 residenti: L. 585.000;
   c) fino a 100.000 residenti: L. 715.000;
   d) fino a 250.000 residenti: L. 845.000;
   e) oltre  250.000 residenti: L. 975.000.

   Agli eventuali  vice -  presidenti e  a ciascun componente del
   comitato  di   coordinamento  o   della  giunta  esecutiva  è
   corrisposta una  indennità mensile  di carica entro i limiti,
   rispettivamente, del  75% e  del 50%  di quella fissata per il
   presidente. I  limiti delle  indennità di  carica di  cui  ai
   precedenti commi  si intendono di diritto aggiornati a seguito
   dei provvedimenti periodici, ai sensi dell'art. 15 della legge
   27 dicembre 1985, n. 816, di aggiornamento delle indennità di
   carica previste  per i  sindaci dei  comuni con corrispondente
   popolazione. I  limiti stessi  sono  raddoppiati  per  i  soli
   presidenti di  associazione intercomunale  o comunità montana
   che non  siano lavoratori  dipendenti o che siano collocati in
   aspettativa non retribuita ai sensi dell'art. 2 della legge 27
   dicembre 1985,  n. 816.  In tali  casi si applicano inoltre le
   disposizioni di  cui all'art.  2, terzo  comma, della legge 27
   dicembre  1985,  n.  816.  Il  raddoppio  dell'indennità  dei
   presidenti  non   si  riflette  nella  misura  dell'indennità
   prevista per  i rispettivi  vicepresidenti e  per i componenti
   del comitato  di coordinamento  o della  giunta esecutiva.  La
   misura delle indennità di carica è deliberata dall'assemblea
   dell'associazione intercomunale  o comunità  montana, con  il
   voto  favorevole  dei  due  terzi  dei  membri  dell'assemblea
   stessa, sentiti i singoli comuni associati".

ARTICOLO 3

Il primo  comma dell'art.  4 della  LR 8 novembre 1982, n. 81. è
sostituito dal seguente:

   "Ai componenti dell'assemblea delle associazioni intercomunali
   o comunità  montane è corrisposta una indennità di presenza
   per ogni  giornata di  effettiva  partecipazione  alle  sedute
   dell'assemblea, nella seguente misura:

   a) fino a 250.000 residenti: L. 25.000;
   b) oltre  250.000 residenti: L. 40.000.

   Le  indennità  di  presenza  sono  periodicamente  aggiornate
   secondo i  principi di  cui all'art. 2, quarto comma. Il terzo
   comma dello  stesso art. 4 della LR 8 novembre 1982, n. 81, è
   sostituito dal  seguente: "Le  indennità di cui ai precedenti
   commi possono  cumularsi tra  loro, purchè non per una stessa
   giornata. Non  sono invece dovute agli amministratori ai quali
   viene corrisposta l'indennità di carica di cui all'art. 2".

ARTICOLO 4

L'art. 6  della LR 8 novembre 1982, n. 81, come modificato con LR
19 luglio 1983, n. 55, è sostituito dal seguente:

   "Ai membri  degli organi  delle associazioni  intercomunali  o
   comunità montane  si applicano, per il rimborso delle spese e
   l'indennità di  missione, le  disposizioni di cui all'art. 13
   della legge 27 dicembre 1985, n. 816".

ARTICOLO 5

Le disposizioni  della presente  legge hanno  effetto a decorrere
dalla data  di entrata  in vigore della legge 27 dicembre 1985 n.
816. Le  indennità di  carica  corrisposte  agli  amministratori
delle associazioni  intercomunali o  comunità montane  ai  sensi
della LR  8 novembre  1982, n.  81, qualora più favorevoli, sono
conservate fino  al  termine  del  mandato  degli  amministratori
interessati.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 4 agosto 1986.

La presente legge è stata approvata dal Consiglio Regionale il 1
luglio 1986 ed è stata vistata dal Commissario del Governo il 29
luglio 1986.



ENTI TERRITORIALI
ORGANI
PERSONALE

