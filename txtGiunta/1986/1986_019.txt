Rinnovo delle Assemblee delle Comunità Montane, zone M - N - O -
P - Q - R - S - T, di cui alla LR 12/6/1981, n. 52.

Il Consiglio Regionale ha approvato il 18-3-1986
Il Commissario del Governo ha apposto il visto il 21-4-1986
Il Presidente  della Giunta  Regionale promulga la seguente legge
regionale:

ARTICOLO UNICO

1. In  attesa della legge regionale di revisione della disciplina
delle comunità  montane, ai  sensi dell'art.  20 della  LR n.  4
(Atti del  Consiglio) del  18 febbraio  1968, (1)  l'assemblea di
ciascuna delle comunità montane corrispondenti alle zone M - N -
O -  P - Q - R - S - T di cui all'art. 1 della LR 12 giugno 1981,
n. 52,  è rinnovata  nella stessa  composizione della rispettiva
assemblea scaduta.  La conferma  della precedente composizione si
applica con  riferimento sia  al numero  complessivo  dei  membri
dell'assemblea che  al numero  dei rappresentanti da eleggersi da
ciascun comune facente parte della comunità montana.

NOTE (1) Diventa "LR 24 marzo 1986, n. 12" (NDR)

2.  I  rappresentanti  dei  comuni  sono  eletti  dai  rispettivi
consigli al  proprio interno,  con voto  limitato ai due terzi ed
eventuale arrotondamento all'unità inferiore.
Le minoranze di ciascun consiglio comunale hanno comunque diritto
ad esprimere almeno un terzo dei rappresentanti.

3. I  comuni eleggono i loro rappresentanti subito dopo l'entrata
in vigore  della presente  legge e  il sindaco ne dà l'immediata
comunicazione al  presidente  uscente  della  comunità  montana.
Quest'ultimo  provvede  all'insediamento  della  nuova  assemblea
quando siano  stati eletti  almeno i  tre quarti dei membri della
stessa.

4. La  prima seduta  dell'assemblea è presieduta dal sindaco del
comune sede  della comunità  montana, salvo  diversa  previsione
dello statuto.

La presente  legge è  pubblicata sul  Bollettino Ufficiale della
Regione, è fatto obbligo a chiunque spetti di osservarla e farla
osservare come legge della Regione Toscana.

Firenze, 28 aprile 1986.

La presente  legge è  stata approvata dal Consiglio Regionale il
18-3-1986 ed  è stata vistata dal Commissario del Governo il 21-
4-1986.



ENTI TERRITORIALI
ORDINAMENTO

