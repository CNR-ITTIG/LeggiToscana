Norme in  materia di  impiego di  farmaci ad  azione analgesico -
narcotica nel trattamento dei tossicodipendenti.

Il Consiglio Regionale ha approvato il 13-5-1986
Il Commissario del Governo ha apposto il visto il 16-6-1986
Il Presidente  della Giunta  Regionale promulga la seguente legge
regionale:

ARTICOLO 1
(Oggetto della legge)

1. L'impiego  di farmaci  ad azione  analgesico -  narcotica  nel
trattamento  dei   tossicodipendenti  è   effettuato  a  seguito
dell'accertamento dello  stato di  tossicodipendenza e sulla base
di programmi  terapeutici individuali  predisposti e  attuati dal
personale  incaricato   in  ogni  USL  ed  operante  nei  presidi
individuati ai  sensi dell'art.  1 del decreto del Ministro della
Sanità  7/8/1980,   nonchè  secondo  quanto  disposto  alla  LR
6/12/1984, n. 70.

2. L'accertamento  dello stato di tossicodipendenza è effettuato
in base  ad apposite disposizioni tecniche da approvarsi da parte
della Giunta regionale entro trenta giorni dall'entrata in vigore
della presente  legge, anche  tenuto conto  degli  indirizzi  del
Ministro della Sanità in materia.

3. Il  trattamento farmacologico con farmaci ad azione analgesico
- narcotica  è effettuato, in via diretta, nei presidi di cui al
primo comma  mediante somministrazione controllata dei farmaci al
tossicodipendente ovvero attraverso la prescrizione e la consegna
di cui ai successivi artt. 6 e 7.

ARTICOLO 2
(USL competente a predisporre i programmi terapeutici)

1. I  programmi  terapeutici  individuali  sono  predisposti,  di
norma, per i cittadini residenti in uno dei Comuni ricompresi nel
territorio di  competenza di ogni USL nei confronti dei quali sia
stato accertato lo stato di tossicodipendenza da parte del Gruppo
Operativo per  la Tossicodipendenza  previsto  dall'allegato  "F"
della LR 6/12/1984, n. 70.

2. Per  i cittadini residenti nel Comune di Firenze la competenza
di ciascuna USL è stabilita secondo la ripartizione territoriale
prevista dall'allegato "B" della LR 17/8/1979, n. 37.

3.   In   via   eccezionale   l'accertamento   dello   stato   di
tossicodipendenza ed il programma terapeutico individuale possono
essere effettuati  da parte  di una  USL  diversa  da  quella  di
residenza allorchè  si verifichi, nei confronti dell'utente, una
delle seguenti condizioni:

a) documentata  frequenza di  corsi di  studio nel  territorio di
   competenza di detta USL;
b) documentata  attività    lavorativa    stabile  in  località
   ricompresa nel territorio di competenza di detta USL;
c) documentate  motivazioni di  carattere sociale ed economico in
   base alle  quali risulti  impossibile o  assai difficoltosa la
   continuazione dell'intervento da parte della USL competente.

4. Nei casi suddetti la USL che riceve la richiesta di intervento
deve collegarsi  con la  USL competente  del luogo  di  residenza
dell'utente   onde    evitare   duplicazione    di    trattamento
farmacologico e per garantire il proseguimento del trattamento al
soggetto.

ARTICOLO 3
(Contenuto del programma terapeutico individuale)

1. I  programmi terapeutici  individuali indicano  gli interventi
psico -  terapeutici e  socio -  riabilitativi idonei al recupero
sociale dei  soggetti con il coinvolgimento, ove possibile, della
famiglia, e le modalità di verifica della loro attuazione.

2. Qualora  per il  trattamento sia  necessario, a  seguito degli
accertamenti dello  stato di  tossicodipendenza di cui all'art. 1
della presente legge, l'impiego di farmaci ad azione analgesico -
narcotica, si procede per cicli terapeutici.
Tale impiego  è rivolto  a tutelare  la salute dell'individuo, a
facilitarne il  decondizionamento ed  il  reinserimento  sociale.
Esso  deve   essere  considerato   di  supporto  agli  interventi
psicoterapeutici  e   socio  -  riabilitativi  di  cui  al  comma
precedente. In  tali casi  il programma  terapeutico  individuale
contiene anche i seguenti elementi:

a) scelta  del farmaco  e motivazioni  di tale scelta riferendosi
   anche  alle   indicazioni   che   emergono   dall'accertamento
   diagnostico dello stato di tossicodipendenza;
b) modalità  di attuazione  del programma terapeutico per quanto
   riguarda in particolare:

- dosaggi  massimi di  partenza del farmaco da contenere entro le
  quantità minime  indispensabili per garantire il non insorgere
  della crisi di astinenza;
- durata  massima del  ciclo  terapeutico  che  deve  seguire  il
  criterio del dosaggio a scalare;
- obiettivo da raggiungere;
- verifiche  almeno trimestrali  in coincidenza  con  lo  scadere
  dell'attestato sanitario di cui al successivo art. 4;
- ogni  modificazione del  programma terapeutico,  concordata con
  l'utente, debitamente motivata;
- descrizione  dei modi  e delle  forme di  somministrazione o di
  prescrizione  e  consegna  delle  dosi  di  farmaco  ad  azione
  analgesico -  narcotica secondo quanto previsto dall'art. 3 del
  decreto del  Ministro della Sanità 10/10/1980 e dal successivo
  art. 6 della presente legge;
- indagini  chimico  -  cliniche  sui  liquidi  organici  per  la
  verifica della  corretta attuazione del trattamento con farmaci
  ad azione analgesico - narcotica in atto.

ARTICOLO 4
(Attestato sanitario)

1. I  programmi terapeutici  individuali che  prevedono l'uso dei
farmaci ad  azione analgesico  -  narcotica  sono  attuati  sulla
scorta dell'attestato  sanitario che  deve essere  utilizzato  da
ciascun   tossicodipendente    per   ottenere    le   prestazioni
farmacologiche, fatto  salvo quanto  previsto al  terzo  e  sesto
comma dell'art. 95 della legge 22/12/1975, n. 685.

2. L'attestato  sanitario è stampato e distribuito alle UUSSLL a
cura  della   Giunta  regionale   secondo  il   modello  di   cui
all'allegato n. 1 della presente legge. Ad eventuali modifiche di
tale modello  provvede  con  proprio  atto  la  Giunta  regionale
dandone comunicazione al Consiglio regionale.

3. L'attestato  sanitario è  affidato al Gruppo Operativo per le
Tossicodipendenze di  ciascuna  USL,  il  quale  lo  consegna  al
personale di cui al precedente art. 1 che lo richiede.

4. Tale  richiesta, fatto  salvo quanto previsto al terzo e sesto
comma  dell'art.  95  della  legge  22-12-1975,  n.  685,  dovrà
contenere tutte  le informazioni  necessarie  per  consentire  al
Gruppo Operativo per le Tossicodipendenze di compilare la sezione
1 dell'attestato  sanitario e  verificare che  non  si  determini
alcuna sovrapposizione di interventi.

5. Il  Gruppo Operativo  per le  Tossicodipendenze,  prima  della
consegna dell'attestato sanitario, dovrà convalidarlo con timbro
a secco appositamente predisposto dalla Giunta regionale.

6. Il  periodo di  validità dell'attestato sanitario non può in
alcun modo superare tre mesi.

7. L'attestato  sanitario deve sempre accompagnare la ricetta per
consentire  la   spedizione  e  deve  essere  presentato  per  la
somministrazione.

8. L'attestato sanitario non può essere in nessun caso duplicato
o rinnovato  prima della  sua scadenza.  Nel caso  in  cui  venga
smarrito dall'utente,  questo deve  sporgere regolare denuncia di
smarrimento all'autorità competente.

Dal momento dello smarrimento e della conseguente denuncia e fino
alla scadenza  dell'attestato smarrito,  il paziente, nel caso in
cui il programma terapeutico individuale preveda la prescrizione,
sarà affidato  dal presidio  competente alla  farmacia  con  una
apposita dichiarazione  scritta con  gli  estremi  del  programma
terapeutico  e   le  generalità  dell'utente,  la  quale  rimane
depositata presso  la farmacia  stessa al  fine di  garantire  la
corretta attuazione del programma terapeutico.

9. Sull'attestato  sanitario sono  indicate  tutte  le  modifiche
apportate al programma terapeutico individuale per quanto attiene
l'intervento sanitario ed in particolare la modifica dei dosaggi,
il cambiamento delle modalità di consegna o somministrazione.

ARTICOLO 5
(Collaborazione del medico e del farmacista)

1. Per  la definizione  e l'attuazione  dei programmi terapeutici
individuali il  personale di  cui al  precedente art. 1 si avvale
della collaborazione del medico curante e del farmacista.

2. Il medico curante che collabora per l'attuazione del programma
terapeutico individuale  deve partecipare  alla  definizione  del
programma stesso e lo sottoscrive.

3. Il  medico  suddetto  ed  il  farmacista  collaborano  con  il
personale  di  cui  all'art.  1,  con  il  quale  mantengono  gli
opportuni contatti  per controlli,  verifiche e  cambiamenti  del
programma terapeutico individuale.

4. Il  personale di cui all'art. 1 deve informare e aggiornare il
medico e  il farmacista sull'attuazione del programma terapeutico
individuale nel suo complesso.

5.  Il   medico   che   collabora   non   può   avere   affidati
contemporaneamente più di tre utenti tossicodipendenti.

6. Nell'affidamento degli utenti alle farmacie si deve assicurare
la massima  distribuzione dei  medesimi onde evitare la eccessiva
concentrazione  e   consentire  la   massima  funzionalità   del
servizio.

ARTICOLO 6
(Ricetta per la prescrizione dei farmaci)

1. La ricetta per la prescrizione dei farmaci è rilasciata da un
medico del  presidio di  cui al  precedente  art.  1o,  nel  caso
previsto dal precedente art. 5, dal medico curante.

2. In  caso di  assenza o  impedimento  del  medico  curante,  la
ricetta sarà rilasciata da un medico del presidio competente.

3. La  ricetta deve  corrispondere in  tutto alle indicazioni del
programma terapeutico  individuale il  quale, tra  l'altro,  deve
prevedere espressamente  e motivare  i casi eccezionali nei quali
può essere  effettuata la  prescrizione e  la consegna  di  dosi
eccedenti l'uso giornaliero.

4. La  ricetta per la prescrizione dei farmaci, indipendentemente
dalle modalità  di consegna  del farmaco prescritto, non deve di
regola, superare la durata di tre o quattro giorni e non deve mai
protrarsi oltre l'ultimo giorno di ciascun mese.

5. Non potranno in alcun caso essere fatte ricette occasionali di
farmaci ad  azione analgesico  - narcotica  per il trattamento di
soggetti tossicodipendenti.  In caso  di  manifesta  sindrome  di
astinenza i  pazienti devono essere inviati al più vicino Pronto
Soccorso.

ARTICOLO 7
(Spedizione delle ricette)

1. La  consegna del  farmaco è,  di  norma,  giornaliera,  salvo
espressa  e   diversa  previsione   del   programma   terapeutico
individuale e  si  attua  mediante  spedizione  frazionata  della
ricetta nelle farmacie.

2. La spedizione frazionata deve essere comprovata dal farmacista
mediante la compilazione di apposito modello fornito dalla Giunta
regionale e  distribuito tramite  l'Ordine dei Farmacisti secondo
il modello riprodotto nell'allegato 2 della presente legge. Detto
modulo deve  essere conservato  dalla farmacia  per la  durata di
cinque anni,  come stabilito per la ricetta, ai sensi degli artt.
43, 62 e 63 della L. 22-12-1975, n. 685.

3. Prima di spedire la ricetta, il farmacista deve verificare che
la stessa sia accompagnata, oltre che dal documento di identità,
dall'attestato sanitario di cui al precedente art. 4, in mancanza
del quale non è consentita la spedizione della ricetta a persone
tossicodipendenti.

4. Il  farmacista verifica, inoltre, che la ricetta corrisponda a
quanto indicato  sull'attestato sanitario  e consegna  il farmaco
secondo  le   modalità  indicate  su  detto  attestato  e  nelle
quantità indicate  dalla  ricetta  che  non  devono  mai  essere
superiori a quelle previste dall'attestato.

5.   La   consegna   del   farmaco   viene   fatta,   di   norma,
all'intestatario della ricetta.

6.  Qualora   l'intestatario  della  ricetta  sia  minorenne,  il
personale competente  deve individuare  la persona di sua fiducia
che può ritirare il farmaco per il minorenne.

7. Il  nominativo dell'acquirente  deve  essere  comunicato  alla
farmacia.

8.   Qualora    l'utente    maggiorenne    sia    temporaneamente
impossibilitato a  ritirare il  farmaco il  personale  competente
individua e  comunica alla farmacia il nominativo dell'acquirente
temporaneo.

9. Ai  fini delle registrazioni previste dalla normativa vigente,
la data di spedizione della ricetta è quella corrispondente alla
consegna della  prima dose  giornaliera, fermo restando l'obbligo
di annotare  le successive consegne frazionate sul registro copia
- ricette.

10.  Nel   caso  in   cui  nell'arco  dei  giorni  coperti  dalla
prescrizione cadano  giorni di  chiusura della farmacia presso la
quale è  stata depositata  la ricetta, il farmacista consegna il
pomeriggio  del  giorno  precedente  il  turno  di  chiusura,  il
quantitativo corrispondente alla posologia prescritta relativa ai
giorni di  chiusura della  farmacia stessa.  Tale modalità  deve
essere  comunque   sempre  prevista   dal  programma  terapeutico
individuale.

11. Non  è in  alcun caso  consentita la consegna posticipata di
una o più dosi quotidiane del farmaco.

12. Qualora  per qualsiasi motivo non vengano ritirate una o più
dosi  giornaliere   del  farmaco  prescritto,  il  farmacista  lo
annoterà sul modulo sopracitato.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 20 giugno 1986.

La presente  legge è  stata approvata dal Consiglio Regionale il
13-5-1986 ed  è stata vistata dal Commissario del Governo il 16-
6-1986.

ALLEGATO
Fac simile dell'attestato sanitario (Art- 4)

Fac simile  del modello  per la spedizione frazionata dei farmaci
(Art. 7)

TOSSICODIPENDENZE
FARMACI

