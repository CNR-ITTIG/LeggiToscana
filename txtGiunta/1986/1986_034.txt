Contributi regionali per opere pubbliche ai sensi DL n. 318/1986.

Il Consiglio Regionale ha approvato il 25-6-1986
Il Commissario del Governo ha apposto il visto il 26-7-1986
Il Presidente  della Giunta  Regionale promulga la seguente legge
regionale:

ARTICOLO 1

1. Ai sensi e per gli effetti di cui al  comma 5 dell'art. 10 del
decreto -  legge n.  318  del  1/7/1986  il  Consiglio  regionale
approva un programma di opere pubbliche.

2. Per  la realizzazione  delle opere comprese in tale programma,
la Regione concede un contributo in conto capitale pari al 5% del
mutuo  assentito   dalla  Cassa   Depositi  e   Prestiti  per  il
finanziamento delle singole opere.

3. Il contributo sarà erogato, in una unica soluzione sulla base
della comunicazione dell'adesione di massima al mutuo manifestata
dalla Cassa Depositi e Prestiti.

4. Tale  contributo sarà  concesso anche  per le  opere  il  cui
importo dovesse  eccedere i  limiti finanziati di cui al  comma 5
dell'articolo 10  del decreto  - legge  n. 318  del  1/7/1986,  a
condizione che  la Cassa  Depositi e Prestiti conceda il relativo
mutuo entro il 31/12/1986.

ARTICOLO 2

1. Agli  oneri di  spesa derivanti dall'attuazione della presente
legge previsti  in L.  9.498.950.000 si fa fronte con il fondo di
L. 12  miliardi stanziato  per l'anno  1987 ai  fini del bilancio
pluriennale 1986/88,  sul capitolo  corrispondente al  cap. 13200
del bilancio  di previsione  1986 e  allocati per  l'anno 1987 al
programma  1.3   codice  2.2.  A.,  sul  quale  sono  ammissibili
obbligazioni pluriennali di spesa ai sensi degli articoli 10 e 23
della LR 6/5/1986, n. 23.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 4 agosto 1986

La presente  legge è  stata approvata dal Consiglio Regionale il
25-6-1986 ed  è stata vistata dal Commissario del Governo il 26-
7-1986.



OPERE PUBBLICHE

