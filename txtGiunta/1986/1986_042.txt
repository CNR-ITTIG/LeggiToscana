Partecipazione   al    finanziamento    del    programma    delle
manifestazioni di "Firenze Città Europea della Cultura 1986".

Il Consiglio Regionale ha approvato il 28-7-1986
Il Commissario del Governo ha apposto il visto il 25-8-1986
Il Presidente  della Giunta  Regionale promulga la seguente legge
regionale:

ARTICOLO 1

La   Regione    Toscana   partecipa    al   finanziamento   delle
manifestazioni per  "Firenze città  europea della  cultura 1986"
con L. 1.000.000.000.

ARTICOLO 2

La  Giunta   Regionale,  visto   il  programma   ufficiale  delle
manifestazioni, erogherà  al Comune  di Firenze  le somme di cui
all'art. 1  per le iniziative la cui progettazione sia concordata
con la Regione Toscana.

ARTICOLO 3

Agli  oneri   di   spesa   derivanti   nel   corrente   esercizio
dell'attuazione della presente legge si fa fronte con la seguente
variazione da apportarsi per analogo importo, competenza e cassa,
allo stato  di previsione  delle spese  del  bilancio  preventivo
1986:

Spese in diminuzione

Cap. 50240
   Fondo di riserva per spese obbligatorie       L. 1.000.000.000

Spese di nuova istituzione

Cap. 16440
   Finanziamento  delle   manifestazioni   per
   "Firenze città europea della cultura 1986"
   (LR 1 settembre 1986 n. 42)                   L. 1.000.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
28-7-1986 ed  è stata vistata dal Commissario del Governo il 25-
8-1986.



CULTURA
CELEBRAZIONI

