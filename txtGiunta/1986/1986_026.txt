Norme di attuazione della legge 15 gennaio 1986, n. 4 relativa a:
"Disposizioni transitorie nell'attesa della riforma istituzionale
delle Unità Sanitarie Locali".

Il Consiglio Regionale ha approvato il 16-4-1986
Il Commissario del Governo ha apposto il visto il 17-5-1986
Il Presidente  della Giunta  Regionale promulga la seguente legge
regionale:

ARTICOLO 1
(Soggetti titolari della gestione)

1. La  presente legge  introduce modifiche  alla LR  19  dicembre
1979, n.  63 in  attuazione  della  L.  15  gennaio  1986,  n.  4
"Disposizioni transitorie nell'attesa della riforma istituzionale
delle unità sanitarie locali".

ARTICOLO 2
(Soggetti titolari della gestione dei servizi sanitari)

1. Le funzioni amministrative attribuite ai comuni ai sensi della
legge 23 dicembre 1978, n. 833, sono esercitate:

a) dalle  associazioni intercomunali di cui alla LR 18-2-1986, n.
   4  (atti  del  Consiglio)  tramite  le  corrispondenti  unità
   sanitarie locali;
b) dal  comune di  Firenze, tramite  le unità  sanitarie  locali
   costituite per il rispettivo territorio;
c) dalle  comunità montane  di cui  all'art. 2,  secondo  comma,
   della LR  12 giugno 1981, n. 52 a norma della legge 15 gennaio
   1986, n. 4.

2. Restano  ferme le  attribuzioni del  Sindaco  quale  autorità
sanitaria locale.

ARTICOLO 3
(Organi)

1.  Le   competenze  specificate   al  successivo  art.  4,  già
attribuite dalla  legge 23  dicembre 1978,  n. 833  all'assemblea
generale   dell'unità    sanitaria    locale,    sono    assunte
dall'assemblea di ciascuna associazione intercomunale o comunità
montana o  dal Consiglio  Comunale di Firenze, nei casi di cui al
primo comma del precedente articolo 2.

2. I  successivo articoli  6, 7,  8 e  9 dettano  le disposizioni
concernenti il  comitato di  gestione, il  Presidente ed  il Vice
Presidente.

3. Il Collegio dei revisori è disciplinato dalla Legge Regionale
n. 40 del 6 giugno 1983.

ARTICOLO 4
(Competenze dell'assemblea)

1. L'assemblea  nomina e  revoca, nei  casi previsti  dal vigente
ordinamento, il comitato di gestione ed il suo presidente.

2. L'assemblea delibera, inoltre, in materia di:

a) piani  e programmi  annuali  e  pluriennali  di  attività  in
   conformità al piano sanitario regionale ed al piano regionale
   dei servizi sociali;
b) bilancio, sue variazioni e conto consuntivo;
c) spese che vincolano il bilancio oltre l'anno;
d) convenzioni  di cui agli articoli 26, 39, 40, 42 e 44 della L.
   23-12-1978, n. 833;
e) relazione  annuale prevista  dall'art. 49, quarto comma, della
   legge 23-12-1978, n. 833;
f) ordinamento  dei servizi,  pianta organica del personale e sue
   modifiche in conformità al piano sanitario regionale;
g) articolazione dei distretti di base;
h) atti  di natura regolamentare, ivi compresi quelli concernenti
   i rapporti tra gli organi.

3. Gli  atti di cui al comma precedente, proposti dal comitato di
gestione, sono  iscritti all'ordine del giorno della prima seduta
utile dell'assemblea  che li  approva nei  45 giorni  successivi,
anche con modificazioni.

4.  Nelle   materie  di   cui  al   presente  articolo  i  membri
dell'assemblea   possono    avanzare   proposte   da   sottoporre
all'approvazione della stessa.

5. I membri dell'assemblea hanno altresì facoltà di interrogare
ed interpellare il Presidente del comitato di gestione, ovvero il
Sindaco per quanto concerne le unità sanitarie locali del Comune
di  Firenze,   su  qualsiasi   materia  riguardante   l'attività
dell'unità sanitaria  locale,  con  risposta  scritta  entro  il
termine di  15 giorni  dalla presentazione,  oppure con  risposta
orale nella  prima seduta  dell'assemblea che  si tenga a partire
dal settimo giorno da tale presentazione.

6. L'assemblea,  su richiesta  di almeno  un  quinto  dei  propri
membri, dispone  inchieste su  materie che  interessano  l'unità
sanitaria  locale,   istituendo  al   proprio  interno   speciali
commissioni, con  poteri ispettivi, la cui composizione rifletta,
su designazione  dei gruppi,  il criterio della proporzionalità.
L'assemblea inoltre può disporre indagini conoscitive, intese ad
acquisire notizie,  informazioni  e  documentazioni.  L'assemblea
stabilisce   modalità,   termini   ed   ogni   altra   opportuna
disposizione idonea  al perseguimento  delle finalità  di cui al
presente comma.

7. Sono  fatte salve  le prerogative dei componenti l'assemblea e
le altre  disposizioni statutarie  o regolamentari riguardanti il
funzionamento dell'assemblea stessa.

ARTICOLO 5
(Nomina del comitato di gestione e del suo Presidente)

1.   L'assemblea,    nella   prima    seduta   successiva    alla
ricostituzione, elegge il Presidente del comitato di gestione.
Risulta eletto  il candidato  che riceve  almeno i  due terzi dei
voti degli aventi diritto.

2. Ove  nessun  candidato  risulti  eletto  nella  prima  seduta,
l'assemblea, in una seduta da tenersi non oltre i successivi otto
giorni, procede  ad un secondo scrutinio dal quale risulta eletto
chi riceve  almeno la  metà  più  uno  dei  voti  degli  aventi
diritto.

3. Ove  neppure al  secondo  scrutinio  sia  stata  raggiunta  la
maggioranza  richiesta,   l'assemblea,  nel  corso  della  stessa
seduta, procede  ad un  terzo scrutinio  dal quale risulta eletto
chi riceve almeno la metà più uno dei voti espressi.

4. Negli  stessi termini  e con  le stesse modalità, l'assemblea
elegge il  comitato di  gestione. Nella  relativa votazione  ogni
membro dell'assemblea  può esprimere  preferenze pari  al numero
dei componenti il comitato di gestione da eleggere.

ARTICOLO 6
(Comitato di gestione: composizione)

1. Il comitato di gestione è composto dal presidente e da:

- 4  membri, qualora  l'assemblea sia  formata da  un  numero  di
  componenti inferiore od uguale a 40;
- 6  membri qualora  l'assemblea sia  formata  da  un  numero  di
  componenti superiore  a 40  o, comunque,  quando tra  i servizi
  dell'unità sanitaria  sia previsto  il servizio multizonale di
  prevenzione di  cui alla  LR 7  maggio 1985,  n. 60 concernente
  "Servizi multizonali  di prevenzione,  attuazione art. 22 L. 23
  dicembre 1978, n. 833".

2. Il  comitato di gestione ed il suo Presidente durano in carica
quanto l'assemblea che li ha eletti.

3. I  componenti del  comitato di  gestione che  non sono  membri
dell'assemblea, partecipano  alle sedute di questa con il diritto
di parola.

4. Per  le unità  sanitarie locali interne al Comune di Firenze,
il Sindaco, quando il Consiglio Comunale deve trattare affari che
le riguardino, può invitare alla seduta i membri ed i presidenti
dei  comitati   di  gestione   delle  unità   sanitarie   locali
interessate.

ARTICOLO 7
(Requisiti dei membri del comitato di gestione)

1. I  membri ed  il Presidente  del comitato  di gestione  devono
possedere esperienza di amministrazione e direzione.

2. I  requisiti di cui al precedente comma devono essere indicati
analiticamente, e  posti a  base della  proposta di  delibera  di
elezione e  devono essere  documentati da un apposito curriculum.
Le proposte  di  candidatura,  con  curriculum  allegato,  devono
essere depositate  presso la presidenza dell'assemblea, a cura di
uno o  più gruppi  rappresentanti nell'assemblea  stessa, almeno
cinque giorni prima dell'elezione.

ARTICOLO 8
(Compiti del comitato di gestione e suo funzionamento)

1. Il comitato di gestione:

a) nomina il vice presidente;
b) predispone  gli atti di competenza dell'assemblea e li propone
   alla sua approvazione;
c) compie  tutti gli  atti di  amministrazione non  espressamente
   attribuiti dalla legge ad altri organi.

2.   Il    comitato   di   gestione   riferisce   trimestralmente
all'assemblea sulla  propria attività e, comunque, ogni volta ne
faccia richiesta 1/5 dei membri dell'assemblea stessa.

3. Il  comitato di gestione delibera validamente con l'intervento
della maggioranza dei componenti e a maggioranza dei presenti.

ARTICOLO 9
(Compiti del  presidente del  comitato di  gestione  e  del  vice
presidente)

1. Il  presidente del  comitato di gestione convoca e presiede il
comitato di gestione ed esercita ogni altra funzione conferitagli
dalle leggi vigenti.

2. Il  vice presidente  sostituisce  il  presidente  in  caso  di
assenza o impedimento, assumendone le funzioni.

3. Il  presidente trasmette  ai  Sindaci  le  informazioni  e  le
notizie rilevanti ai fini dei provvedimenti di loro competenza.

ARTICOLO 10
(Informazioni)

1.  I   consiglieri  comunali,   i  membri  dell'assemblea  della
comunità montana  ed i  membri dell'assemblea  dell'associazione
intercomunale hanno diritto, per l'effettivo esercizio delle loro
funzioni,  di   prendere  visione   dei  provvedimenti   adottati
dall'unità sanitaria  locale e  degli atti  preparatori da  essi
richiamati, nonchè  di avere  tutte le  informazioni  necessarie
all'esercizio del mandato.

2. Copia  degli atti assunti dal comitato di gestione dell'unità
sanitaria locale è trasmessa al presidente dell'assemblea.

3. A  norma dell'art.  25 della  legge 27  dicembre 1985, n. 816,
ogni cittadino  ha diritto  di prendere visione dei provvedimenti
adottati   dalle   unità   sanitarie   locali.   Queste   ultime
disciplinano, con  proprio regolamento,  da approvare  entro  sei
mesi dall'entrata  in vigore della presente legge, l'esercizio di
tale diritto.

ARTICOLO 11
(Indennità di carica)

1. Le  indennità di carica del presidente, del vice presidente e
dei  membri   del  comitato   di  gestione   sono  stabilite  con
riferimento alle corrispondenti disposizioni della legge statale.

2.  In   mancanza  di   tali  disposizioni,  le  indennità  sono
corrisposte entro  i limiti di cui agli artt. 20 e 21 della LR 19
dicembre  1979,   n.  63,   previa  deliberazione  dell'assemblea
dell'associazione intercomunale  ovvero del Consiglio comunale di
Firenze, per  le unità  sanitarie  locali  interne  al  relativo
territorio.

3. La misura delle indennità in atto corrisposte resta invariata
fino all'entrata  in vigore  della legge  di cui al primo comma o
all'approvazione del provvedimento di cui al secondo comma.

ARTICOLO 12
(Presidenza dell'assemblea nelle aree F - G - H)

1. Nella  aree F,  G, H  di cui all'allegato B della LR 17 agosto
1979, n.  37, qualora  il presidente del comitato di gestione non
faccia parte  dell'assemblea, l'assemblea  stessa nomina  al  suo
interno un membro con il compito di convocarla e presiederla.

ARTICOLO 13
(Abrogazione)

1. Sono  abrogati gli artt. 2, 5, 12, 13, 13 bis, 14, 15, 16, 17,
18 e 19 della LR 19 dicembre 1979, n. 63.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come  legge della  Regione Toscana.  Firenze, 26 maggio
1986.

La presente  legge è  stata approvata dal Consiglio Regionale il
16-4-1986 ed  è stata vistata dal Commissario del Governo il 17-
5-1986.



ENTI SANITARI
ORDINAMENTO

