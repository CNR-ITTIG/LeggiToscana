Modificazione agli  articoli 4  e 5  della LR  21.5.1975,  n.  46
concernente la riforma della disciplina dei mercati all'ingrosso.

Il Consiglio Regionale ha approvato il 28-7-1986
Il Commissario del Governo ha apposto il visto il 26-8-1986
Il Presidente  della Giunta  Regionale promulga la seguente legge
regionale:

ARTICOLO 1

1. L'art.  4 della  LR 21  maggio 1975,  n. 46,  già  sostituito
dall'art. 7  della LR 2 agosto 1983 n. 57, è così ulteriormente
modificato:

- la lettera b) del primo comma è così sostituita:

   "b) società  o altre  forme associative  costituite fra  enti
   pubblici ed  operatori  economici  privati,  nelle  quali  sia
   assicurata  la   partecipazione  maggioritaria   di   capitale
   pubblico";

- il quarto comma è così sostituito:

   "Nella gestione dei mercati deve essere perseguito il pareggio
   di bilancio.  I canoni  e le  tariffe sono stabiliti in misura
   congrua a  garantire tale  risultato. Gli eventuali utili sono
   destinati all'incremento e alla qualificazione delle strutture
   e dei servizi".

ARTICOLO 2

1. Il  quinto comma  dell'art. 5  della LR  21 maggio 1975, n. 46
già sostituito  dal secondo  comma dell'art. 7 della LR 2 agosto
1983 n. 57, è così ulteriormente sostituito:

   "Il regolamento  di mercato e le sue modifiche sono deliberati
   dall'ente  che   ha  istituito  il  mercato.  La  società  di
   gestione, ove  costituita, può avanzare proposte in ordine al
   regolamento o  alle sue modifiche, sulle quali l'ente medesimo
   è tenuto a pronunciarsi".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 1 settembre 1986.

La presente  legge è  stata approvata dal Consiglio Regionale il
28-7-1986 ed  è stata vistata dal Commissario del Governo il 26-
8-1986.



COMMERCIO

