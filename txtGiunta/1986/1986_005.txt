Disciplina regionale  degli scarichi  delle pubbliche fognature e
degli insediamenti civili (Art. 14 L. 319/1976).

Il Consiglio Regionale ha approvato il 17-12-1985
Il Commissario del Governo ha apposto il visto il 20-1-1986
Il Presidente  della Giunta  Regionale promulga la seguente legge
regionale:

TITOLO I
GENERALITA'

ARTICOLO 1
(Oggetto della legge)

1. La presente legge ha per oggetto:

a) la  disciplina degli scarichi delle pubbliche fognature di cui
   agli artt.  4 e  14, comma  secondo, della legge 10/5/1976, n.
   319 come  sostituito dall'art.  17 della  legge 24/12/1979, n.
   650,   tenuto    conto   delle    direttive    del    Comitato
   Interministeriale del 30/12/1980;
b) la  disciplina degli  scaricatori  di  piena  delle  pubbliche
   fognature;
c) la  disciplina degli  scarichi provenienti  dagli insediamenti
   civili di  cui alla  lettera b) dell'art. 1 quater della legge
   8/10/1976, n.  690 e  dalle imprese  agricole da  considerarsi
   civili secondo  la  delibera  del  Comitato  Interministeriale
   dell'8/5/1980 che non recapitano in pubblica fognatura.

2. La presente disciplina costituisce parte integrativa del Piano
regionale di risanamento delle acque, di cui all'art. 14, secondo
comma, della  legge n.  319/1976, come  modificato  dall'art.  17
della legge n. 650/1979.

ARTICOLO 2
(Controllo dei corpi idrici. Istituzione banca dati)

1. Al  fine di  ottemperare a  quanto indicato nelle direttive di
cui alla  delibera del  30/12/1980 del Comitato Interministeriale
di cui  all'art. 3 della legge n. 319/1976 pubblicata sulla GU n.
9 del  10/1/1981 circa il conseguimento di condizioni di qualità
delle acque  dei corpi  recettori che  garantiscano, in  ciascuna
situazione locale,  il massimo  recupero  di  salvaguardia  delle
risorse ambientali  anche in  relazione agli  usi  delle  risorse
idriche, la  Regione definisce  un  sistema  di  controllo  della
qualità dei  principali corpi  idrici  attraverso  una  rete  di
dispositivi automatici.

2. E'  istituita una  banca dati  sia delle  caratteristiche  dei
corpi idrici sia delle caratteristiche degli scarichi. La Regione
completa entro dicembre 1985 l'archiviazione, la rielaborazione e
l'aggiornamento del catasto degli scarichi di tutte le Province.

3.  La  rete  di  dispositivi  per  il  controllo  qualitativo  e
quantitativo dei  corpi idrici  viene completato  entro  un  anno
dall'entrata in vigore della presente legge.

ARTICOLO 3
(Modifica dei parametri quali - quantitativi)

1. I  parametri  quali  -  quantitativi  nonchè  gli  interventi
tecnici  indicati   per  il  loro  conseguimento  possono  essere
modificati  ed   aggiornati  con   deliberazione  del   Consiglio
regionale per  assicurarne  l'idoneità  e  la  rispondenza  alle
mutate condizioni dei corpi idrici.

TITOLO II
DISCIPLINA DEGLI SCARICHI DELLE PUBBLICHE FOGNATURE

ARTICOLO 4
(Definizioni)

1.  Ai   fini  della  presente  disciplina  valgono  le  seguenti
definizioni:

- pubblica     fognatura:      complesso      di  canalizzazioni,
  specificatamente destinate  a raccogliere  e portare a recapito
  le  acque  meteoriche  e/o  di  lavaggio  provenienti  da  aree
  urbanizzate e  quelle  di  rifiuto  provenienti  dalle  diverse
  attività. Le  canalizzazioni, servite  o meno  di impianto  di
  depurazione, in  funzione del  ruolo che  svolgono  nella  rete
  fognaria, sono distinte secondo la seguente terminologia:

a) fogne:  canalizzazioni  elementari  che  raccolgono  le  acque
   provenienti dagli  allacciamenti alle  utenze e/o da caditoie,
   convogliandole ai collettori;
b) collettori:      canalizzazioni      costituenti    l'ossatura
   principale della  rete che  raccolgono  le  acque  provenienti
   dalle  fogne.  I  collettori  a  loro  volta  confluiscono  in
   emissario;
c) emissario: canale che, partendo dal termine della rete, adduce
   le  acque   raccolte  al   recapito  finale;
   - impianto  di depurazione: si considera un complesso di opere
     atto a  ridurre il  carico inquinante  presente nelle  acque
     reflue, mediante  processi fisico  - meccanici e/o biologici
     e/o chimici;
   - abitante  equivalente:   si  ottiene  in  base  ai  seguenti
     parametri: 130  g COD  per abitante/giorno  o 200 l acqua di
     scarico per  abitante/giorno. Nel  calcolo degli equivalenti
     si farà  riferimento a  quel valore  (COD o volume acqua di
     scarico) da  cui risulterà  il numero  maggiore di abitanti
     equivalenti;
   - acque  superficiali interne:  tutti i componenti naturali ed
     artificiali  del   sistema  idrografico   che  contengono  o
     convogliano le acque meteoriche.

ARTICOLO 5
(Classificazione delle pubbliche fognature)

1.  Le   pubbliche  fognature,   agli  effetti   della   presente
disciplina,  sono   così  classificate:   Classe  A)   pubbliche
fognature che  convogliano liquami  provenienti  da  insediamenti
definiti civili  dalla vigente  normativa;  Classe  B)  pubbliche
fognature che convogliano liquami provenienti sia da insediamenti
civili  che   produttivi;  Classe   C)  pubbliche  fognature  che
convogliano  liquami   provenienti  esclusivamente   da  impianti
produttivi.

ARTICOLO 6
(Ambito di applicazione)

1. La  presente disciplina  si applica alle fognature, gestite da
Comuni singoli  o associati,  che convoglino  o siano destinate a
convogliare liquami  secondo le  previsioni di  attuazione  dello
strumento  urbanistico   vigente   e   definite   dai   programmi
pluriennali di  attuazione (PPA)  di cui  all'art. 13 della legge
28/1/1977, n.  10 o  dai programmi  di realizzazione  della  rete
fognaria riferentesi ad un periodo non inferiore a tre anni e non
superiore a cinque.

ARTICOLO 7
(Pubbliche fognature appartenenti alla classe A)

1. Gli  scarichi delle  fognature gestite  dai Comuni singoli che
convoglino o  siano destinate a convogliare i liquami relativi ad
un numero  di abitanti  equivalenti non  superiore  a  2.500  che
sversino nello stesso corpo ricettore, devono conseguire i limiti
dell'allegata tabella  K entro  i termini di cui all'ultimo comma
dell'art. 8  della legge  10 maggio  1976, n.  319. I  fanghi  di
risulta  devono  subire  un  trattamento  tale  che  il  prodotto
ottenuto possa essere riutilizzato nelle forme più appropriate e
la sua  destinazione risulti  compatibile  con  le  finalità  di
salvaguardia  ambientale   e  le   norme  di  tutela  igienico  -
sanitaria.

2. Gli  scarichi delle  fognature gestite  dai Comuni  singoli  o
associati che  convoglino o siano destinate a convogliare liquami
relativi ad  un numero di abitanti equivalenti compreso tra 2.500
e 40.000  che  sversino  nello  stesso  corpo  ricettore,  devono
conseguire i  limiti della  allegata tabella K entro i termini di
cui all'ultimo  comma dell'art.  8 della legge 10 maggio 1976, n.
319  o   quelli  più  restrittivi  successivamente  fissati  con
apposito provvedimento  regionale in  relazione  alla  natura  ed
all'utilizzo dei corpi idrici ricettori.

3. Gli  scarichi delle  fognature gestite  dai Comuni  singoli  e
associati che  convoglino  o  siano  destinate  a  convogliare  i
liquami relativi ad un numero di abitanti equivalenti superiore a
40.000 devono conseguire entro il termine di cui all'art. 8 della
legge 10  maggio 1976,  n. 319  i limiti indicati nella tabella A
allegata alla legge stessa ad eccezione del fosforo totale, azoto
nitroso, azoto  nitrico, azoto  ammoniacale i  cui limiti possono
essere quelli  indicati  nella  tabella  C  per  un  periodo  non
superiore ai  tre anni  dalla data  di entrata  in  vigore  della
presente legge. A decorrere da questo termine gli scarichi devono
raggiungere i  limiti della  tabella A allegata alla legge 319/76
anche per i suddetti parametri.

4. Per le esigenze di adeguamento e potenziamento degli impianti,
conseguenti ai processi di maggiore depurazione previsti ai punti
2 e  3 del presente articolo, i Comuni, ove necessario provvedono
entro un  anno dall'entrata  in vigore  della presente  legge  ad
adeguare i propri strumenti urbanistici.

5. Al  fine di  conseguire l'allineamento  dello  scarico  finale
delle fognature  ai limiti  previsti nei  punti  1,  2  e  3  del
presente articolo  i Comuni possono adottare fino dall'entrata in
vigore  della   presente  disciplina,   idonei   regolamenti   di
accettabilità in  fognature  per  gli  scarichi  provenienti  da
insediamenti civili  appartenenti alla  classe B  e C  di cui  al
successivo art. 22.

ARTICOLO 8
(Pubbliche fognature appartenenti alla Classe B)

1. Gli  scarichi delle  fognature gestite  dai Comuni  singoli  o
associati che  convoglino o siano destinate a convogliare liquami
provenienti sia da insediamenti civili che produttivi, qualora il
liquame in  ingresso al depuratore o, in assenza di quest'ultimo,
in  uscita   dalla  fognatura   non  sia   superiore  ai   limiti
dell'allegata tabella  K1 che  rappresenta le  caratteristiche di
uno scarico  proveniente da  insediamenti esclusivamente  civili,
sono  assimilabili   agli  scarichi   provenienti  da   fognature
appartenenti  alla   classe  A   e  pertanto   soggiacciono  alla
disciplina di cui al precedente articolo.

2. Gli  scarichi delle  fognature gestite  dai Comuni  singoli  o
associati che  convoglino o siano destinate a convogliare liquami
provenienti  sia  da  insediamenti  civili  che  da  insediamenti
produttivi, qualora  il liquame  in ingresso  al depuratore o, in
assenza di  quest'ultimo, in  uscita  dalle  fognature,  presenti
caratteristiche superiori  ai limiti  dell'allegata  tabella  K1,
sono considerati  scarichi provenienti da insediamenti produttivi
e  come   tali  soggetti   alla   legge   319/76   e   successive
modificazioni. Tali  scarichi devono  conseguire i  limiti di cui
alla tabella  A  allegata  alla  legge  n.  319/76  e  successive
modificazioni entro i termini previsti dalla medesima.

ARTICOLO 9
(Pubbliche fognature appartenenti alla classe C)

1. Gli  scarichi delle  fognature gestite  dai Comuni  singoli  o
associati che  convoglino  o  siano  destinati  a  convogliare  i
liquami provenienti  esclusivamente  da  insediamenti  produttivi
sono soggetti  alla legge  n. 319/76  e successive modificazioni.
Tali scarichi  dovranno essere  adeguati ai  limiti di  cui  alla
tabella  A   allegata  alla   legge  n.   319/76   e   successive
modificazioni, entro i termini previsti dalla medesima.

2. Le determinazioni di cui ai precedenti artt. 7 e 8 ed al primo
comma del  presente  articolo  devono  essere  effettuate  su  un
campione medio  giornaliero risultante da almeno tre prelevamenti
eseguiti in  un intervallo di tempo minimo di tre ore e computati
nell'arco di  almeno tre  mesi in  modo da essere rappresentativi
dell'effluente nonchè  delle portate stagionali del corpo idrico
ricettore.

ARTICOLO 10
(Scarichi a mare)

1. Lo  scarico diretto  delle pubbliche  fognature  nella  fascia
marina  costiera   il  cui   uso  prevalente   sia  quello  della
balneazione è  consentito solo se i liquami raggiungono i limiti
della tabella  A allegata  alla legge  n. 319/1976  e  successive
modificazioni.

2. Lo  scarico delle pubbliche fognature appartenenti alle classi
A, B  e C,  aventi le  caratteristiche, diverse  dalla tabella A,
prescritte  dagli   artt.  7,   8  e  9  è  consentito  solo  se
allontanato, con  apposita condotta  marina, dalla  fascia marina
costiera il cui uso prevalente sia quello della balneazione. Tale
condotta dovrà  distare dalla  costa almeno 300 metri e comunque
quanto  necessario  per  assicurare  il  suo  ancoraggio  ad  una
profondità non inferiore a 25 metri.

3. L'ubicazione,  il sistema  di spandimento, di ancoraggio della
condotta  sottomarina   saranno  scelti   dai  Comuni  singoli  o
associati sulla  base di precisi studi mirati a verificare che le
condizioni meteomarine,  la natura  dei fondali,  i  venti  e  le
correnti  prevalenti   siano  tali   da  diluire   e  allontanare
convenientemente lo scarico dalla costa.

4.  Lo   scarico  di  una  condotta  sottomarina  è  vietato  in
prossimità di  banchi di  molluschi eduli a sviluppo naturale di
cui sia consentita la pesca in base a quanto previsto dalla legge
22 maggio 1977, n. 192.

ARTICOLO 11
(Divieti)

1. E'  vietato lo  scarico delle pubbliche fognature appartenenti
alle classi  A, B  e C  negli specchi  di mare classificati dalla
Regione  in  base  alla  legge  22/5/1977,  n.  192  approvati  o
condizionati  ai  fini  della  molluschicoltura.  Sono  parimenti
vietati gli  scarichi predetti  a distanza  minore di 2.000 metri
dagli   impianti    di   prese    di   acqua   marina   destinata
all'alimentazione di impianti di stabulazione e/o depurazione dei
molluschi eduli lamellibranchi di cui alla precitata legge.

ARTICOLO 12
(Scarichi in prossimità di prese acquedottistiche)

1. Qualora lo scarico delle fognature appartenenti alle classi A,
B e  C, nonchè  lo scarico  finale di  impianti  di  depurazione
avvenga in  prossimità di  prese  acquedottistiche,  la  Regione
sulla base  della classificazione  di  cui  all'art.  3  del  DPR
3/7/1982, n.  515, detterà norme specifiche per il conseguimento
di caratteristiche di qualità delle predette fognature.

2. Laddove  si riscontrino  particolari situazioni  di magra  del
corpo idrico  ricettore che  ne compromettano gli usi prioritari,
la  Regione   potrà  prescrivere   particolari  interventi   per
diminuire l'apporto inquinante. I provvedimenti saranno presi dal
Sindaco  previo   accertamento  sugli  insediamenti  con  apporti
maggiormente inquinanti.

ARTICOLO 13
(Prescrizioni)

1. Se  il recapito  finale della  pubblica fognatura appartenente
alla classe  A è  costituito da:

1) acque a debole ricambio;
2) corpi idrici con stato trofico alterato;
3) bacini idrogeologici di acque minerali e termali;

gli scarichi  devono essere  conformi ai  limiti della  tabella A
allegata alla legge n. 319/1976 e successive modificazioni, entro
il termine di cui all'art. 8 della legge stessa.

2. Lo scarico in acque sotterranee è proibito.

TITOLO III
CRITERI DI GESTIONE DELLE PUBBLICHE FOGNATURE

ARTICOLO 14
(Insediamenti esistenti. Obbligo di allacciamento)

1. Per gli insediamenti già esistenti che diano luogo a scarichi
di natura  civile il Comune prevederà l'obbligo di allacciamento
al servizio  pubblico secondo  le previsioni  di attuazione dello
strumento urbanistico vigente definite dal PPA o dai programmi di
realizzazione della  rete fognaria  riferentesi ad un periodo non
inferiore a tre e non superiore a cinque anni.

ARTICOLO 15
(Nuovi insediamenti. Obbligo di allacciamento)

1. I  nuovi insediamenti  che diano  luogo a  scarichi di  natura
civile, che ricadono in aree territoriali servite dalle fognature
comunali, sono  obbligati  ad  attivare  gli  allacciamenti  alla
pubblica fognatura.

2. I  Comuni non  rilasceranno la  licenza  di  agibilità  e  di
abitabilità in mancanza di allacciamento alla pubblica fognatura
da parte degli insediamenti produttivi.

ARTICOLO 16
(Oneri di allacciamento)

1. Per ogni tratto di fognatura il Comune può stabilire oneri di
allacciamento, a  carico dei  privati, definiti sulla base di una
lunghezza media  degli allacciamenti previsti, anche tenuto conto
di eventuali  standards regionali  o zonali  da definirsi,  ferme
restando  le   valutazioni  specifiche  per  quanto  riguarda  il
dimensionamento riferito alla singola utenza.

TITOLO IV
SCARICATORI DI PIENA DELLE PUBBLICHE FOGNATURE

ARTICOLO 17
(Classificazione)

1. Sulla  base degli  obiettivi  posti  dalle  direttive  per  la
disciplina degli  scarichi civili  e delle pubbliche fognature in
acque superficiali,  e della  classificazione  che  le  direttive
stesse propongono  per le  pubbliche fognature,  rientrano  nella
presente disciplina  solo gli  scaricatori di piena a servizio di
fognature miste che sono così classificati:

- classe A: scaricatori di piena relativi a sistemi fognari misti
  convoglianti    scarichi    provenienti    esclusivamente    da
  insediamenti civili  e produttivi,  purchè le  caratteristiche
  del liquame  in ingresso  al depuratore  siano uguali  a quelle
  contenute nella  tabella K1;

- classe B: scaricatori di piena relativi a sistemi fognari misti
  convoglianti    scarichi    provenienti    esclusivamente    da
  insediamenti produttivi o civili e produttivi che diano origine
  ad un  liquame in ingresso al depuratore le cui caratteristiche
  qualitative superino i limiti dell'allegata tabella K1.

ARTICOLO 18
(Scaricatori di piena di classe A. Dimensionamento)

1. Gli  scaricatori di  piena di classe A, dovendosi tenere conto
delle caratteristiche  del corpo  ricettore e  degli usi a cui è
destinato,  dovranno   essere  dimensionati   sulla  base   della
funzionalità idraulica  complessiva della  rete fognaria  e  del
depuratore,  provvedendo   ad  adeguare  il  sistema  con  idonei
accorgimenti (vasche di pioggia, di omogeneizzazione, ecc.).

2. I  valori di  diluizione di  norma dovranno  essere da  tre  a
cinque volte  la portata  media nera  in tempo asciutto calcolato
nelle 24 ore.

ARTICOLO 19
(Scaricatori di piena di classe B. Dimensionamento)

1. Gli  scaricatori di  piena di classe B, dovendosi tenere conto
delle caratteristiche  del corpo  ricettore e  degli usi a cui è
destinato,  dovranno   essere  dimensionati   sulla  base   della
funzionalità idraulica  complessiva della  rete fognaria  e  del
depuratore,  provvedendo   ad  adeguare  il  sistema  con  idonei
accorgimenti (vasche di pioggia, di omogeneizzazione, ecc.).

2. I  valori di  diluizione di  norma dovranno  essere da  tre  a
cinque volte  la portata  media nera  in tempo asciutto calcolato
nelle 24 ore.

3. Oltre a tali accorgimenti dovranno essere adottati regolamenti
di accettabilità nelle pubbliche fognature, per gli insediamenti
produttivi e  prescritti idonei  accorgimenti per  evitare che le
portate  di   supero  sversate   direttamente  nei  corpi  idrici
superficiali superino  i valori  della tabella  C della  legge n.
319/76 e successive modificazioni, limitatamente agli elementi di
cui al punto 10 della tabella C della legge n. 319/1976.

ARTICOLO 20
(Prescrizioni particolari)

1. Qualora le caratteristiche della rete fognaria e dell'impianto
di  depurazione   esistente  nonchè   il  dimensionamento  dello
scolmatore siano  tali che, con l'attivazione di quest'ultimo non
siano garantite  comunque, per  le acque  di  supero,  diluizioni
compatibili con  le caratteristiche  del corpo  ricettore e degli
usi a  cui è  destinato, il  Comune predispone idonei interventi
(vasche di  pioggia e  di omogeneizzazione,  ecc.) o  trattamenti
parziali (clorazione, ecc.).

ARTICOLO 21
(Manutenzione degli impianti)

1. Per  gli interventi di manutenzione straordinaria ed ordinaria
degli impianti  si dovrà  tenere conto delle caratteristiche del
corpo ricettore  e, in  relazione alle  utenze  industriali,  dei
periodi di minor apporto di inquinanti. Di tali interventi dovrà
essere data  preventiva comunicazione  al Presidente della Unità
Sanitaria Locale  di pertinenza  territoriale per  gli  eventuali
provvedimenti di competenza.

TITOLO V
DISCIPLINA  DEGLI   SCARICHI  DI   INSEDIAMENTI  CIVILI  CHE  NON
RECAPITANO IN PUBBLICA FOGNATURA

ARTICOLO 22
(Classificazione degli insediamenti civili)

1. Agli  effetti della  presente legge gli insediamenti civili di
cui alla lettera C) dell'art. 1 sono così classificati: Classe A
Nella classe A sono compresi:

- abitazioni civili;
- alberghi, pensioni, campeggi;
- circoli ricreativi, luoghi di convegno o riunioni;
- insediamenti scolastici;
- impianti sportivi;
- mense,  servizi  igienici  anche  provenienti  da  insediamenti
  produttivi, purchè  separati da  reflui del ciclo del processo
  tenologico;
- altri insediamenti sedi di attività similari che diano origine
  a scarichi  con caratteristiche qualitative inferiori od uguali
  a quelle indicate nella tabella K1;
- insediamenti  sede di  produzione di  beni e/o  di servizi  che
  diano origine  esclusivamente a  scarichi  con  caratteristiche
  qualitative uguali a quelle indicate nella tabella K1;
- le  imprese agricole  di cui alla lettera a) della delibera del
  Comitato  Interministeriale   per   la   tutela   delle   acque
  dall'inquinamento   dell'8/5/1980    pubblicata   su   Gazzetta
  Ufficiale n. 130 del 14/5/1980; Classe B

Nella classe B sono compresi:

- servizi per l'igiene e la pulizia;
- servizi  per lavatura,  tintura, stiratura  e servizi affini ed
  ausiliari;
- autorimesse e stazioni di servizio;
- carrozzerie;
- distributori carburanti con stazioni di servizio;
- officine meccaniche;
- studi fotografici;
- stabilimenti idropinici ed idrotermali;
- impianti per la produzione di energia elettrica;
- stazione di servizio ferroviarie ed aeroportuali;
- impianti di smaltimento rifiuti solidi urbani ed industriali;
- ospedali, case di cura, laboratori di analisi;
- mattatoi, macelli;
- laboratori di produzione di pasticceria ed affini;
- altri  insediamenti sedi  di attività  di servizio  che  diano
  origine a scarichi con caratteristiche qualitative superiori ai
  limiti indicati  nell'allegata  tabella  K1;  Classe  C:  Nella
  classe C sono compresi:
- le  imprese agricole  di cui  alle lettere  b), c)  e d)  della
  delibera del  Comitato Interministeriale  per la  tutela  delle
  acque dall'inquinamento  dell'8/5/1980 pubblicata  su  Gazzetta
  Ufficiale n. 130 del 14/5/1980.

ARTICOLO 23
(Prescrizioni)

1. Lo  scarico di  insediamenti civili  in acque  sotterranee  è
vietato.

2. Sono  ammessi gli  scarichi degli insediamenti civili in acque
superficiali, interne  e  marine,  sul  suolo  o  nel  sottosuolo
purchè rispettino  le prescrizioni  della presente  disciplina e
della normativa vigente.

ARTICOLO 24
(Scarichi di  insediamenti  civili  esistenti  appartenenti  alla
classe A)

1.  Agli   effetti  della   presente  disciplina  si  considerano
esistenti gli  insediamenti civili  che abbiano  già attivato lo
scarico, ovvero  ottenuto la  concessione edilizia,  alla data di
entrata in vigore della presente legge.

2. Gli  scarichi degli insediamenti civili esistenti appartenenti
alla classe  A  di  cui  all'art.  22  che  recapitano  in  acque
superficiali interne  o  marine,  nel  suolo  e  nel  sottosuolo,
devono, entro  due anni  dall'entrata in  vigore  della  presente
disciplina, essere adeguati ai limiti di cui all'allegata tabella
K.

3. Gli  scarichi che  recapitano in  acque superficiali interne o
marine non  devono comunque  essere superiori ai limiti stabiliti
dal regolamento  comunale di accettabilità in pubblica fognatura
per  scarichi  degli  insediamenti  produttivi.  Per  i  predetti
scarichi qualora recapitino sul suolo e nel sottosuolo sono fatti
salvi i  limiti e  le prescrizioni più restrittive già adottate
dai Comuni.

ARTICOLO 25
(Prescrizioni particolari)

1. Per il conseguimento dei limiti contenuti nella tabella K sono
consentite  le  tradizionali  pratiche  d'uso  sia  delle  vasche
settiche che di quelle di tipo Imhoff.

ARTICOLO 26
(Scarichi di  insediamenti civili  nuovi appartenenti alla classe
A)

1. Agli  effetti della  presente disciplina  si considerano nuovi
gli insediamenti  che non  abbiano attivato lo scarico ovvero non
abbiano ottenuto  la concessione  edilizia all'entrata  in vigore
della  presente   legge  e  quelli  che  pur  esistenti  in  data
anteriore, abbiano mutato la loro originaria destinazione d'uso e
procedano  ad   eseguire  ampliamenti  o  ristrutturazioni  della
stessa, ovvero il trasferimento in altro luogo.

2. Gli scarichi degli insediamenti civili nuovi appartenenti alla
classe A  sono tenuti  al rispetto  delle  prescrizioni  indicate
all'art. 24 fino dalla loro attivazione.

ARTICOLO 27
(Classe B.  Insediamenti civili  esistenti con  carico inquinante
compreso nei  limiti della  tabella K1  e  non  superiori  a  500
abitanti equivalenti)

1. Gli  scarichi degli insediamenti civili esistenti appartenenti
alla classe  B  di  cui  all'art.  22  che  recapitano  in  acque
superficiali interne o marine, nel suolo e nel sottosuolo, il cui
carico inquinante  non superi  i limiti dell'allegata tabella K1,
nonchè quello  corrispondente a  500 abitanti  equivalenti  sono
assimilabili  agli   scarichi  provenienti   dagli   insediamenti
appartenenti  alla   classe  A   e  pertanto   soggiacciono  alla
disciplina di cui all'art. 24.

ARTICOLO 28
(Classe B.  Insediamenti civili  esistenti con  carico inquinante
non superiore  ai limiti  della tabella  K1 e  compreso tra 500 e
10.000 abitanti equivalenti)

1. Gli  scarichi degli  insediamenti esistenti  appartenenti alla
classe B  di cui  all'art. 22  recapitanti  in  acque  interne  o
marine, nel  suolo e nel sottosuolo, il cui carico inquinante non
superi i limiti dell'allegata tabella K1 e sia compreso tra i 500
ed i  10.000 abitanti  equivalenti e  che sversino  nello  stesso
corpo ricettore  devono, entro  due anni  dall'entrata in  vigore
della presente  disciplina, essere  adeguati  ai  limiti  di  cui
all'allegata tabella  K e  comunque non essere superiori a quelli
stabiliti  dal   regolamento  comunale  di  accettabilità  degli
scarichi in pubblica fognatura.

2. Gli  scarichi di cui al precedente comma possono essere tenuti
ad allinearsi  a limiti  più restrittivi qualora la Regione, con
apposito provvedimento, dovesse prescriverne il conseguimento.

3. Il progetto degli impianti necessari all'adeguamento ai limiti
dell'allegata tabella  K deve ricomprendere, anche ai fini di una
corretta  localizzazione,  la  previsione  che  l'impianto  debba
essere successivamente  integrato  e  completato.  Tali  progetti
devono essere presentati al Comune di competenza.

ARTICOLO 29
(Classe B.  Insediamenti civili  esistenti con  carico inquinante
compreso nei  limiti  della  tabella  K1  e  superiore  a  10.000
abitanti equivalenti)

1. Gli  scarichi degli  insediamenti esistenti  appartenenti alla
classe B  di cui all'art. 22 della presente legge, recapitanti in
acque superficiali  interne o marine, nel suolo o nel sottosuolo,
il cui  carico  inquinante  non  superi  i  limiti  dell'allegata
tabella K1  ma sia  superiore a  quello corrispondente  a  10.000
abitanti equivalenti,  devono,  entro  un  anno  dall'entrata  in
vigore della  presente disciplina,  essere adeguati  ai limiti di
cui all'allegata tabella K.

2. Qualora  entro i  successivi due  anni non si sia provveduto a
collegare i  suddetti scarichi  con il  sistema  delle  pubbliche
fognature, essi  dovranno  risultare  adeguati  ai  limiti  della
tabella A, allegata alla legge n. 319/1976.

ARTICOLO 30
(Prescrizioni particolari)

1. Per  il conseguimento  dei limiti  prescritti nella  tabella K
sono consentite  le tradizionali  pratiche d'uso sia delle vasche
settiche che di quelle di tipo Imhoff.

2. L'ubicazione  delle fosse e degli impianti di depurazione deve
essere esterna  ai fabbricati e distante almeno un metro dai muri
di fondazione  e non  meno di  10  metri  da  qualunque  fosso  o
serbatoio destinato all'acqua potabile.

ARTICOLO 31
(Classe B.  Insediamenti civili  esistenti, con carico inquinante
superiore ai  limiti della  tabella K1. Obbligo di denuncia degli
scarichi esistenti appartenenti alle classi A e B)

1. Gli  scarichi degli insediamenti civili esistenti appartenenti
alla  classe   B  di   cui  all'art.   22  recapitanti  in  acque
superficiali interne o marine, nel suolo o nel sottosuolo, il cui
carico inquinante  superi  i  limiti  dell'allegata  tabella  K1,
devono allinearsi  ai limiti  di cui alla tabella A allegata alla
legge n. 319/1976, entro il termine di cui all'art. 8 della legge
stessa.

2. Le  determinazioni  analitiche  sugli  scarichi  di  cui  agli
articoli 27,  28  e  29  devono  essere  effettuati  su  campioni
prelevati secondo  quanto previsto  dalla  legge  n.  319/1976  e
successive modificazioni.

3. I  titolari  degli  scarichi  provenienti  dagli  insediamenti
civili già  esistenti, appartenenti  alle classi  A  e  B,  sono
tenuti a denunciare la loro posizione alla autorità comunale nei
modi e nei tempi da essa disposti.

ARTICOLO 32
(Scarichi di  insediamenti civili  nuovi appartenenti alla classe
B)

1. Gli scarichi degli insediamenti nuovi appartenenti alla classe
B sono  tenuti al  rispetto  delle  prescrizioni  indicate  negli
articoli 27, 28, 29 e 31 fino dalla loro attivazione.

2. I  titolari dei  predetti scarichi  devono inoltre  presentare
domanda di  autorizzazione al  Comune dove è ubicato lo scarico.
Il Comune concederà o negherà la autorizzazione allo scarico in
sede   di    rilascio    della    agibilità    e    abitabilità
dell'insediamento.

ARTICOLO 33
(Scarichi di insediamenti civili appartenenti alla Classe C)

1. Gli  scarichi degli insediamenti civili esistenti appartenenti
alla  classe   C  di   cui  all'art.   22  recapitanti  in  acque
superficiali interne o marine devono, entro due anni dall'entrata
in vigore della presente disciplina, essere adeguati ai limiti di
cui  all'allegata   tabella  K.  2.  Gli  scarichi  dei  predetti
insediamenti  civili   nuovi  sono   tenuti  al   rispetto  delle
prescrizioni contenute  nel presente  articolo  fino  dalla  loro
attivazione. I  titolari dei  predetti  scarichi  devono  inoltre
presentare domanda  di autorizzazione allo scarico al Comune dove
è  ubicato   lo  scarico.   Il  Comune   concederà  o  negherà
l'autorizzazione predetta  in sede di rilascio della agibilità o
abitabilità dell'impianto.

ARTICOLO 34
(Utilizzo acque di rifiuto per la fertirrigazione)

1. Le  acque di  rifiuto degli  insediamenti civili  appartenenti
alla classe C di cui all'art. 22 possono essere utilizzate per la
fertirrigazione purchè  osservino le  seguenti prescrizioni:  la
quantità massima  ammissibile di  liquami derivanti da attività
zootecniche da  smaltire sul  suolo adibito  ad uso agricolo deve
corrispondere ad un carico non superiore a 40 qha di peso vivo di
bestiame da  allevamento ovvero,  per  le  imprese  agricole  che
esercitano attività  di trasformazione  e  valorizzazione  delle
produzioni di  cui alle  lettere b),  c) e  d) della delibera del
Comitato  Interministeriale   dell'8/5/1980,  una  quantità  non
superiore a  100  mcha/anno  se  la  fertirrigazione  avviene  su
terreni argillosi ovvero 400 mcha/anno se su terreno sabbioso.

2. Lo spandimento dovrà essere inoltre effettuato avendo cura di
frazionare  la   quantità  complessiva   nel  corso   del  ciclo
agronomico  annuale   e  sospendendolo   nei  periodi  di  minore
capacità di assorbimento dei terreni.

ARTICOLO 35
(Fertirrigazione.  Fascia   di  rispetto  attorno  alla  zona  di
smaltimento)

1. Attorno  alla zona  di smaltimento  dovrà essere prevista una
fascia di  rispetto di  almeno 80  metri  liberi  da  abitazioni,
strade statali e provinciali.

2. I  Comuni dove  si attua la fertirrigazione potranno stabilire
distanze  diverse  tenendo  conto  delle  esigenze  di  carattere
igienico -  sanitario in  relazione alle  situazioni locali,  con
particolare  riferimento   alle   caratteristiche   dei   terreni
(permeabilità, inclinazione  degli strati  superficiali, vincoli
idrogeologici) alle  condizioni  anemologiche  della  zona,  alla
natura e consistenza dei liquami.

ARTICOLO 36
(Fertirrigazione - Modalità)

1. La  fertirrigazione  con  i  liquami  predetti  dovrà  essere
inoltre attuata  in modo da assicurarne una idonea dispersione ed
innocuizzazione  e   garantire  che   le  acque   superficiali  e
sotterranee, il suolo e la vegetazione non subiscano degradazione
o danno.

2. Adeguate  sistemazioni idraulico  - agrarie  dovranno  evitare
ogni fenomeno  di ruscellamento  all'atto della  somministrazione
del liquame. Lo scarico inoltre non dovrà produrre inconvenienti
ambientali come  rischi per  la salute  pubblica e  diffusione di
aerosol.

ARTICOLO 37
(Fertirrigazione. Divieti)

1. La fertirrigazione con i predetti liquami è vietata:

- nelle aree urbane;
- nelle aree di rispetto dell'abitato previste dal PRG;
- nelle  aree di  protezione primaria  ai pozzi  di alimentazione
  idrica ad uso civile;
- nelle aree di rispetto dei corsi d'acqua di cui al PRG;
- nelle  superfici golenali  e in  quelle  costituenti  casse  di
  espansione;
- nei parchi naturali;
- nelle aree destinate dal PRG a parco naturale;
- nelle aree con pendenza superiore al 15%;
- nelle aree boschive;
- nelle aree calanchive, franose e geologicamente instabili;
- nelle aree di cava.

ARTICOLO 38
(Classe C. Scarico sul suolo non adibito ad uso agricolo. Divieto
in zone sottoposte a vincolo idrogeologico)

1. Qualora  i liquami degli insediamenti civili appartenenti alla
classe C  di cui  all'art. 22  derivanti da attività zootecniche
nonchè da  imprese che  esercitano attività di trasformazione a
valorizzazione delle  produzioni di  cui alle lettere b), c) e d)
della  delibera   del  Comitato  Interministeriale  dell'8/5/1980
recapitino  sul  suolo  e  nel  sottosuolo  non  adibito  ad  uso
agricolo, lo  scarico dovrà  essere effettuato  in conformità a
quanto previsto  negli articoli precedenti ed inoltre deve essere
effettuato in modo da non compromettere l'interesse paesaggistico
e naturale del territorio.

2. Tali  scarichi inoltre  sono proibiti  in  zone  sottoposte  a
vincolo idrogeologico.

ARTICOLO 39
(Utilizzo acque  di rifiuto  per la fertirrigazione. Attribuzioni
della Giunta regionale)

1. Le  quantità per  ha di liquame fissate dall'art. 34 potranno
essere  modificate  dalla  Giunta  regionale  in  relazione  alle
caratteristiche fisico  - chimiche  del  terreno,  alle  pratiche
agronomiche in uso, alle caratteristiche idrogeologiche del suolo
e del sotto - suolo, alle caratteristiche qualitative del liquame
con particolare  riguardo alle  sostanze tossiche,  persistenti o
bioaccumulabili, su  parere del Comune nel cui territorio risiede
lo scarico.

ARTICOLO 40
(Liquami delle imprese agricole. Accumulo)

1.  I   liquami  delle   imprese  agricole   prima   della   loro
utilizzazione dovranno  essere di  norma raccolti in recipienti a
perfetta tenuta o in bacini di accumulo naturalmente impermeabili
od impermeabilizzati.

2. Tali  bacini di  accumulo  o  recipienti  dovranno  avere  una
capacità complessiva  non  inferiore  a  quella  necessaria  per
assicurare la  conservazione del liquame prodotto dall'azienda in
4 mesi  ed in  caso di  lavorazioni stagionali  per una quantità
equivalente ad un terzo del liquame mediamente prodotto.

3. I  bacini o recipienti di accumulo, se aperti, dovranno essere
ubicati a  distanza di  almeno 100  metri dagli edifici di civile
abitazione.

4. Sono escluse dai predetti obblighi le piccole imprese agricole
che sia  per la  loro dimensione  che  per  le  normali  pratiche
agronomiche siano  in grado di effettuare i comuni e tradizionali
sistemi di  accumulo  dei  liquami  (piccole  concimaie,  piccoli
recipienti, ecc.).

ARTICOLO 41
(Scarichi provenienti da insediamenti civili adibiti ad attività
sanitaria)

1. E'  vietato lo  scarico sul  suolo adibito  ad uso  agricolo e
negli strati  superficiali di  esso dei liquami provenienti dagli
insediamenti civili adibiti ad attività sanitarie.

2. Gli  scarichi degli  insediamenti di  cui al  precedente comma
dovranno comunque  essere  sottoposti  sempre  a  trattamenti  di
disinfezione  qualunque   sia  il   loro  recapito   finale,   in
conformità alle  disposizioni impartite dall'autorità sanitaria
territorialmente competente.

ARTICOLO 42
(Scarichi nella  fascia costiera ad uso prevalente di balneazione
ed in prossimità di banchi molluschi a sviluppo naturale)

1. Gli  scarichi di  tutti gli  insediamenti civili  nella fascia
marina  costiera   il  cui   uso  prevalente   sia  quello  della
balneazione sono  consentiti solo  se,  dopo  aver  raggiunto  la
caratteristiche di  cui ai  precedenti articoli  27, 28, 29, 31 e
33, viene  allontanato, mediante  apposita condotta,  a  distanza
della costa  di almeno  300 metri  e comunque  tale da assicurare
l'ancoraggio ad una profondità non inferiore a 25 metri.

2. Tale  soluzione potrà essere adottata previo accertamento che
le condizioni  meteomarine, la  natura dei  fondali, i venti e le
correnti  assicurino   una  diluizione   ed   un   allontanamento
conveniente dello scarico dalla costa.

3. Tali  modalità di scarico devono essere comunque attuate solo
nei casi in cui non vi siano pubbliche fognature funzionanti.

4.  Lo   scarico  di  una  condotta  sottomarina  è  vietato  in
prossimità di  banchi di  molluschi eduli a sviluppo naturale di
cui sia consentita la pesca in base a quanto previsto dalla legge
22/5/1977, n. 192.

ARTICOLO 43
(Specchi di  mare classificati  ai fini  della  molluschicoltura.
Divieto di scarico)

1. E'  vietato lo  scarico di tutti gli insediamenti civili negli
specchi di  mare classificati  dalla  Regione  come  approvati  o
condizionati ai  fini della  molluschicoltura in  base alla legge
22/5/1977, n. 192.

2. Sono parimenti vietati gli scarichi di cui al precedente comma
a distanza  inferiore a  2.000 metri dalle prese di acqua di mare
destinata  ad  alimentazione  di  impianti  di  stabulazione  e/o
depurazione  dei  molluschi  eduli  lamellibranchi  di  cui  alla
precitata legge.

ARTICOLO 44
(Prescrizioni)

1. Nel  caso che il recapito degli scarichi civili sia costituito
da: 1) acque a debole ricambio; 2) corpi idrici con stato trofico
alterato; 3) bacini idrogeologici di acque minerali e termali gli
scarichi dovranno  essere conformi  ai  limiti  della  tabella  A
allegata alla legge n. 319/1976 e successive modificazioni, entro
il termine di cui all'art. 8 della legge stessa.

TITOLO VI
NORME TRANSITORIE E FINALI

ARTICOLO 45
(Norma transitoria)

1. Entro  il mese  di aprile  del  1986  la  Giunta  presenta  al
Consiglio regionale:

a) la  rilevazione dello  stato di fatto delle opere attinenti ai
   servizi pubblici di fognatura e depurazione;
b) l'individuazione  del fabbisogno  di opere pubbliche attinenti
   ai  servizi   suddetti,  nonchè  la  stima  delle  necessità
   finanziarie connesse.

2. In  questa sede  il Consiglio  regionale,  su  proposta  della
Giunta,  con   apposita  delibera  stabilisce  criteri  e  limiti
qualitativi e  temporali per l'eventuale concessione di proroghe,
che comunque  non potranno  superare  il  limite  massimo  di  un
triennio, ai  termini di  cui all'ultimo  comma dell'art. 8 della
legge n.  319/1976, limitatamente  agli scarichi  delle pubbliche
fognature di  cui all'art.  7 ed al comma 1 dell'articolo 8 della
presente legge.

ARTICOLO 46
(Sanzioni)

1. A chiunque effettui lo scarico di cui alla presente disciplina
non rispettando  le  norme  in  essa  contenute  verrà  revocata
l'autorizzazione allo scarico e comminata una sanzione pecuniaria
da L. 1.000.000 a L. 10.000.000.

ARTICOLO 47
(Impianti non specificatamente disciplinati)

1. Per gli scarichi di impianti di depurazione, di fognature o di
singoli insediamenti  civili non  specificatamente fatti  oggetto
della presente disciplina, si applicano le prescrizioni contenute
nella delibera  del Comitato  dei Ministri  del 4/2/1977  nonchè
quelle emanate dall'autorità sanitaria locale.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 23 gennaio 1986.

La presente  legge è  stata approvata dal Consiglio Regionale il
17 dicembre  1985 ed è stata vistata dal Commissario del Governo
il 20 gennaio 1986.

ALLEGATO

- ph: 5,5 - 9,5
- colore:  non percettibile  dopo diluizioni 1: 40 su spessore di
  10 cm
- odore:  non deve  essere causa  di inconvenienti  e molestie di
  alcun genere

TABELLA K 2
Limiti  di     accettabilità   degli  scarichi  delle  fognature
convoglianti liquami relativi a Comuni di cui all'art. 7.

- solidi  totali in  sospensione: non più del 40% del valore del
  liquame grezzo a monte dell'impianto di depurazione
- solidi sedimentabili: 0,5 mll
- materiali grossolani: assenti
- grassi e olii animali e vegetali: 20 mgl
- COD:  non più  del 70%  del valore  del liquame grezzo a monte
  dell'impianto
- BOD:  non più  del 70%  del valore  del liquame grezzo a monte
  dell'impianto
- azoto  ammoniacale oppure  azoto nitroso  oppure azoto  nitrico
  oppure fosforo totale oppure tensioattivi: in questa prima fase
  di applicazione  della disciplina  non vengono  fissati  limiti
  quantitativi, riservandosi  di fissarli  in fase  di  ulteriore
  attuazione  del   PRRA  in   relazione   alle   caratteristiche
  idrologiche e  qualitative del  ricettore, alla  sua attuale  o
  futura utilizzazione ed all'entità dello scarico
- Metalli  e non  metalli tossici totali (As - Cd - Cr (VI)- Cu -
  Hg -  NiPbSe -  Zn): 3,  C1/L1+ C2/L2+  C3/L3 ...+ Cn(*)/Ln (*)
  Fermo restando  che il limite fissato per ogni singolo elemento
  non  deve  essere  superato,  la  somma  dei  rapporti  tra  la
  concentrazione con  cui ogni  singolo elemento è presente e la
  relativa concentrazione  limite non  deve superare il valore di
  3.
- Alluminio mgl come Al: 2, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione dopo sedimentazione di 2 ore.
- Arsenico  mgl come  As: 0,5, Il limite è riferito all'elemento
  in soluzione  come  ione,  sotto  forma  di  complesso,  ed  in
  sospensione.
- Boro  mgl come  B: 4,  Il limite  è riferito  all'elemento  in
  soluzione  come   ione,  sotto   forma  di   complesso,  ed  in
  sospensione dopo  sedimentazione di  2 ore.  Per gli scarichi a
  mare il limite è elevato a 10 mgl  Tale limite si applica alla
  zona di foce.
- Cadmio mgl come Cd: 0,02, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Cromo III mgl come Cr: 2, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione dopo sedimentazione di 2 ore.
- Cromo  VI mgl  come Cr: 0,2, Il limite è riferito all'elemento
  in  soluzione  come  ione,  sotto  forma  di  complesso  ed  in
  sospensione.
- Ferro  mgl come  Fe: 4,  Il limite  è riferito all'elemento in
  soluzione  come   ione,  sotto   forma  di   complesso,  ed  in
  sospensione dopo sedimentazione di 2 ore.
- Manganese mgl come Mn: 4, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione dopo sedimentazione di 2 ore.
- Mercurio mgl come Hg: 0,005, Il limite è riferito all'elemento
  in soluzione  come  ione,  sotto  forma  di  complesso,  ed  in
  sospensione.
- Nichel  mgl come  Ni: 2,  Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Piombo  mgl come Pb: 0,2, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Rame  mgl come  Cu: 0,1,  Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Selenio  mgl come  Se: 0,03, Il limite è riferito all'elemento
  in soluzione  come  ione,  sotto  forma  di  complesso,  ed  in
  sospensione.
- Zinco  mgl come  Zn: 0,5, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Cianuri totali mgl come CN-: 1
- Cloro attivo mgl come Cl2: 0,3
- Solfuri mgl come H2S: 2
- Solfiti mgl come SO2: 2
- Solfati mgl come SO4:

1.000, Per  questo parametro,  che non si applica agli scarichi a
  mare, le  acque della  zona di  foce sono equiparate alle acque
  costiere purchè  almeno sulla metà di una qualsiasi sezione a
  valle  dello   scarico  non   vengano  disturbate  le  naturali
  variazioni di concentrazione dei solfati.
- Cloruri mgl come Cl:

1.200, Per  questo parametro,  che non si applica agli scarichi a
  mare, le  acque della  zona di  foce sono equiparate alle acque
  costiere purchè  almeno sulla metà di una qualsiasi sezione a
  valle  dello   scarico  non   vengano  disturbate  le  naturali
  variazioni di salinità.
- Fluoruri mgl come F-: 12
- Oli minerali mgl: 5
- Fenoli mgl come C5H5OH: 0,5
- 35 Aldeidi mgl come HCHO: 2
- solventi organici aromatici mgl: 0,2
- Solventi organici azotati mgl: 0,1
- Solventi clorurati mgl: 1
- Pesticidi clorurati mgl: 0,05
- Pesticidi fosforati mgl: 0,1
- Saggio  di tossicità:  Il campione  diluito  1:  1  con  acqua
  standard  deve  permettere,  in  condizioni  di  aerazione,  la
  sopravvivenza di  almeno il  50% degli  animali  usati  per  il
  saggio, per  un periodo di 24 ore, alla temperatura di 20 C  La
  specie impiegata  per il  saggio deve essere Carassius auratus.
  Per gli  scarichi di  acque salmastre,  marine  e  a  salinità
  superiore a  quella del mare il saggio deve essere condotto con
  organismi marini secondo le metodiche Irsa.
- Coliformi  totali MPN100  ml: 20.000  oppure  Coliformi  fecali
  MPN100 ml: 12.000 oppure Streptococchi fecali MPN100 ml: 2.000,
  Il limite  si  applica  quando,  a  discrezione  dell'Autorità
  competente per il controllo, lo richiedono gli usi concomitanti
  del corpo idrico ricettore.

TABELLA K1
Caratteristiche dello scarico civile

- Temperatura: sino a 30 C
- Ph: fra 6,5 e 9,5
- Materiali totali in sospensione: mgl 730
- BOD5: mgl 365
- COD: mgl 730
- rapporto COD /BOD: 2,5;
- azoto ammoniacale: mgl 40
- azoto totale: mgl 60
- fosforo totale: mgl 50
- cloruri come Cl: mgl

1.200
- solfati come SO4: mgl

1.100
- grassi ed olii animali e vegetali: mgl 40
- tensioattivi: mgl 30
- materiali sedimentabili: mll 5
- Metalli  e non  metalli tossici totali (As - Cd - Cr (VI)- Cu -
  Hg -  NiPbSe -  Zn): 3,  C1/L1+ C2/L2+  C3/L3...+ Cn(*)/Ln  (*)
  Fermo restando  che il limite fissato per ogni singolo elemento
  non  deve  essere  superato,  la  somma  dei  rapporti  tra  la
  concentrazione con  cui ogni  singolo elemento è presente e la
  relativa concentrazione  limite non  deve superare il valore di
  3.
- Alluminio mgl come Al: 2, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione dopo sedimentazione di 2 ore.
- Arsenico  mgl come  As: 0,5, Il limite è riferito all'elemento
  in soluzione  come  ione,  sotto  forma  di  complesso,  ed  in
  sospensione.
- Boro  mgl come  B: 4,  Il limite  è riferito  all'elemento  in
  soluzione  come   ione,  sotto   forma  di   complesso,  ed  in
  sospensione dopo  sedimentazione di  2 ore.  Per gli scarichi a
  mare il limite è elevato a 10 mgl  Tale limite si applica alla
  zona di foce.
- Cadmio mgl come Cd: 0,02, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Cromo III mgl come Cr: 4, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione dopo sedimentazione di 2 ore.
- Cromo  VI mgl  come Cr: 0,2, Il limite è riferito all'elemento
  in  soluzione  come  ione,  sotto  forma  di  complesso  ed  in
  sospensione.
- Ferro  mgl come  Fe: 4,  Il limite  è riferito all'elemento in
  soluzione  come   ione,  sotto   forma  di   complesso,  ed  in
  sospensione dopo sedimentazione di 2 ore.
- Fluoruri mgl come F-: 12
- Oli minerali mgl: 10
- Fenoli mgl come C5H5OH: 1
- Aldeidi mgl come HCHO: 2
- Solventi organici aromatici mgl: 0,4
- Solventi organici azotati mgl: 0,1
- Solventi clorurati mgl: 1
- Pesticidi clorurati mgl: 0,05
- Pesticidi fosforati mgl: 0,1
- Manganese mgl come Mn: 4, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione dopo sedimentazione di 2 ore.
- Mercurio mgl come Hg: 0,005, Il limite è riferito all'elemento
  in soluzione  come  ione,  sotto  forma  di  complesso,  ed  in
  sospensione.
- Nichel  mgl come  Ni: 4,  Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Piombo  mgl come Pb: 0,3, Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Rame  mgl come  Cu: 0,4,  Il limite è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Selenio  mgl come  Se: 0,03, Il limite è riferito all'elemento
  in soluzione  come  ione,  sotto  forma  di  complesso,  ed  in
  sospensione.
- Zinco  mgl come  Zn: 1,  Il limite  è riferito all'elemento in
  soluzione  come   ione,  sotto   forma  di   complesso,  ed  in
  sospensione.
- Cianuri totali mgl come CN-: 1
- Cloro attivo mgl come Cl2: 0,3
- Solfuri mgl come H2S: 2
- Saggio  di tossicità:  Il campione  diluito  1:  1  con  acque
  standard  deve  permettere,  in  condizioni  di  aerazione,  la
  sopravvivenza di  almeno il  50% degli  animali  usati  per  il
  saggio, per  un periodo di 24 ore, alla temperatura di 20 C  La
  specie impiegata  per il  saggio deve essere Carassius auratus.
  Per gli  scarichi di  acque salmastre,  marine  e  a  salinità
  superiore a  quella del mare il saggio deve essere condotto con
  organismi marini secondo le metodiche IRSA.

TUTELA AMBIENTALE

