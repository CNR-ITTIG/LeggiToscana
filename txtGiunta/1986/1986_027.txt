Proroga per  l'anno 1986 dei termini di cui alla LR 17-2-1984, n.
13,  relativa  alla  disciplina  dei  finanziamenti  regionali  a
sostegno delle attività produttive non agricole.

Il Consiglio Regionale ha approvato il 16-4-1986
Il Commissario del Governo ha apposto il visto il 17-5-1986
Il Presidente  della Giunta  Regionale promulga la seguente legge
regionale:

ARTICOLO 1
(Programma regionale dei finanziamenti per l'anno 1986)

Il  programma   regionale  dei  finanziamenti  per  le  attività
produttive, di cui all'art. 7 della LR 17-2-1984, n. 13, dispone,
limitatamente agli interventi ed attività previste da progetti e
piani per l'anno 1986, nonchè riguardo alle iniziative di cui al
comma  3  dell'art.  2 della predetta LR 13/84, che debbano avere
attuazione nel  medesimo anno.  Esso è  approvato dal  Consiglio
regionale entro  il termine  del 15  giugno 1986  ed assume  come
riferimento finanziario  le disponibilità  recate per  tale anno
dal  bilancio   annuale  della   Regione  e,  relativamente  agli
interventi finanziabili  nei settori  non turistici,  per  l'anno
1987 dal bilancio pluriennale.

ARTICOLO 2
(Approvazione dei progetti e dei piani)

Le Associazioni intercomunali o Comunità montane deliberano, con
unico atto  da adottarsi entro il 31 ottobre 1986, la concessione
dei finanziamenti  regionali relativamente  a  progetti  e  piani
pervenuti al  loro esame non oltre il 31 luglio 1986 e presentati
con le  modalità di  cui all'articolo  11 della  LR 17  febbraio
1984, n. 13.

ARTICOLO 3
(Norma finale)

Restano invariate tutte le altre disposizioni recate dalla LR 17-
2-1984, n.  13, ove  non espressamente modificate con la presente
legge o con essa incompatibili.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione. Firenze, 26 maggio 1986.

La presente  legge è  stata approvata dal Consiglio Regionale il
16-4-1986 ed  è stata vistata dal Commissario del Governo il 17-
5-1986.



SVILUPPO ECONOMICO

