Nuova disciplina degli asili nido.

Il Consiglio Regionale ha approvato il 28-7-1986
Il Commissario del Governo ha apposto il visto il 28-8-1986
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. L'asilo  nido è  un servizio educativo e sociale per la prima
infanzia  che  favorisce,  in  collaborazione  con  la  famiglia,
l'armonico sviluppo psio - fisico e sociale dei bambini nei primi
tre anni di vita, secondo le finalità indicate negli artt. 1 e 6
della legge 6 dicembre 1971, n. 1044.

2. In particolare il servizio concorre a:

a) dare  una risposta  globale ai  bisogni propri  dell'età e di
   ciascun bambino;
b) prevenire  e intervenire  precocemente su eventuali condizioni
   di svantaggio psico - fisico e socioculturale;
c) garantire  la  continuità  dei  comportamenti  educativi  con
   l'ambiente familiare e con la scuola materna;
d) svolgere,  nella continuità  locale, funzioni  di  formazione
   permanente sulle problematiche della prima infanzia.

3. L'asilo  nido persegue  le finalità di cui al primo comma nel
quadro  della   massima  integrazione   con  gli   altri  servizi
educativi, sociali  e sanitari  e in  particolare con  la  scuola
materna.

ARTICOLO 2
(Utenza)

1. L'asilo  nido, secondo  i criteri  di  ammissione  di  cui  al
successivo art.  6 è aperto a tutti i bambini fino a tre anni di
età, anche  di nazionalità straniera o apolidi o non residenti,
ai sensi del secondo comma dell'art. 6 medesimo.

ARTICOLO 3
(Localizzazione)

1. Il Comune nel predisporre il programma di localizzazione degli
asili nido  assicura la  loro integrazione  nel quartiere  o  nel
nucleo abitato,  tenendo  altresì  conto  dell'evoluzione  degli
insediamenti abitativi,  dell'andamento della  popolazione fino a
tre anni di età e della domanda espressa dalle famiglie.

2. L'asilo  nido è,  preferibilmente, ubicato  in una  area  che
comprende la scuola materna ed altri servizi per l'infanzia.

ARTICOLO 4
(Ricettività e strutture)

1. La  ricettività dell'asilo nido è fissata nel numero massimo
di cinquanta bambini.

2.  La  Regione,  quando  esigenze  locali  lo  richiedono,  può
autorizzare l'apertura  di sezioni  ubicate nella  scuola materna
con una ricettività non inferiore a sette posti.

3. Lo  spazio interno  ed esterno  dell'asilo  nido  deve  essere
strutturato per  rispondere ai  bisogni delle  diverse  età,  ai
ritmi di  vita dei  singoli bambini,  alla  percezione  infantile
dello spazio, alla necessità di dare riferimenti fisici stabili,
all'esigenza di  diversificazione  in  funzione  delle  attività
individuali e di piccolo gruppo.

4. In questo quadro, sono da considerare fondamentali gli spazi:

a) per  giochi e  attività finalizzate  individuali,  a  piccolo
   gruppo e collettive;
b) per  il riposo, i pasti e l'igiene personale, dimensionati per
   l'accoglimento del piccolo gruppo;
c) di verde attrezzato;
d) per le riunioni e i servizi generali.

5. Nel  caso che la ricettività dell'asilo nido sia superiore al
liminte di cui al primo comma, il Comune provvede all'adeguamento
entro il  termine di  cinque anni  dall'entrata in  vigore  della
presente legge.

ARTICOLO 5
(Calendario di attività)

1. Il  calendario  annuale  di  attività  degli  asili  nido  è
deliberato dal  Comune tenendo  conto dei  bisogni formativi  dei
bambini  e   delle  caratteristiche  sociali  ed  economiche  del
territorio,  ed   in   particolare,   dell'organizzazione   delle
attività occupazionali della popolazione.

2. Il calendario tiene conto:

a) della  durata dell'orario  giornaliero, che  non  può  essere
   superiore alle dieci ore nè inferiore alle otto ore;
b) della eventuale necessità di assicurare il servizio il sabato
   mattina, garantendo la continuità del rapporto educativo;
c) dell'opportunità  di disporre,  nell'arco dell'anno,  di  una
   interruzione completa  e continuativa  del servizio per trenta
   giorni;
d) della    necessità  di    prevedere,  inoltre,  alla  ripresa
   dell'attività, una  fase successiva  di riorganizzazione  del
   servizio non superiore ai sei giorni, prima della riammissione
   dei bambini.

ARTICOLO 6
(Disciplina delle ammissioni)

1.  L'ammissione   all'asilo  nido  è  disciplinata  da  criteri
deliberati dal  Comune, sentiti  i comitati di gestione di cui al
successivo art.  12, prevedendo  indicazioni di  priorità per  i
bambini portatori di handicap e per quelli che sono in situazioni
di rischio.

2. L'eventuale  ammissione di  bambini  di  comuni  limitrofi  è
disciplinata da apposita convenzione tra i comuni medesimi.

3. I  bambini possono  essere  ammessi  all'asilo  nido  dopo  il
compimento del terzo mese di età.

4. I bambini iscritti, che maturino il terzo anno di età durante
l'anno di  attività, continuano  a frequentare l'asilo nido fino
alla chiusura  dell'anno in corso, salvo diversa regolamentazione
da parte del Comune.

ARTICOLO 7
(Moduli organizzativi)

1. L'attività  educativa dell'asilo  nido è  organizzata  sulla
base del piccolo gruppo.

2. Il  personale educativo  assegnato  al  nido  deve  essere  di
consistenza tale  da garantire  che il  rapporto tra  i bambini e
l'educatore sia  non superiore  a sette bambini iscritti per ogni
educatore,  considerando   l'orario  di  apertura  del  servizio,
l'articolazione dei turni di lavoro e l'età dei bambini.

3. il  rapporto può  essere portato  fino ad un massimo di dieci
bambini, qualora  tutti gli  utenti abbiano una età superiore ai
diciotto mesi.

4. Il  contingente  del  personale  educativo,  determinato  come
sopra, può  essere integrato  in presenza di specifiche esigenze
poste dall'ammissione di soggetti handicappati.

5. Il  fabbisogno di  operatori socio - assistenziali deve essere
determinato in riferimento all'ampiezza della struttura edilizia,
all'effettiva utilizzazione  della medesima,  mantenendo comunque
un rapporto  non superiore  a dieci  bambini iscritti per ciascun
operatore.
Almeno un  operatore, in quadro, deve avere la qualifica di cuoco
o,  comunque,  la  preparazione  tecnica  alla  conduzione  della
cucina, alla cottura ed al confezionamento del cibo.

6. I  livelli di  personale sopra indicati devono comunque essere
garantiti  anche   ricorrendo  alla  sostituzione  del  personale
assente.

7. Il personale dell'asilo nido dipendente dal Comune.

ARTICOLO 8
(Vigilanza e prestazioni socio - sanitarie)

1. La  vigilanza igienico  - sanitaria  è garantita  dall'unità
sanitaria locale  territorialmente competente,  la quale assicura
altresì le  attività di  prevenzione e  le prestazioni  socio -
sanitarie ai  bambini secondo  piani di  lavoro concordati con il
Comune.

ARTICOLO 9
(Requisiti di accesso e corsi di formazione)

1. per  essere ammessi  ai concorsi  di educatore  di asilo  nico
occorre essere  in possesso  di uno dei seguenti titoli di studio
rilasciato dallo Stato:

a) diploma  di dirigente  di comunità  rilasciato  dall'istituto
   tecnico femminile;
b) abilitazione magistrale;
c) diploma  di assistente  di comunità infantile conseguito dopo
   un  triennio   dell'istituto  professionale   di   stato   per
   assistente all'infanzia  o  diploma  rilasciato  dall'istituto
   professionale di stato per assistente all'infanzia;
d) diploma di scuola magistrale di grado preparatorio;
e) laurea in pedagogia o psicologia.

2. Il  Comune organizza  sulla base di programmi, approvati dalla
Regione,  appositi   corsi   di   formazione   con   obbligo   di
partecipazione per gli educatori assunti in prova.

3.  Le   commissioni  di   concorso  tengono   conto  dei  titoli
preferenziali previsti dalla normativa vigente.

ARTICOLO 10
(Attività di ricerca e aggiornamento professionale)

1. La Regione promuove iniziative per lo sviluppo di attività di
ricerca e documentazione sulla vita infantile, di sperimentazione
di nuove  forme di  organizzazione, di  merodologie di intervento
socio - educative.

2.  La   Regione  promuove  attività  di  aggiornamento  per  il
personale  operante  negli  asili  nido,  nell'ambito  e  con  le
procedure previste  dal piano  per la formazione professionale di
cui alla  LR 21  febbraio 1985,  n. 16 secondo i criteri previsti
dalla delibera  consiliare di  cui al  terzo comma del successivo
art. 13.

3.  Anche   i  Comuni   attuano   iniziative   di   aggiornamento
professionale  del   personale  in  relazione  alle  esigenze  di
servizio.

ARTICOLO 11
(Coordinamento pedagogico)

1. Il  Comune assicura la funzione di coordinamento pedagogico ed
organizzativo con  l'obiettivo di  promuovere iniziative  atte  a
garantire  omogeinità  di  indirizzo  pedagogico  e  di  livello
organizzativo, nonchè  il collegamento  tra i  vari asili nido e
tra questi e gli altri servizi socio - educativi dell'infanzia.

2. Nell'attuazione  della  suddetta  funzione  il  Comune  svolge
periodiche conferenze organizzative.

3. L'attività  educativa è  assicurata mediante  il metodo  del
lavoro di gruppo da tutto il personale operante nell'asilo nido.

ARTICOLO 12
(Comitato di gestione)

1. Presso  ogni asilo  nido è costituito un comitato di gestione
nominato dal consiglio comunale o, laddove esistano, dagli organi
di decentramento  comunale di  cui alla  legge 8  aprile 1976, n.
278.

2. Il  comitato ha  il compito  di promuovere  la  partecipazione
delle famiglie alla gestione dell'asilo nido, di collaborare alla
definizione dei  programmi educativi, di mantenere i collegamenti
con le  realtà istituzionali  e sociali  operanti nel territorio
per attuare  le finalità  indicate al punto d. dell'art. 1 della
presente legge  e di  proorre al Comune interventi concernenti il
funzionamento del servizio.

3. Il  comitato esprime  pareri sul regolamento del servizio, sul
bilancio di previsione e su ogni altro atto relativo al servizio.

4. La  composizione del  comitato di gestione viene stabilita dal
consiglio comunale.

5. Esso comprende:

a) i rappresentanti delle famiglie utenti del servizio;
b) i rappresentanti degli operanti dell'asilo nido;
c) i   cittadini   designati   dal   Comune  o  dagli  organi  di
   decentramento comunale  di cui  al primo  comma  del  presente
   articolo.

6. Il comitato dura in carica due anni.

7. Esso  nomina il  presidente scegliendolo  tra i rappresentanti
delle famiglie utenti del servizio.

ARTICOLO 13
(Contributi per la gestione e piani di riparto)

1. I  contributi per  la gestione degli asili nido sono richiesti
alla Regione  dai Comuni.  Le domande  per i  contributi suddetti
sono inviate  al Presidente  della Giunta  regionale entro  il 30
aprile di  ogni anno  e devono  essere corredate  dalla  seguente
documentazione:

a) il consuntivo di gestione riferito all'esercizio precedente ed
   il preventivo di spesa relativo all'esercizio in corso, con le
   entrate previste  per il  concorso alle  spese di  gestione da
   parte delle famiglie e di altri eventuali contribuenti;
b) la  deliberazione dell'istituzione  di nuovi  esercizi con  le
   previsioni di  spesa e  di entrata  per  gli  asili  nido  che
   iniziano l'attività durante l'anno;
c) la dotazione di personale;
d) la tabella dietetica;
e) i dati sulla capienza effettiva e potenziale dell'asilo nido;
f) la  relazione valutativa  dell'attività di  servizio di asilo
   nido: gestione,  iniziative di  qualificazione  del  servizio,
   aggiornamento del personale.

2. La  Giunta regionale,  prima dell'approvazione  del  piano  di
riparto di  cui al  successivo comma,  presenta al  Consiglio una
relazione complessiva sull'attività svolta, sugli orientamenti e
criteri per  la qualificazione  del servizio,  sull'attività  di
promozione e coordinamento da essa svolta.

3. Il  Consiglio regionale,  entro il  30 giugno  di  ogni  anno,
approva, con propria deliberazione, i piani di riparto ed assegna
i contributi  per  la  gestione.  Con  detta  deliberazione  sono
fissati altresì  i criteri  per lo svolgimento dell'attività di
aggiornamento ed  è stabilita un'eventuale quota integrativa dei
fondi di cui alla LR 21 febbraio 1985, n. 16.

4. I piani di cui sopra tengono conto di criteri e parametri tesi
ad omogeneizzare fra i Comuni le quote di partecipazione a carico
delle famiglie.

5. Per  gli asili  nido che iniziano l'attività durante l'anno i
contributi vengono erogati al momento dell'apertura.

ARTICOLO 14
(Contributi per le strutture e l'arredamento)

1.  I   contributi  per   la  costruzione  di  asili  nido  o  il
riadattamento di  immobili già  esistenti,  sono  erogati  dalla
Regione ai  Comuni in base ai programmi pluriennali elaborati dai
Comuni singoli  o associati  ed al  programma attuativo regionale
approvato dal  Consiglio regionale,  previsti dagli  articoli 3 e
seguenti della  LR 4  aprile 1980,  n. 25  e in  base alla  LR 30
giugno 1984, n. 41. Fino all'attuazione del disposto dell'art. 2,
ottavo comma,  della LR  24 marzo  1986, n.  12, i programmi sono
approvati sulla base delle richieste avanzate dai comuni.

2. I  contributi per  l'arredamento  degli  asili  nido  nuovi  o
ristrutturati sono assegnati dal Consiglio regionale ai Comuni in
base ad  un piano  di riparto  elaborato dalla  Giunta  regionale
sulla base  delle  domande  che  i  Comuni  stessi  dovranno  far
pervenire al  Presidente  della  Giunta  regionale  entro  il  31
dicembre di ogni anno.

3. La  Giunta regionale darà corso a tutti procedimenti connessi
alla concessione  dei contributi  disposta dal  Comune  regionale
sulla  base  delle  deliberazioni  di  acquisto  dell'arredamento
adottate dai Comuni assegnatari.

ARTICOLO 15
(Disposizioni applicabili  agli enti  ed istituzioni sottoposti a
vigilanza e controllo)

1. Le norme di cui agli articoli 1, 2, 3 (primo comma., 4, 7, 8 e
9 (primo  comma) si  applicano a  tutti gli  enti ed  istituzioni
sottoposti al  controllo ed alla vigilanza, di cui all'art. 9 ter
della LR  7  aprile  1976,  n.  15,  e  successive  modifiche  ed
integrazioni, che  svolgono le  attività di  cui  alla  presente
legge, compatibilmente con i loro fini statutari.

ARTICOLO 16
(Disposizioni di carattere finanziario)

1. Agli  oneri di  spesa derivanti dall'attuazione della presente
legge si fa fronte:

a) quanto  agli oneri  di cui all'art. 10, secondo e terzo comma,
   mediante i  fondi iscritti  dalla legge  di bilancio  1986 sul
   capitolo 15000;
b) quanto  agli oneri  di cui agli artt. 10, primo comma, 13, 14,
   mediante  i  fondi  assegnati  dallo  Stato  ed  iscritti  sui
   capitolo 18160 e 18180 del bilancio 1986.

2. Agli  oneri per gli esercizi successivi al 1986 si provvederà
per ciascun anno con legge di bilancio.

ARTICOLO 17
(Regolamento di esecuzione)

1.  Il   Consiglio  regionale   approva,  entro   diciotto   mesi
dall'entrata in  vigore della  presente legge,  il regolamento di
esecuzione  disciplinando,  in  particolare,  le  caratteristiche
delle aree  da destinare  alla costruzione  degli asili  nido,  i
requisiti  tecnico   -  costruttivi  e  gli  standard  minimi  di
idoneità degli ambienti.

2. Fino  all'entrata in  vigore del  regolamento di  cui al comma
precedente, rimane  valido il  regolamento regionale  n. 1  del 2
gennaio 1974,  ad esclusione  delle parti che siano incompatibili
con la presente legge.

ARTICOLO 18
(Esercizio delle funzioni in forma associata)

1. I  Comuni hanno  la facoltà  di esercitare le funzioni di cui
alla  presente  legge  mediante  le  forme  associative  previste
dall'art. 2  della LR  24 marzo  1986, n.  12  recante  la  nuova
disciplina delle associazioni intercomunali.

ARTICOLO 19
(Abrogazioni)

1. Sono  abrogati la  LR  24  marzo  1973,  n.  16  e  successive
modifiche ed  integrazioni e l'art. 21 della LR 12 marzo 1977, n.
18.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 settembre 1986.

La presente  legge è  stata approvata dal Consiglio Regionale il
28-7-1986 ed  è stata vistata dal Commissario del Governo il 28-
8-1986.



SISTEMA EDUCATIVO
INFANZIA

