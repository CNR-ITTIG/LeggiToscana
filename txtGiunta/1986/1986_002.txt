Modifica degli  artt. 3 e 4 della LR n. 15/1981 recante norme per
l'esercizio  delle   funzioni  amministrative   in   materia   di
agricoltura, foreste ed alimentazione.

Il Consiglio Regionale ha approvato il 3-12-1985
Il Commissario del Governo ha apposto il visto il 7-1-1986
Il Presidente  della Giunta  Regionale promulga la seguente legge
regionale:

ARTICOLO 1
(Modifica dell'art.  3 della LR 9 febbraio 1981, n. 15 - Funzioni
esercitate dalle Province e dalle Comunità Montane).

Il numero  1) del  quinto comma  dell'art. 3  della LR 9 febbraio
1981, n.  15, concernente  le funzioni esercitate dalle Province,
è così sostituito:

   "1) l'attuazione  degli  interventi  per  la  regolazione  dei
   mercati  agricoli  attribuiti  alla  Regione  dalla  normativa
   statale e  quelli concordati  dalla stessa con l'AIMA ai sensi
   dell'art. 3,  primo comma, lett e) della Legge 14 agosto 1982,
   n. 610".

ARTICOLO 2
(Modifica dell'art.  4 della  LR 9 febbraio 1981 n. 15 - Funzioni
riservate alla competenza della Regione).

Al primo  comma dell'art.  4 della  LR 9  febbraio  1981,  n.  15
concernente le  funzioni riservate alla competenza della Regione,
è aggiunta la seguente lettera:

   "c)  la  stipula  delle  convenzioni  che  l'AIMA  ritenga  di
   concludere con  la Regione  ai sensi dell'art. 3, primo comma,
   lett. e) della Legge 14 agosto 1982, n. 610".

La presente  legge è  pubblicata sul  Bollettino Ufficiale della
Regione. E'  fatto obbligo  a chiunque  spetti di farla osservare
come legge della Regione Toscana.

Firenze, 13 gennaio 1986.

La presente  legge è  stata approvata dal Consiglio Regionale il
3-12-1985 ed è stata vistata dal Commissario del Governo il 7-1-
1986.



ATTRIBUZIONI DELEGHE
AGRICOLTURA
ORDINAMENTO

