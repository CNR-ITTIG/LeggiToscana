Ulteriore proroga dei termini di cui alla LR 12 febbraio 1984, n.
13,  relativa  alla  disciplina  dei  finanziamenti  regionali  a
sostegno delle attività produttive non agricole.

Il Consiglio Regionale ha approvato il 22-7-1986
Il Commissario del Governo ha apposto il visto il 25-8-1986
Il Presidente  della Giunta  Regionale promulga la seguente legge
regionale:

ARTICOLO 1
(Formulazione delle proposte relative ai preliminari di progetto)

Ai  fini   della  elaborazione   del  programma   regionale   dei
finanziamenti per  le attività  produttive per  l'anno 1987,  le
province deliberano,  con proprio  atto consiliare  da  adottarsi
entro il  31 ottobre  1986 sulla proposta di cui all'art. 9 della
LR 17  febbraio 1984,  n. 13, relative ai preliminari di progetto
pervenuti al  loro  esame  non  oltre  il  30  settembre  1986  o
presentati con  le modalità  di cui all'art. 3 della predetta LR
17 febbraio 1984, n. 13.

ARTICOLO 2

(Sostituzione dell'art.  2 della  LR  26  maggio  1986  n.  27  -
Approvazione dei progetti e dei piani)

L'art. 2 della LR 26 maggio 1986, n. 27, è così sostituito:

   "Le Associazioni intercomunali o Comunità montane deliberano,
   con unico  atto da  adottarsi entro  il 31  ottobre  1986,  la
   concessione  dei   finanziamenti  regionali  relativamente  ai
   progetti e  piani pervenuti  al loro  esame non  oltre  il  30
   settembre 1986  e presentati  con le modalità di cui all'art.
   11 della LR 17 febbraio 1984, n. 13".

ARTICOLO 3
(Sostituzione dell'art.  3 della LR 26 maggio 1986, n. 27 - Norme
finali)

L'art. 3 della LR 26 maggio 1986, n. 27 è così sostituito:

   "Restano invariate tutte le altre disposizioni recate dalla LR
   17 febbraio  1984, n. 13, e dall'articolo 1 della LR 26 maggio
   1986, n.  27, ove non espressamente modificate con la presente
   legge o con essa incompatibili".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 1 settembre 1986.

La presente  legge è  stata approvata dal Consiglio Regionale il
22-7-1986 ed  è stata vistata dal Commissario del Governo il 25-
8-1986.



SVILUPPO ECONOMICO

