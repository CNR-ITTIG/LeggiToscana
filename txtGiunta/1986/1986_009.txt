Modifiche alla  LR 27-10-1981,  n. 78 e successive modificazioni.
Classificazione degli  alberghi e  delle  residenze  turistico  -
alberghiere.

Il Consiglio Regionale ha approvato il 21-1-1986
Il Commissario del Governo ha apposto il visto il 22-2-1986
Il Presidente  della Giunta  Regionale promulga la seguente legge
regionale:

ARTICOLO UNICO

Gli alberghi  che alla  data del  31-12-1985  non  possiedono  il
requisito di  cui alla  voce 2.08  - Aria  condizionata  -  della
Tabella A)  allegata alla  LR  27-10-1981,  n.  78  e  successive
modificazioni, mantengono la classificazione a quattro o a cinque
stelle fino al 31 dicembre 1987.

Entro il  31 maggio  1986 dovrà  essere presentato  al Comune il
progetto di  installazione dell'impianto  di aria condizionata da
realizzarsi comunque entro e non oltre il 31 dicembre 1987.

Trascorsi  inutilmente   i  termini  sopra  indicati,  il  Comune
procederà d'ufficio  alla revisione  di classifica  dell'azienda
ricettiva,  in   corrispondenza  dei   requisiti   effettivamente
posseduti.

La presente  legge è  pubblicata sul  Bollettino Ufficiale Della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 3 marzo 1986.

La presente  legge è  stata approvata dal Consiglio regionale il
21-1-1986 ed  è stata vistata dal Commissario del Governo il 22-
2-1986.



TURISMO

