Interventi in  materia di  risparmio energetico  e sviluppo delle
fonti rinnovabili di energia. Modificazioni.

Il Consiglio Regionale ha approvato il 10-11-1986
Il Commissario del Governo ha apposto il visto il 15-12-1986
Il Presidente  della Giunta  Regionale promulga la seguente legge
regionale:

ARTICOLO 1
(Modifica dell'art. 1 della LR 19/1984)

1. Nel  primo comma  dell'art. 1 della legge regionale 26.3.1984,
n. 19, sono soppresse le parole "per gli anni 1984-1985".

ARTICOLO 2
(Programma di interventi per l'anno 1986)

1. In  deroga alla LR 19/84 per l'anno 1986 sono finanziabili gli
interventi di cui all'art. 6 della stessa legge.

2. I  soggetti legittimati  alla presentazione delle richieste di
contributo  sono   quelli  individuati   all'articolo  11   della
deliberazione  del   Consiglio  regionale  n.  75  del  14.2.1984
(Direttive di applicazione della LR 19/84).

3. I  soggetti legittimati  nel rispetto  delle modalità  di cui
all'articolo 9,  commi 3,  4 e  5, della stessa LR 19/84 dovranno
far pervenire  le domande  di contributo agli uffici della Giunta
regionale entro  15 giorni  dalla data  d entrata in vigore della
presente legge.

4. Rimane ferma, ai fini di cui al comma precedente, la validità
delle domande  di contributo finalizzate alla realizzazione degli
interventi, di  cui al  comma  1,  già acquisite agli atti della
Regione.

5. Il  Consiglio regionale,  su proposta della Giunta regionale e
sulla base  dei criteri  di priorità  di cui  all'art. 14  della
deliberazione del  Consiglio regionale  n. 75/1984, determina gli
interventi finanziari  per l'anno 1986 sull'apposito capitolo con
i fondi disponibili.

6. In  relazione agli interventi compresi nel programma di cui al
precedente comma  tutte le  funzioni attribuite dalla LR n. 19/84
alle Associazioni  Intercomunali ed  alle Comunità  Montane sono
esercitate dalla Giunta regionale.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 dicembre 1986.

La presente  legge è  stata approvata dal Consiglio Regionale il
10-11-1986 ed è stata vistata dal Commissario del Governo il 15-
12-1986.



FONTI ENERGETICHE

