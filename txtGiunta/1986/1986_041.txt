Commissioni esaminatrici  dei concorsi  di esame per l'assunzione
del personale  del servizio  sanitario. Norme  provvisorie per  i
compensi spettanti ai componenti.

Il Consiglio Regionale ha approvato il 28-7-1986
Il Commissario del Governo ha apposto il visto il 25-8-1986
Il Presidente  della Giunta  Regionale promulga la seguente legge
regionale:

ARTICOLO UNICO

1. La  presente  legge  detta  norme  provvisorie  in  ordine  ai
compensi spettanti  ai componenti le commissioni esaminatrici nei
concorsi  pubblici  di  assunzione  del  personale  del  Servizio
Sanitario Nazionale.

Le  disposizioni   della  presente   legge  avranno  vigore  fino
all'emanazione del decreto ministeriale di cui all'art. 6, ultimo
comma, del  DM Sanità  30 gennaio 1982 concernente la disciplina
delle procedure  concorsuali  per  il  personale  del  SSN  e  si
applicheranno   alle    commissioni    esaminatrici    costituite
antecedentemente all'emanazione del decreto medesimo.

2. Le  indennità da corrispondersi ai componenti ed ai segretari
delle  commissioni   esaminatrici  nei   concorsi   pubblici   di
assunzione del  personale del  Servizio Sanitario  Nazionale sono
determinate, con  deliberazione dell'organo  che  ha  bandito  il
concorso, in  misura  non  superiore  ai  seguenti  importi,  con
riguardo alla  complessività delle  operazioni concorsuali ed al
numero dei candidati ammessi:

- L. seicentomila, per concorsi fino a 20 candidati;
- L.  un milione,  per concorsi  con oltre  20 candidati e fino a
  100;
- L.  un milione  cinquecentomila, per  concorsi  con  oltre  100
  candidati.

3. Qualora  si renda  necessaria la nomina di sottocommissioni ai
sensi del  settimo comma  dell'art. 6  del DM Sanità 30.1.82, le
indennità di  cui al  comma precedente  verranno suddivise fra i
componenti ed  i segretari  delle  medesime  con  riferimento  al
numero dei candidati rispettivamente assegnati.

4. Qualora  si renda  necessario disporre  sostituzioni nel corso
del procedimento,  l'indennità di  cui alla  presente  legge  è
ripartita  tra  il  componente  sostituito  ed  il  sostituto  in
proporzione  al   numero  delle  sedute  alle  quali  sono  stati
rispettivamente presenti.

5. Ai  componenti ed ai segretari delle commissioni esaminatrici,
delle sottocommissioni  e dei  comitati di  vigilanza nominate ai
sensi  dell'ottavo   comma  dell'art.  6  del  predetto  Decreto,
competono  altresì,   quando  ne  ricorrano  i  presupposti,  il
rimborso delle  spese di  viaggio ed  il trattamento economico di
missione,  alle   condizioni  e   nella  misura  stabilita  dagli
ordinamenti di rispettiva appartenenza.

6. Agli  oneri relativi    alle  commissioni  nominate  ai  sensi
dell'art. 11 della LR 16 dicembre 1982, n. 91, sarà fatto fronte
per il  1986 con  i fondi  di cui  al Cap. 17100 del bilancio del
corrente esercizio.  Per gli  anni successivi  sarà fatto fronte
con i fondi di cui al corrispondente capitolo.

Agli oneri per le commissioni nominate ai sensi dell'art. 9 della
legge 20  maggio 1985,  n. 207,  sarà fatto  fronte dalle unità
sanitarie locali  con i  fondi appositamente stanziati nei propri
bilanci.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   primo  comma  dell'articolo  127  della
Costituzione e  dell'art. 28  dello Statuto  entra in  vigore  il
giorno stesso della sua pubblicazione.

Firenze, 1 settembre 1986.

La presente  legge è  stata approvata dal Consiglio Regionale il
28-7-1986 ed  è stata vistata dal Commissario del Governo il 25-
8-1986.



ASSISTENZA SANITARIA
PERSONALE

