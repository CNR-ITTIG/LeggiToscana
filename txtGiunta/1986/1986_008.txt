Dotazione organica della V qualifica funzionale.

Il Consiglio Regionale ha approvato il 21-1-1986
Il Commissario del Governo ha apposto il visto il 22-2-1986
Il Presidente  della Giunta  Regionale promulga la seguente legge
regionale:

ARTICOLO 1

1. Il  primo comma  dell'art. 2  della  LR  6-9-1973,  n.  54  è
sostituito dal seguente:

   "la dotazione  organica complessiva  del personale  del  ruolo
   unico regionale è stabilita come segue":

QF 2a -   qualifica dirigenziale        dotazione (n. posti)  121
QF 1a -   qualifica dirigenziale        dotazione (n. posti)  374
QF VIII - qualifica                     dotazione (n. posti) 1060
QF VII -  qualifica                     dotazione (n. posti)  910
QF VI -   qualifica                     dotazione (n. posti) 1395
QF V -    qualifica                     dotazione (n. posti)  272
QF IV -   qualifica                     dotazione (n. posti)  883
QF III -  qualifica                     dotazione (n. posti)  338
QF II -   qualifica                     dotazione (n. posti)   37
QF I -    qualifica                     dotazione (n. posti)    0
-----------------------------------------------------------------
Totale posti                                              5390

ARTICOLO 2
(Prima copertura dei posti della V qualifica)

1. In  sede di  prima applicazione  l'inquadramento del personale
del ruolo  unico regionale  ai posti  della V qualifica istituiti
dall'art. 1  della presente legge avviene previo accertamento dei
necessari requisiti di professionalità.

2. La  ricognizione degli  elementi di professionalità che danno
titolo  alla   collocazione  del   personale  della  V  qualifica
funzionale è  effettuata dalla  Giunta regionale  con  modalità
concordate con  le OOSS in sede di contrattazione decentrata, nel
rispetto dell'art. 62 dello Statuto.

ARTICOLO 3
(Oneri finanziari)

1.  Gli   oneri  finanziari   derivanti  dall'applicazione  della
presente legge  e previsti  in L. 192.000.000 decorrono dall'anno
1986.

2. Ai  medesimi oneri  si farà  fronte per  l'esercizio  1986  e
seguenti con legge di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 3 marzo 1986.

La presente  legge è  stata approvata dal Consiglio regionale il
21-1-1986 ed  è stata vistata dal Commissario del Governo il 22-
2-1986.



ENTE REGIONE
PERSONALE

