Disciplina delle attività di organizzazione di viaggio.

Il Consiglio Regionale ha approvato il 7-10-1986
Il Commissario del Governo ha apposto il visto l'8-11-1986
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. La  presente legge disciplina le agenzie di viaggio e turismo,
di cui all'art. 9 della legge 17 maggio 1983, n. 217.

ARTICOLO 2
(Definizione ed attività delle agenzie di viaggio e turismo)

1. Sono  agenzie di  viaggio e  turismo le  imprese che  svolgono
congiuntamente o disgiuntamente le seguenti attività:

a) produzione  e organizzazione di viaggi e soggiorni per singole
   persone o per gruppi, con o senza vendita diretta;
b) vendita  di viaggi  e soggiorni  prodotti  e  organizzati  per
   singole persone o per gruppi, da altre agenzie.

2.  Nell'esplicazione  della  propria  attività  le  agenzie  di
viaggio e  turismo stipulano  contratti di viaggio ai sensi della
Convenzione  Internazionale  relativa  ai  contratti  di  viaggio
(CCV), ratificata e resa esecutiva con L. 27.12.1977, n. 1084.

3. Rientrano  nelle attività  delle agenzie di viaggio e turismo
di cui al primo comma del presente articolo, anche le seguenti:

a) l'organizzazione  di escursioni  individuali  o  collettive  e
   visite guidate  di città  con ogni  mezzo di  trasporto e con
   personale abilitato ai sensi delle norme vigenti;
b) la  prenotazione, la  vendita di  biglietti  per  conto  delle
   imprese  nazionali  ed  estere  che  esercitano  attività  di
   trasporto ferroviario,  automobilistico,  marittimo,  aereo  o
   altri tipi di trasporto;
c) l'accoglienza  ai clienti  nei porti,  aeroporti, stazioni  di
   partenza e  di arrivo  di mezzi  collettivi di trasporto e, in
   ogni caso, l'assistenza ai propri clienti;
d) la prenotazione di servizi di ristoro e di strutture ricettive
   di cui  all'art. 6  della legge  17.5.1983, n.  217, ovvero la
   vendita di  buoni di  credito per  i servizi suindicati emessi
   anche da altri operatori nazionali ed esteri;
e) l'attività   di   informazione  e pubblicità  di  iniziative
   turistiche;
f) la  raccolta di  adesioni a  viaggi e crociere per l'interno e
   per l'estero.

ARTICOLO 3
(Ulteriore attività delle agenzie di viaggio)

1. Le  agenzie di  viaggio e  turismo possono  svolgere anche  le
seguenti attività:

a) l'assistenza per il rilascio di passaporti e visti consolari;
b) l'inoltro,  il ritiro  e il  deposito di  bagagli per  conto e
   nell'interesse dei propri clienti;
c) la  prenotazione del  noleggio di  autovetture e di ogni altro
   mezzo di trasporto;
d) il  rilascio ed il pagamento di assegni turistici e di assegni
   circolari o di ogni altro titolo di credito per i viaggiatori,
   di lettere di credito e cambio di valuta;
e) le  operazioni di emissione, in nome e per conto di imprese di
   assicurazioni,  di  polizze  a  garanzia  degli  infortuni  ai
   viaggiatori e dei danni alle cose trasportate;
f) la  distribuzione e  la vendita  di guide, carte topografiche,
   opuscoli  illustrativi   ed  informativi   e  di   ogni  altra
   pubblicazione utile al turismo;
g) la  prenotazione e  la vendita  di biglietti  per  spettacoli,
   fiere e manifestazioni;
h) la prenotazione e la vendita di biglietti per emigranti.

ARTICOLO 4
(Programmazione del settore)

1.  L'apertura  di  agenzie  di  viaggio  e  turismo  o  di  loro
succursali e  filiali nel  territorio regionale  è effettuata in
base ai  criteri e  nell'osservanza delle  prescrizioni contenuti
nel piano di settore per il turismo.

2.  Le  prescrizioni  del  piano  di  settore  di  cui  al  comma
precedente vincolano  la Regione  e  le  Province  nell'esercizio
delle funzioni disciplinale dalla presente legge.

ARTICOLO 5
(Ripartizione delle competenze e informazione)

1.  Le   funzioni  amministrative  concernenti  l'apertura  delle
agenzie  di  viaggio  e  turismo  e  l'esercizio  della  relativa
attività sono  esercitate  direttamente  dalla  Regione  o  sono
delegate alle  Province secondo  la  ripartizione  di  competenze
stabilita negli articoli successivi.

2. La Regione e le Province sono tenute a fornirsi reciprocamente
e  a  richiesta  informazioni,  dati  statistici  ed  ogni  altro
elemento utile allo svolgimento delle rispettive funzioni.

ARTICOLO 6
(Autorizzazione all'apertura  e all'esercizio  delle  agenzie  di
viaggio e turismo)

1. L'apertura di agenzie di viaggio e turismo e l'esercizio delle
relative attività  sono soggetti  ad  autorizzazione  rilasciata
dalla Provincia nel cui territorio ha sede l'agenzia.

2. Alla  stessa autorizzazione  è soggetto  l'esercizio da parte
delle agenzie  di viaggio  e turismo delle ulteriori attività di
cui alle lettere a), b), c), d), e) e f) dell'art. 2.

3. Le  altre attività  indicate all'art. 3, lettere da a) ad h),
possono essere svolte dalle agenzie di viaggio nel rispetto delle
norme che regolano le attività stesse.

4. L'autorizzazione  deve  indicare  espressamente  ogni  singola
attività per la quale è stata rilasciata.

5. L'apertura  di succursali  o filiali  o la modificazione delle
condizioni originarie  in base  alle quali  è  stata  rilasciata
l'autorizzazione sono soggette alle stesse disposizioni stabilite
per  l'apertura  di  nuove  agenzie  di  viaggio  e  turismo.  Le
succursali  o  filiali  a  gestione  non  autonoma  sono  escluse
dall'obbligo del pagamento della tassa di concessione regionale.

6. Per  il  rilascio  dell'autorizzazione  a  persone  fisiche  o
giuridiche  straniere,   sono  fatte   salve  le  norme  previste
dall'art. 58 del DPR 24 luglio 1977, n. 616.

7. L'esercizio delle attività delle agenzie di viaggio e turismo
è soggetto  al pagamento delle tasse sulle concessioni regionali
nei modi, misura e termini previsti dalla legislazione vigente.

ARTICOLO 7
(Domande per il rilascio di autorizzazione)

1.  La  domanda  diretta  ad  ottenere  l'autorizzazione  di  cui
all'articolo 6 deve specificare:

a) le generalità del titolare o gestire dell'impresa;
b) l'indicazione del responsabile tecnico, ai sensi dell'art. 8;
c) il  possesso dei requisiti soggettivi previsti dal Testo Unico
   delle leggi  di pubblica  sicurezza approvato con RD 18 giugno
   1931, n. 773 e successive modificazioni;
d) le attività di cui all'art. 2, comma  1, lettere a) e b) che,
   congiuntamente o disgiuntamente, si intendono esercitare;
e) le  eventuali ulteriori  attività di  cui all'art.  3 che  si
   intendono esercitare;
f) l'organizzazione predisposta per la gestione dei servizi;
g) l'ubicazione dei locali di esercizio;
h) la denominazione prescelta per la istituenda agenzia.

2. Nel  caso di  agenzie  che  intendono  svolgere  attività  di
vendita di  viaggio e  soggiorni prodotti  e organizzati  da esse
stesse  oppure   da  altre   agenzie,  la  domanda  deve  inoltre
specificare e  documentare il  possesso dei requisiti strutturali
di cui all'art. 9.

ARTICOLO 8
(Requisiti professionali)

1. Il  titolare o  gestore  dell'impresa  dovrà  dimostrare,  in
relazione alle  attività che  intende svolgere,  di possedere le
seguenti   conoscenze    ai   fini    della   assunzione    della
responsabilità tecnica  dell'agenzia di viaggio, quale direttore
tecnico della stessa:

a) amministrazione  e organizzazione  delle  agenzie  di  viaggio
   quali  risultano  dall'esercizio  delle  specifiche  attività
   indicate nell'art. 2 della presente legge;
b) tecnica, legislazione e geografia turistica;
c) uso corrente, parlato e scritto di due lingue straniere.

2. Qualora  il titolare  o gestore  dell'impresa non  presti  con
carattere di  continuità ed  esclusività la  propria  attività
nell'agenzia  di   viaggio  o  non  possieda  le  caratteristiche
professionali di  cui sopra,  oppure nel  caso  di  succursali  o
filiali, le  caratteristiche professionali  di cui  al precedente
comma  dovranno   essere  possedute   da  un   direttore  tecnico
abilitato, collaboratore a tempo pieno dell'impresa, il quale, in
tal caso,  assumere la  responsabilità tecnica  dell'agenzia  di
viaggio.   La    sostituzione   nella   responsabilità   tecnica
dell'agenzia va effettuata con le modalità previste dal presente
articolo, pena la revoca dell'autorizzazione.

3. Il  possesso dei  requisiti professionali  di cui  al presente
articolo, è accertato con il superamento di esame di idoneità.

4. Per  coloro che  sono in possesso del diploma rilasciato dagli
Istituti Tecnici Statali per il Turismo, l'accertamento di cui al
comma precedente avviene con la presentazione del diploma.

ARTICOLO 9
(Requisiti strutturali  delle agenzie  di viaggio  e turismo  che
svolgono attività di vendita)

1. Le  agenzie di  viaggio e  turismo che  svolgono attività  di
vendita di  viaggi e  soggiorni prodotti  e organizzati  da  esse
stesse oppure  da  altre  agenzie  devono  possedere  i  seguenti
requisiti strutturali:

a) locali indipendenti ed esclusivi da altre attività;
b) insegne visibili dell'attività dell'impresa;
c) attrezzature analogiche adeguate all'attività dell'impresa.

ARTICOLO 10
(Attività istruttoria)

1. Il rilascio dell'autorizzazione è subordinato:

a) all'accertamento   della    rispondenza  dell'iniziativa  agli
   indirizzi ed  alle prescrizioni  indicate dal piano di settore
   per il turismo, ai sensi dell'art. 4;
b) all'accertamento  del possesso  dei requisiti  professionali e
   strutturali di cui agli articoli 8 e 9;
c) al  nulla osta  dell'autorità di  pubblica sicurezza,  di cui
   all'art. 9 quinto comma della legge 17.5.1983, n. 217;
d) al  nulla    osta    regionale  concernente  la  denominazione
   prescelta;
e) al versamento del deposito cauzionale di cui all'articolo 15.

2. La  Provincia trasmette  all'autorità di  pubblica  sicurezza
copia della richiesta di autorizzazione ai fini dell'acquisizione
del nulla osta di cui al precedente comma, lettera c).

3. La  Provincia trasmette  altresì  copia  della  richiesta  di
autorizzazione alla  Giunta regionale al fine di accertare che la
denominazione prescelta non sia uguale o simile ad altre adottate
da agenzie già operanti sul territorio nazionale, fermo restando
che non potrà, in ogni caso, essere adottata la denominazione di
comuni o regioni italiani.

ARTICOLO 11
(Esame di idoneità)

1. Il  possesso dei  requisiti professionali di cui all'art. 8 è
accertato  mediante   il  superamento   di  esame   di  idoneità
effettuato da  una apposita  commissione costituita  ai sensi del
successivo articolo 12.

2. La Giunta regionale determina criteri, modalità e termini per
l'effettuazione delle  prove di  esame, definendo in dettaglio le
materie di esame.

ARTICOLO 12
(Commissione giudicatrice di esame)

1.  Presso   ciascuna  Provincia  è  istituita  una  commissione
giudicatrice  di   esame   per   l'accertamento   dei   requisiti
professionali di cui all'art. 8, composta da:

- il  Presidente della  Provincia o suo delegato, con funzioni di
  Presidente;
- un esperto nei problemi del turismo;
- tre  docenti, o  comunque esperti,  nelle  diverse  materie  di
  esame;
- un docente di ciascuna lingua estera oggetto di esame.

2. Le  funzioni di segretario della commissione sono svolte da un
funzionario della Provincia.

3. La  commissione giudicatrice  è  nominata  con  deliberazione
della Provincia, resta in carica per la durata di due anni e può
essere confermata;   essa procede all'espletamento delle prove di
esame almeno una volta ogni tre mesi, qualora vi siano richieste.

ARTICOLO 13
(Attestato di idoneità)

1. La  Provincia, riconosciuta  la regolarità  del procedimento,
approva l'esito  delle prove  di esame  e rilascia  a  chi  abbia
superato  positivamente   l'esame  un   attestato  di   idoneità
comprovante  il  possesso  dei  requisiti  professionali  di  cui
all'art. 8.

2. La  Provincia comunica  alla Giunta  regionale  l'esito  delle
prove di esame.

ARTICOLO 14
(Elenco regionale  degli  idonei  alla  direzione  tecnica  delle
agenzie di viaggio e turismo)

1. Presso la Giunta regionale viene tenuto ed aggiornato l'elenco
di coloro  che hanno  conseguito l'attestato  di idoneità per la
direzione tecnica di agenzie di viaggio e turismo.

2. Coloro che alla data di entrata in vigore della presente legge
svolgono le  funzioni  di  direttore  tecnico  presso  un'agenzia
regolarmente operante  di qualsiasi categoria, e coloro che prima
della predetta  data abbiano  svolto  le  funzioni  di  direttore
tecnico  di   agenzia  di  categoria  "A"  per  almeno  due  anni
nell'ultimo quinquennio,  nonchè i direttori tecnici in possesso
di certificazione  attestante l'idoneità  accertata presso altra
Regione italiana,  sono esentati  dall'esame di  idoneità di cui
all'art.  11   ed  iscritti  in  apposta  sezione  dellè  elenco
regionale su domanda opportunamente documentata.

ARTICOLO 15
(Deposito cauzionale e garanzia assicurativa)

1.  Su   richiesta  della   Provincia  e   prima   del   rilascio
dell'autorizzazione, il  titolare  o  gestore  della  agenzia  di
viaggio  dovrà   versare  alla   Provincia  stessa  un  deposito
cauzionale fissato  entro i limiti stabiliti ai sensi della LR n.
54 del  5 maggio  1980  recante  "Disciplina  delle  tasse  sulle
concessioni regionali" e successive modificazioni e integrazioni.

2. Le agenzie di viaggio che all'entrata in vigore della presente
legge risultano  aver versato  un deposito  cauzionale in  misura
inferiore a  quanto stabilito  ai sensi del comma precedente sono
tenute  ad   adeguare  il  deposito  stesso  su  richiesta  della
Provincia.

3. La  cauzione può essere costituita anche da titoli di rendita
pubblica esenti  da vincoli  o  al  portatore,  nonchè  mediante
fidejussione  bancaria   irrevocabile  o   polizza   fidejussoria
assicurativa o  altra idonea  garanzia, preventivamente approvata
dalla  Provincia,  fornita  da  associazioni  mutue  di  garanzia
costituite da  agenti di viaggio, secondo le vigenti disposizioni
di legge.

4. La  cauzione è  vincolata per  tutto il  periodo di esercizio
della agenzia  a garanzia dei danni eventualmente recati a terzi.
Lo svincolo  della  cauzione,  su  domanda  dell'interessato,  è
disposto dalla  Provincia non  prima di  180 giorni dalla data di
cessazione dell'attività dell'agenzia.

5. Le  agenzie di viaggio devono stipulare polizze assicurative a
garanzia dell'esatto  adempimento degli  obblighi assunti verso i
clienti con  il  contratto  di  viaggio  in  relazione  al  costo
complessivo dei servizi offerti.

ARTICOLO 16
(Elenco delle agenzie di viaggio e turismo)

1. L'elenco  delle agenzie  di viaggio  autorizzate è pubblicato
annualmente  sul  Bollettino  Ufficiale  della  Regione  e  sulla
Gazzetta Ufficiale della Repubblica Italiana.

2. Dell'avvenuta  autorizzazione a  nuove agenzie  di  viaggio  e
turismo viene data comunicazione al Ministero competente da parte
della Giunta regionale.

3. Ai  fini di  cui sopra la Provincia invia tempestivamente alla
Giunta  regionale   copia  delle   autorizzazioni  rilasciate   e
comunicazione dei  provvedimenti di  modificazione, sospensione e
revoca delle autorizzazioni stesse.

ARTICOLO 17

1. I  programmi che  le  agenzie  di  viaggio  e  turismo  devono
predisporre concernenti viaggio, crociere con o senza prestazioni
relative al  soggiorno, ed  escursioni organizzati dalle medesime
devono contenere,  ai fini  della loro pubblicazione o diffusione
in qualsiasi forma, le seguenti indicazioni:

a) data di svolgimento del viaggio o crociera;
b) itinerario;
c) durata. Quando la durata del soggiorno sia espressa in giorni,
   deve risultare  esplicitamente dal  programma anche  il numero
   dei pernottamenti compresi nel periodo;
d) prezzo  globale corrispondente  a tutti  i servizi previsti ed
   eventualmente acconto da versare all'atto dell'iscrizione;
e) qualità  e quantità  dei  servizi  forniti  con  particolare
   riferimento ai  mezzi di  trasporto, categoria degli alberghi,
   numero dei pasti, visite guidate;
f) termini per le iscrizioni;
g) termini e condizioni per le rinunce;
h) condizioni  di annullamento  del viaggio da parte dell'agenzia
   di viaggi e turismo;
i) gli estremi della garanzia assicurativa di cui all'art. 15;
l) la  dichiarazione che  il contratto  è sottoposto, nonostante
   qualsiasi  clausola   contraria,   alle   disposizioni   della
   convenzione di cui all'art. 2 della presente legge.

2. Il  riferimento ai  predetti programmi  deve essere citato nei
documenti di viaggio quando questi siano previsti.

3. Qualora il documento di viaggio non sia previsto, il programma
costituisce l'elemento di riferimento della promessa di servizi a
tutti i fini di accertamento dell'esatto adempimento.

4. Le  agenzie di viaggio e turismo sono tenute a comunicare alla
Provincia, prima  della diffusione,  copia delle pubblicazioni di
cui al presente articolo.

ARTICOLO 18
(Chiusura temporanea dell'agenzia)

1. Il  titolare dell'autorizzazione  che intenda  procedere  alla
chiusura temporanea  dell'agenzia ne  deve informare la Provincia
indicando la durata della chiusura.

2.  Può   essere  autorizzata,   su  domanda  del  titolare,  la
sospensione  dell'attività   dell'agenzia  per  un  periodo  non
superiore a  sei mesi;   è ammessa una sola proroga di altri sei
mesi per gravi comprovanti motivi.

3. Di  tali provvedimenti  la Provincia  dà  comunicazione  alla
Giunta Regionale.

ARTICOLO 19
(Attività  turistiche   esercitate  dalle  imprese  di  pubblici
trasporti)

1. Non  sono soggette  alla disciplina  della presente  legge  le
imprese  nazionali   che  esercitano  l'attività  del  trasporto
terrestre, marittimo,  aereo o di altro tipo, salvo che le stesse
assumano   direttamente   anche   l'organizzazione   di   viaggi,
soggiorni, crociere  ed escursioni,  comprendenti  prestazioni  e
servizi resi  oltre il  servizio di  trasporto;   in tal  caso le
imprese  dovranno   essere  munite   dell'autorizzazione  di  cui
all'art. 6 della presente legge.

2. Non  sono soggetti  alla disciplina  della presente  legge gli
uffici che  si occupano esclusivamente della vendita di biglietti
delle ferrovie dello Stato.

ARTICOLO 20
(Attività   di   organizzazione   di   viaggi   in   forma   non
professionale)

1. Le  disposizioni della  presente legge  non si  applicano alle
associazioni senza  scopo di  lucro  che  operano  per  finalità
ricreative, culturali, sociali o religiose a favore esclusivo dei
propri associati  per le quali con legge regionale si provvederà
a definire  e disciplinare  i  requisiti  minimi  omogenei  e  le
modalità per  il compimento  di attività  ricettive turistiche,
ivi compresa l'attività di organizzazione dei viaggi.

ARTICOLO 21
(Sanzioni amministrative)

1.  Chiunque  intraprenda  o  svolga,  in  forma  continuativa  o
occasionale, le  attività di organizzazione e di intermediazione
di cui  all'articolo 2, della presente legge, senza aver ottenuto
la prescritta  autorizzazione della  Provincia, è  soggetto alla
sanzione  amministrativa   pecuniaria  da   L.  2.000.000   a  L.
6.000.000.

2. La pubblicazione o diffusione di programmi in contrasto con le
norme della  presente legge,  o non  contenenti le indicazioni di
cui all'art.  17, o  non in  conformità della copia inviata alla
Provincia ai  sensi dello  stesso articolo 17, nonchè il mancato
invio della  copia alla Provincia comporta la sanzione pecuniaria
da L. 1.000.000 a L. 2.000.000.

3.  In  caso  di  recidiva  nelle  violazioni  di  cui  al  comma
precedente,    l'autorizzazione    può    essere    sospesa    e
successivamente revocata.

4. La  violazione delle disposizioni di cui all'art. 19,  comma 1
comporta la sanzione pecuniaria da Lire 1.000.000 a L. 2.000.000.
In caso di recidiva la somma è raddoppiata.

5.  L'autorizzazione   può  essere   sospesa  e  successivamente
revocata in  caso di  recidiva  quando  l'attività  dell'agenzia
risulta   pregiudizievole   per   l'utente   o   per   l'immagine
dell'offerta turistica regionale.

6. L'autorizzazione è sospesa qualora vengano meno nella impresa
i requisiti  soggettivi,  processionale  o  strutturali  previsti
dalla presente legge.

7. Nel  caso di  cui al  precedente comma,  se i requisiti venuti
meno non  sono reintegrati  entro il  termine della  sospensione,
l'autorizzazione è revocata.

8.  L'inosservanza   del  disposto   di  cui   al   primo   comma
dell'articolo 18 comporta la revoca dell'autorizzazione.

ARTICOLO 22
(Norme transitorie  per le  agenzie di  viaggio esistenti,  per i
direttori tecnici già abilitati o per le imprese di produzione e
organizzazione di viaggi)

1. Le agenzie di viaggio e turismo già in possesso di licenza di
pubblica sicurezza ai sensi dell'art. 5 del RDL 23 novembre 1936,
n. 2523 e successive integrazioni e modifiche, hanno l'obbligo di
richiedere alla  Provincia, entro il termine di centoventi giorni
dalla data di entrata in vigore della presente legge, il rilascio
dell'autorizzazione  di   cui  al   precedente  articolo   6   in
sostituzione   della    predetta   licenza.   Per   il   rilascio
dell'autorizzazione  sostitutiva   della  licenza   di   pubblica
sicurezza, il  titolare della stessa è esonerato dall'obbligo di
corrispondere una nuova tassa di rilascio.

2. Devono  altresì chiedere  il rilascio  dell'autorizzazione di
cui al  precedente art. 6 quelle imprese che alla data di entrata
in vigore  della presente  legge non  risultino in possesso della
licenza predetta a condizione che trattisi di imprese che abbiano
esercitato negli  ultimi diciotto  mesi,  la  sola  attività  di
produzione e  organizzazione di  viaggi senza  vendita diretta al
pubblico. Il possesso del requisiti dell'esercizio dell'attività
per il  periodo  minimo  richiesto  deve  risultare  da  conforme
certificazione della  Camera di Commercio con la quale si attesti
l'avvenuta iscrizione dell'impresa interessata nel registro delle
ditte tenuto  dalla Camera  di Commercio stessa. L'impresa dovrà
inoltre produrre  la certificazione  prevista ai  sensi dell'art.
10,  comma  4 della  L. 31  maggio  1965,  n.  575  e  successive
integrazioni e  modificazioni. L'autorizzazione verrà rilasciata
limitatamente allo  svolgimento delle  attività di  produzione e
organizzazione di  viaggi e  soggiorno per  singole persone o per
gruppi, senza vendita diretta.

3. La  relativa istanza  in carta  legale dovrà contenere, oltre
alle complete  generalità del  titolare o gestore dell'impresa e
del  direttore  tecnico,  l'esatta  indicazione  delle  attività
previste agli  articoli 2  e 3 che tali agenzie già esercitano o
intendono  esercitare   in  relazione   alla  licenza  posseduta,
precisando la categoria di appartenenza secondo la normativa già
vigente ("A"  illimitata, "A"  limitata al  territorio nazionale,
"B", "C").

4.  L'autorizzazione   dovrà  essere   rilasciata  soltanto  per
l'esercizio  delle  attività  previste  dagli  articoli  2  e  3
corrispondenti a  quelle consentite  dalla normativa  vigente  in
relazione alla categoria di appartenenza.

5. Qualora  le agenzie  di  cui  al  primo  comma  richiedano  di
ampliare l'esercizio  delle attività  autorizzate ai  sensi  del
precedente  terzo  comma,  dovrà  essere  rilasciata  una  nuova
autorizzazione per  la quale  sarà eseguita la normale procedura
prevista per l'apertura di nuova agenzia di viaggio e turismo.

6. Le  agenzie di  cui al primo comma entro il termine di un anno
dal  rilascio  dell'autorizzazione  stessa,  dovranno  presentare
idonea documentazione  dalla  quale  risulti  la  iscrizione  del
responsabile della direzione tecnica nell'elenco tenuto presso la
Giunta regionale ai sensi del precedente art. 14.

ARTICOLO 23
(Finanziamento)

1. Agli  oneri di  spesa derivanti dall'attuazione della presente
legge, costituiti  dai rimborsi  degli Enti Locali delegati delle
spese dai  medesimi sostenute per l'esercizio delle funzioni loto
attribuite ai  sensi dell'art. 5, e previsti in L. 100.000.000 si
fa fronte  mediante il  fondo  appositamente  costituito  con  LR
10.1.1985, n. 1 la cui dotazione a carico del bilancio 1986 viene
integrata con  le seguenti variazioni da apportarsi agli stati di
previsione della  spesa del bilancio 1986, competenza e cassa per
analogo importo:

Spesa in diminuzione
Cap. 50260
   Fondo di riserva per spese impreviste           L. 100.000.000

Spesa in aumento
Cap. 50070
   Fondo per  il  rimborso  agli  Enti  Locali
   delegati delle spese dai medesimi sostenute
   per   l'esercizio   delle   funzioni   loro
   attribuite dalla Regione                        L. 100.000.000

2. La  ripartizione della  somma di  cui al  precedente comma  è
effettuata, in prima applicazione del presente provvedimento, con
le procedure  di cui  al 1o  ed al  comma  2 dell'art. 2 della LR
10.1.1985, n.  1, fatta  eccezione per  i  termini  indicati  nei
predetti commi.

3.  Alla   copertura  degli  oneri  di  spesa  per  gli  esercizi
successivi, faranno fronte le rispettive leggi di bilancio.

ARTICOLO 24
(Norma transitoria)

1. In  attesa dell'emanazione del piano di settore per il turismo
di cui  al primo  comma dell'art.  4, la  apertura di  agenzie di
viaggio e  turismo o  di loro succursali e filiali sul territorio
regionale è effettuata dalle Province sulla base di prescrizioni
e criteri  oggettivi e  quantificati approvati  con deliberazione
del Consiglio  regionale entro  sei mesi  dall'entrata in  vigore
della presente  legge.  Tali  criteri,  tra  gli  altri,  vengono
individuati in  relazione al numero massimo di agenzie di viaggio
e turismo autorizzabili per ciascuna Provincia.

La presente  legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare com legge della Regione Toscana.

Firenze, 17 novembre 1986.

La presente legge è stata approvata dal Consiglio Regionale il 7
ottobre 1986  ed è stata vistata dal Commissario del Governo l'8
novembre 1986.



TURISMO

