Trattamento dei  dati  sensibili  e  giudiziari  da  parte  della
Regione Toscana,  aziende  sanitarie,  enti,  aziende  e  agenzie
regionali e  soggetti pubblici nei confronti dei quali la Regione
esercita poteri di indirizzo e controllo.

Il Consiglio Regionale ha approvato il 29.03.2006
Il Presidente  della Giunta  Regionale promulga la seguente legge
regionale:

ARTICOLO 1
(Disciplina del  trattamento dei  dati sensibili  e giudiziari da
parte della  Giunta regionale, aziende sanitarie, enti, aziende e
agenzie regionali  e soggetti pubblici nei confronti dei quali la
Regione esercita poteri di indirizzo e controllo)

1. Il  trattamento dei dati sensibili e giudiziari da parte della
Giunta regionale,  delle aziende sanitarie, degli enti, aziende e
agenzie regionali,  nonché degli  altri  soggetti  pubblici  nei
confronti dei  quali la  Regione esercita  poteri di  indirizzo e
controllo è disciplinato con regolamento regionale, nel rispetto
dei principi  di cui  all'articolo 22  del decreto legislativo 30
giugno 2003,  n. 196  (Codice in  materia di  protezione dei dati
personali).

2. Il  regolamento regionale  individua per ciascuno dei soggetti
di cui al comma 1:

a) i tipi di dati che i soggetti indicati possono trattare;
b) i tipi di operazioni eseguibili su tali dati.

ARTICOLO 2
(Disciplina del  trattamento dei  dati sensibili  e giudiziari da
parte del Consiglio regionale)

1. Il  trattamento dei dati sensibili e giudiziari effettuato dal
Consiglio regionale  è disciplinato con regolamento dello stesso
Consiglio, ai sensi dell'articolo 42, comma 6, dello Statuto.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 3 aprile 2006

MARTINI

La presente  legge è  stata approvata  dal  Consiglio  Regionale
nella seduta del 29.03.2006.




DIRITTI

