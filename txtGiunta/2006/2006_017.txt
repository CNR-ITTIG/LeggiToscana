Disposizioni in materia di responsabilita` sociale delle imprese.

Il Consiglio Regionale ha approvato il 03.05.2006
Il Presidente  della Giunta  Regionale promulga la seguente legge
regionale:

ARTICOLO 1
(Principi e finalita`)

1. La  Regione Toscana  favorisce uno  sviluppo fondato sulla non
discriminazione,  la   promozione  delle  pari  opportunita`,  la
valorizzazione delle  persone, la coesione sociale e territoriale
e  ne   promuove  l`attuazione   ed  il  rispetto  attraverso  la
diffusione di una cultura della responsabilita` sociale.

2. La  Regione  riconosce  la  responsabilita`  sociale  come  un
processo che,  attraverso  il  miglioramento  continuo,  assicura
all`interno delle  organizzazioni il  perseguimento  dei  diritti
umani, economici, del lavoro e sociali.

3. La  tracciabilita` sociale  e` intesa  come la possibilita` di
rilevare e  verificare le  modalita` gestionali che assicurino il
rispetto e  l`implementazione lungo  tutta la  filiera produttiva
dei diritti  umani, sociali,  economici e del lavoro riconosciuti
dalle   normative    internazionali,   europee    e    nazionali,
nell`attivita` di  produzione e  distribuzione di beni e servizi.
La Regione  promuove la  tracciabilita` sociale come obiettivo da
perseguire  anche   per  la   valorizzazione,  l`innovazione,  la
competitivita` ed  il consolidamento  occupazionale  del  sistema
economico toscano.

4.  La  Regione  promuove  l`attuazione  e  la  diffusione  delle
pratiche  e   della  cultura  di  responsabilita`  sociale  nelle
organizzazioni e tra i cittadini; riconosce il ruolo dei soggetti
coinvolti, favorendone la funzione di portatori di interessi e il
loro coinvolgimento  nella definizione  delle buone  pratiche  di
responsabilita` sociale.

5.  La   Regione  promuove  anche  a  livello  internazionale  la
diffusione delle  pratiche e  della  cultura  di  responsabilita`
sociale.

6.  Con   il  termine  organizzazione  si  intende  ogni  gruppo,
societa`,  azienda,  impresa,  ente  o  istituzione,  o  parte  o
combinazione di  essi, in  forma associata  o  meno,  pubblica  o
privata,  che   abbia  una   propria   struttura   funzionale   e
amministrativa.

ARTICOLO 2
(Informazione, formazione e comunicazione)

1.  La  Regione,  anche  in  collaborazione  con  altri  soggetti
pubblici  e   privati,   attiva   iniziative   di   informazione,
comunicazione, promozione  e  partecipazione  che  assicurano  la
diffusione tra  le organizzazioni  e i cittadini, degli strumenti
che favoriscono  una maggiore  conoscenza e sensibilita` rispetto
alle tematiche relative alla responsabilita` sociale.

2. A  tal fine  la Regione puo` attivare bandi, concorsi di idee,
accordi  e   protocolli  d`intesa,   e  promuovere   percorsi  di
formazione   rivolti   a   consumatori,   scuole,   imprenditori,
lavoratori,  amministratori   pubblici  e   consulenti   nonche`,
seminari, convegni,  produzione di campagne pubblicitarie e altre
iniziative volte  a promuovere  la cultura  e gli strumenti della
responsabilita` sociale.

ARTICOLO 3
(Interventi a favore delle imprese )

1. Ai  fini dell`articolo  1, comma  4, la  Regione, nel rispetto
della normativa comunitaria in materia di aiuti di stato a favore
di piccole e medie imprese:

a) promuove  le imprese che adottano volontariamente gli standard
   internazionali, europei o nazionali, relativi all`introduzione
   e allo  sviluppo di  modelli di  rendicontazione e  sistemi di
   gestione aziendale  certificabili, anche  integrati tra  loro,
   nonche` di  certificazione  di  prodotto  o  di  servizio  che
   assicurino la  trasparenza e la credibilita` delle pratiche in
   materia di  responsabilita`  sociale;  tra  gli  strumenti  di
   promozione  potranno  anche  essere  previste  semplificazioni
   amministrative ed agevolazioni fiscali;
b) prevede, nell`ambito delle politiche e delle azioni a sostegno
   dei servizi  reali alle  piccole e  medie imprese,  misure  di
   agevolazione che  orientano le imprese all`adozione di sistemi
   di gestione aziendale certificabili, anche integrati tra loro,
   della qualita`,  ambiente, responsabilita` sociale e sicurezza
   nei luoghi  di lavoro,  nonche`  all`adozione  di  modelli  di
   rendicontazione   sociale    secondo   riconosciuti   standard
   nazionali o  internazionali e  in raccordo  con le linee guida
   regionali.

ARTICOLO 4
(Imprese destinatarie degli interventi)

1.  Sono   destinatarie  degli   interventi  le  imprese  di  cui
all`articolo  3,  di  tutti  i  settori  economici  operanti  sia
singolarmente che  attraverso consorzi  e societa`  consortili ed
associazioni di  imprese, in  particolare quelle  localizzate  in
distretti industriali e sistemi produttivi locali.

2. Ai  fini della  presente legge  sono piccole  e medie  imprese
quelle  rientranti  nei  parametri  dimensionali  previsti  dalla
normativa nazionale e comunitaria vigente in materia.

ARTICOLO 5
(Programmazione)

1. Il  piano  regionale  di  sviluppo  economico  (PRSE)  di  cui
all`articolo 2  della  legge  regionale  20  marzo  2000,  n.  35
(Disciplina degli  interventi regionali  in materia  di attivita`
produttive), definisce  gli indirizzi e destina le risorse, sulla
base delle disponibilita` di bilancio, per:

a) gli    interventi    volti  a  realizzare  le  azioni  di  cui
   all`articolo 2, comma 2;
b) gli interventi a sostegno dell`adozione di sistemi di gestione
   certificati di cui all`articolo 3, comma 1, lettera b).

2. Il  piano definisce  inoltre le  tipologie,  i  criteri  e  le
priorita` degli  interventi sulla  base delle  valutazioni  degli
effetti prodotti dai programmi precedenti.

ARTICOLO 6
(Commissione etica regionale)

1. Il  Presidente  della  Giunta  regionale  nomina  con  proprio
decreto la  Commissione etica  regionale, di  seguito  denominata
CER, con le seguenti funzioni:

a) formulare  pareri e  proposte alla Giunta regionale in materia
   di progetti  per la  diffusione, l`incoraggiamento e lo studio
   delle pratiche di responsabilita` sociale delle imprese;
b) analizzare la realta` imprenditoriale toscana anche attraverso
   studi e indagini;
c) proporre   strumenti    per  garantire  la  trasparenza  e  la
   funzionalita` del  processo di  miglioramento  graduale  e  di
   coinvolgimento della  catena di fornitura che accompagnera` le
   imprese all`introduzione di sistemi di gestione certificabili,
   anche attraverso accordi con organismi terzi;
d) operare  per la  trasparenza e  la qualita`  dei  processi  di
   certificazione  e   di  rendicontazione  delle  imprese  anche
   attraverso    la    piena    acquisizione    della    relativa
   documentazione.

2. La  CER,  quale  organo  consultivo  della  Giunta  regionale,
collabora con  la struttura  regionale competente  in materia  di
responsabilita`   sociale    delle   imprese   per   presenziare,
monitorare, svolgere  attivita` di  tutoraggio  e  verificare  il
processo graduale  tramite cui  le imprese  e  le  organizzazioni
attivano azioni  di miglioramento continuo volte all`introduzione
di sistemi  di gestione  della certificazione  di responsabilita`
sociale. La  CER entro  il 31 dicembre di ogni anno presenta alla
Giunta e al Consiglio la relazione sulla propria attivita`.

3.  La   CER  resta   in  carica   tre  anni   ed  e`  presieduta
dall`Assessore regionale alle Attivita` produttive.

4. Fanno parte della CER:

a) un rappresentante designato dell`Unione regionale delle camere
   di commercio della Toscana (Unioncamere);
b) un  rappresentante dell`Unione nazionale comuni comunita` enti
   montani (UNCEM)  toscana, un  rappresentante dell`Associazione
   nazionale comuni  italiani (ANCI)  toscana e un rappresentante
   dell`Unione regionale  province toscane  (URPT) designati  dal
   Consiglio delle autonomie locali;
c) due  rappresentanti designati dalle Associazioni senza fini di
   lucro toscane;
d) un   rappresentante    designato    dalle  Organizzazioni  non
   governative (ONG) toscane, di cui alla legge 26 febbraio 1987,
   n. 49  (Nuova disciplina  della cooperazione dell`Italia con i
   paesi in via di sviluppo);
e) un    rappresentante  designato  dal  Comitato  regionale  del
   consumatori utenti;
f) un   rappresentante    designato    da    ciascuna  delle  tre
   organizzazioni   sindacali    dei   lavoratori    maggiormente
   rappresentative a livello regionale;
g) dodici  rappresentati designati dalle organizzazioni sindacali
   dei datori  di lavoro  maggiormente rappresentative, a livello
   regionale, delle categorie produttive e ripartiti come segue:

   1) due rappresentanti del settore artigianato;
   2) due rappresentanti del settore industria;
   3) tre rappresentanti del settore agricoltura;
   4) due    rappresentanti  del  settore  terziario  (commercio,
      turismo e servizi);
   5) tre rappresentanti delle cooperative;
   
h) tre   rappresentanti    designati,  uno  per  ciascuna,  dalle
   Universita` degli studi di Firenze, Pisa e Siena;
i) un rappresentate designato dall`Associazione bancaria italiana
   (ABI);
j) tre rappresentanti della Regione Toscana, fra cui il dirigente
   responsabile per  materia  e  due  esperti  individuati  dalla
   Direzione generale competente;
k) un  rappresentante  designato  dall`Istituto  nazionale  della
   previdenza sociale  (INPS), uno  dall`Istituto  nazionale  per
   l`assicurazione contro gli infortuni sul lavoro (INAIL) ed uno
   dalla Direzione regionale del Ministero del Lavoro;
l) il  consigliere o  la consigliera di parita` nominata ai sensi
   del decreto  legislativo 23  maggio 2000,  n. 196  (Disciplina
   delle attivita` delle consigliere e dei consiglieri di parita`
   e  disposizioni   in  materia  di  azioni  positive,  a  norma
   dell`articolo 47 della legge 17 maggio 1999, n. 144);
m) la  Presidente, o  sua delegata  della Commissione per le pari
   opportunita` presso il Consiglio regionale;
n) un  esperto di  prevenzione e  sicurezza sui  luoghi di lavoro
   designato dalla competente struttura della Giunta regionale;
o) due rappresentanti delle associazioni di protezione ambientale
   individuate dalla  Giunta regionale fra quelle riconosciute ai
   sensi dell`articolo  13 della  legge 8  luglio  1986,  n.  349
   (Istituzione del Ministero dell`ambiente e norme in materia di
   danno ambientale).

5. La Giunta regionale puo` individuare inoltre rappresentanti di
altre organizzazioni  che ne facciano richiesta, sulla base delle
loro competenze e della possibilita` di apportare contributi alla
progettazione e  al buon esito delle iniziative programmate dalla
Commissione.

6. La  partecipazione alla  CER avviene  a titolo gratuito, senza
alcun compenso  a carico  del bilancio  regionale, fatti  salvi i
rimborsi   delle    spese   sostenute   per   la   rappresentanza
istituzionale della stessa.

7. Il  funzionamento della  CER e`  disciplinato con  regolamento
interno, approvato con deliberazione della Giunta regionale.

8. Il  dirigente della  struttura regionale competente, a seguito
di avviso  da pubblicarsi  sul Bollettino ufficiale della Regione
Toscana (b.u.r.t.), individua:

a) i  sindacati dei  lavoratori maggiormente  rappresentativi tra
   coloro che hanno rappresentanze in almeno tre categorie di cui
   all`articolo 6,  comma 4,  lettera g)  e che  hanno il maggior
   numero di  iscritti lavoratori  dipendenti da  imprese private
   operanti sul territorio regionale;
b) i  sindacati dei datori di lavoro maggiormente rappresentativi
   tra coloro  che hanno  il maggior  numero  di  iscritti  nelle
   categorie di cui all`articolo 6, comma 4, lettera g).

ARTICOLO 7
(Norma finanziaria)

1. Agli  oneri derivanti dagli articoli 2, 3 comma 1, lettera b),
e 6  si fa  fronte per  l`anno in  corso con  le risorse iscritte
nella  unita`   previsionale  di   base  (UPB)   511  "Interventi
intersettoriali  finalizzati  allo  sviluppo  economico  -  spese
correnti", nella  UPB 513 "Interventi per lo sviluppo del sistema
economico  e  produttivo  -  spese  correnti"  e  nella  UPB  514
"Interventi per  lo sviluppo del sistema economico e produttivo -
spese di investimento" del bilancio di previsione 2006.

2. Per gli esercizi successivi si fa fronte ai relativi oneri con
legge di bilancio.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Il Vicepresidente
GELLI

Firenze, 8 maggio 2006

La presente  legge e`  stata approvata  dal  Consiglio  Regionale
nella seduta del 03.05.2006.




SVILUPPO ECONOMICO


