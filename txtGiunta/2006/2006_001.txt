Disciplina degli interventi regionali in materia di agricoltura e
di sviluppo rurale.

Il Consiglio Regionale ha approvato il 17.01.2006
Il Presidente  della Giunta  Regionale promulga la seguente legge
regionale:

CAPO I
Principi generali

ARTICOLO 1
(Oggetto e finalita`)

1. La  presente legge  disciplina l`intervento  della Regione  in
materia di  agricoltura e  di sviluppo rurale con le finalita` di
concorrere a  consolidare, accrescere  e  diversificare  la  base
produttiva  regionale   e  i   livelli  di   occupazione  in  una
prospettiva di sviluppo rurale sostenibile attraverso:

a) il   sostegno    al    miglioramento  della  competitivita`  e
   multifunzionalita`  aziendale,  al  reddito  agricolo  e  alle
   produzioni di qualita`;
b) il  sostegno al  mantenimento e  miglioramento della  qualita`
   ambientale e paesaggistica delle zone rurali;
c) la  diversificazione dell`economia rurale  e la qualita` della
   vita nelle zone rurali.

2. Le  finalita` di  cui al  comma 1  sono perseguite mediante la
promozione e la valorizzazione:

a) delle risorse endogene regionali;
b) del sistema delle imprese agricole;
c) delle   realta`    istituzionali,  funzionali,  economiche  ed
   associative locali;
d) dei  fattori  di  competitivita`  regionale  finalizzati  allo
   sviluppo rurale,  all`innovazione organizzativa e finanziaria,
   alla  promozione   delle  produzioni   agro-alimentari,   allo
   sviluppo  delle   filiere  agroindustriali   e   alla   tutela
   dell`ambiente;
e) dell`imprenditoria giovanile e femminile;
f) delle produzioni tipiche e di qualita`;
g) del territorio rurale;
h) dell`integrazione   tra  le  attivita`  agricole  e  le  altre
   attivita` economiche locali.

3. L`intervento  della Regione  e` attuato  secondo i principi di
sussidiarieta`,  decentramento,   snellimento  e  semplificazione
delle attivita` amministrative.

ARTICOLO 2
(Piano agricolo regionale)

1.  Il   piano  agricolo   regionale  (PAR)   e`   il   documento
programmatorio  unitario,   distinto  in  specifiche  sezioni  di
intervento, che  realizza le  politiche economiche  agricole e di
sviluppo rurale  definite dal  programma  regionale  di  sviluppo
(PRS) e  specificate nel  documento di  programmazione  economico
finanziaria (DPEF)  assumendone le  priorita`, perseguendone  gli
obiettivi ed  applicandone i criteri di intervento per il periodo
di riferimento, nel rispetto degli indirizzi di politica agricola
comunitaria e  nazionale  ed  in  linea  con  il  criterio  della
gestione flessibile delle risorse finanziarie.

2. Il  PAR e`  approvato, su proposta della Giunta regionale, dal
Consiglio regionale  ai sensi  della legge  regionale  11  agosto
1999, n.  49 (Norme  in materia di programmazione regionale) come
modificata dalla  legge regionale  5 novembre 2004, n. 61. Il PAR
e` soggetto  a modifiche  od integrazioni,  che  la  Giunta  puo`
proporre al  Consiglio in conseguenza delle modifiche intervenute
nel PRS  ovvero sulla scorta di quanto emerso dal monitoraggio di
cui all`articolo  7 e  dalla  valutazione  di  efficacia  di  cui
all`articolo 9.

3. Per  la definizione della proposta di PAR la Giunta regionale,
secondo quanto  previsto dallo  Statuto  e  dalla  l.r.  49/1999,
attiva il confronto con le province e le comunita` montane, con i
soggetti  pubblici   e  privati  e  con  le  loro  organizzazioni
rappresentative.

4. Il PAR, in particolare:
a) definisce gli obiettivi e le strategie di intervento;
b) individua  l`ammontare delle risorse destinate agli interventi
   nei   campi    dell`agricoltura,   dell`agroindustria,   delle
   infrastrutture rurali,  della ricomposizione  della proprieta`
   fondiaria, dell`agriturismo  e delle  azioni connesse  con  lo
   sviluppo rurale,  che possono  essere articolati per ambiti di
   intervento settoriale, intersettoriale e territoriale;
c) individua  l`ammontare del finanziamento di interventi urgenti
   e imprevisti;
d) individua  i soggetti attuatori e i soggetti beneficiari degli
   interventi;
e) individua  gli strumenti di intervento operanti ai sensi delle
   norme comunitarie, nazionali e regionali in materia;
f) definisce gli indirizzi per l`attuazione degli interventi.

5. Il  PAR  si  raccorda  con  gli  strumenti  di  programmazione
previsti dalla  normativa  comunitaria,  in  particolare  con  il
programma  di   sviluppo  rurale,   e  con  gli  strumenti  della
programmazione negoziata;  il programma  forestale regionale,  di
cui all`articolo  4 della  legge regionale  21 marzo  2000, n. 39
(Legge forestale  della Toscana) da ultimo modificata dalla legge
regionale 2  agosto 2004, n. 40 ed il piano regionale dei servizi
di sviluppo  agricolo e rurale, di cui all`articolo 9 della legge
regionale 3  agosto  2001,  n.  34  (Disciplina  dei  servizi  di
sviluppo agricolo  e rurale),  modificata dalla legge regionale 3
agosto 2001, n. 35, si rapportano al PAR.

6. Il  PAR costituisce il documento programmatorio di recepimento
per gli  strumenti di  programmazione nazionale ed interregionale
operanti nel settore.

7. Il  PAR costituisce il documento programmatorio di riferimento
per i  piani e  i programmi  degli enti  locali e delle autonomie
funzionali in  materia di agricoltura e di sviluppo rurale, anche
ai fini  dell`accesso ai  finanziamenti regionali  ed al  fine di
favorire il  coordinamento degli  interventi  degli  enti  locali
medesimi.

8. La  Giunta  regionale  provvede  all`attuazione  del  PAR  con
propria deliberazione,  aggiornata annualmente in coerenza con il
DPEF e con il bilancio di previsione annuale.

9. La deliberazione di cui al comma 8, in particolare:
a) specifica gli obiettivi e le strategie di intervento;
b) determina le modalita` di attuazione degli interventi, secondo
   criteri di  riduzione,  semplificazione  e  snellimento  delle
   procedure ed  ai fini  della riduzione  dell`impatto sui costi
   delle imprese;
c) individua  gli interventi  urgenti ed  imprevisti, di  cui  al
   comma 4, lettera c).

CAPO II
Attuazione degli interventi

ARTICOLO 3
(Ambito degli interventi)

1. Gli interventi possono riguardare:

a) la ricerca e i servizi alle imprese, ed in particolare:
   1) l`innovazione di prodotto e di processo;
   2) il  trasferimento  dell`innovazione  e  lo  sviluppo  della
      ricerca per  favorire la  crescita, la  qualificazione e la
      sostenibilita` delle attivita` agricole e rurali;
   3) la promozione e internazionalizzazione;
   
b) lo   sviluppo    produttivo  agricolo  e  rurale,  nell`ambito
   dell`integrazione tra attivita` economiche e territorio, ed in
   particolare:

   1) la  creazione di  nuove imprenditorialita`,  l`agevolazione
      del passaggio generazionale e lo sviluppo dell`occupazione;
   2) l`ammodernamento   delle    aziende  e  lo  sviluppo  della
      multifunzionalita`;
   3) lo sviluppo di forme associative;
   4) lo  sviluppo delle  forme di  commercializzazione da  parte
      delle imprese agricole, privilegiando le forme associative;
   5)  lo   sviluppo,  il   consolidamento,  la   tutela   e   la
      valorizzazione delle produzioni agroalimentari;
   6) lo  sviluppo della  qualita`, della  tracciabilita` e della
      sicurezza alimentare dei prodotti;
   7) il  miglioramento delle  infrastrutture e  dei servizi alla
      popolazione rurale;
   8) il sostegno alle azioni per la tutela dell`ambiente e della
      biodiversita`;
   9) il sostegno alle azioni per la tutela del paesaggio;
   
c) l`equilibrio della gestione finanziaria, ed in particolare:
   1) la capitalizzazione;
   2) il   miglioramento    dell`accesso    al  credito  e  delle
      condizioni creditizie,  anche mediante  l`attivazione e  la
      partecipazione ad appositi strumenti di garanzia;
   3) l`innovazione finanziaria.
   
ARTICOLO 4
(Tipologie degli interventi)

1. Gli  interventi sono  attuati,  in  particolare,  mediante  le
seguenti tipologie di aiuti:
a) contributo in conto capitale;
b) contributo in conto interessi;
c) concessione di premi e indennita`;
d) concessione  di indennizzi  per calamita` naturali, avversita`
   atmosferiche e danni alla produzione agricola;
e) concessione di garanzia;
f) finanziamento agevolato;
g) bonus fiscale;
h) partecipazione al capitale;
i) partecipazione   e  finanziamento  di  piani  e  programmi  di
   sviluppo e di progetti.

ARTICOLO 5
(Disposizioni generali per l`attuazione degli interventi)

1. Gli  interventi sono  disposti in  conformita` alla  normativa
dell`Unione europea,  in particolare ai sensi degli articoli 87 e
88 del Trattato che istituisce la Comunita` europea, nonche` agli
Orientamenti comunitari  per  gli  aiuti  di  Stato  nel  settore
agricolo di  cui alla comunicazione della Commissione 28/C, del 1
febbraio 2000, e alle ulteriori norme e orientamenti che assumano
rilievo in relazione alle caratteristiche dell`intervento.

2. Le  intensita` di  aiuto, espresse  in termini  di equivalente
sovvenzione lorda,  o netta, non possono eccedere quelle previste
o approvate  dalla Commissione  dell`Unione europea  per le varie
tipologie di  investimento, di  soggetto beneficiario  e di  area
interessata dall`intervento.

3. Se  l`intervento comporta  l`erogazione  di  anticipazioni  il
soggetto interessato e` tenuto a prestare idonea fideiussione.

ARTICOLO 6
(Procedimenti e moduli organizzativi)

1.  I   procedimenti  attuativi   perseguono  gli   obiettivi  di
semplificazione e snellimento amministrativo.

2. Gli  interventi  sono  attuati  con  procedimento  automatico,
valutativo o  negoziale,  secondo  quanto  previsto  dal  decreto
legislativo  31   marzo  1998,   n.  123   (Disposizioni  per  la
razionalizzazione degli  interventi  di  sostegno  pubblico  alle
imprese, a norma dell`articolo 4, comma 4, lettera c) della legge
15 marzo  1997,  n.  59)  nonche`  tramite  gli  istituti  e  gli
strumenti della programmazione negoziata.

3. I  provvedimenti emanati  per  l`attuazione  degli  interventi
individuano  l`oggetto   e  gli   obiettivi   dell`intervento   e
determinano:

a) la   conformita`    del  regime  di  aiuto  agli  orientamenti
   comunitari;
b) la tipologia del procedimento;
c) i soggetti beneficiari;
d) le aree di applicazione;
e) le spese ammissibili e il periodo di eligibilita`;
f) la intensita` degli aiuti;
g) le modalita` di erogazione;
h) gli obblighi dei beneficiari;
i) le modalita` di controllo;
j) le revoche e le sanzioni;
k) le modalita` di monitoraggio e valutazione;
l) gli  eventuali altri  elementi ritenuti utili per una completa
   definizione   dell`intervento,   anche   con   riguardo   alle
   specificita` dello stesso.

4. La gestione degli interventi e`:
a) attribuita  alle province  e alle comunita` montane, secondo i
   principi   e    le   norme   sull`attribuzione   di   funzioni
   amministrative in materia di agricoltura e di sviluppo rurale;
b) affidata alle agenzie regionali operanti in materia secondo la
   rispettiva legge  istitutiva o a soggetti terzi specializzati,
   ove ricorrano  le esigenze  di  gestione  unitaria  a  livello
   regionale.

CAPO III
Monitoraggio, controllo e valutazione di efficacia

ARTICOLO 7
(Monitoraggio)

1. Gli  interventi  sono  oggetto  di  monitoraggio  al  fine  di
assicurare la  effettiva realizzazione degli impegni assunti e le
informazioni necessarie  ai fini  della redazione delle relazioni
annuali previste  dalla  normativa  comunitaria  ed  in  modo  da
permettere, se  necessario, di  orientare di nuovo gli interventi
stessi   a    partire   dalle   necessita`   emerse   nel   corso
dell`esecuzione.   Il   monitoraggio,   procedurale,   fisico   e
finanziario e`  predisposto ed  attuato  dalla  Giunta  regionale
anche avvalendosi  di soggetti terzi specializzati, sulla base di
idonei indicatori strutturati in modo da individuare:

a) lo  stato di  avanzamento delle singole attivita`, nonche` gli
   obiettivi  specifici   da  raggiungere   entro  una   scadenza
   determinata;
b) l`andamento della gestione e gli eventuali problemi connessi.

2.  La  Giunta  regionale,  sulla  base  delle  risultanze  delle
attivita` di  monitoraggio, provvede  all`adeguamento  dei  piani
finanziari e  puo` disporre  trasferimenti  di  risorse  ai  fini
dell`ottimizzazione del loro utilizzo.

ARTICOLO 8
(Controllo)

1. La  Giunta regionale  esercita  il  controllo  sull`attuazione
degli interventi  sulla  base  dei  principi  e  delle  modalita`
stabilite  dalle   norme  comunitarie   riguardanti  i  controlli
finanziari  effettuati   dagli  Stati   membri  sulle  operazioni
cofinanziate dai fondi comunitari.

2. La  Giunta regionale  dispone controlli  ed ispezioni in loco,
anche  a  campione,  sugli  interventi  finanziati,  nonche`  sui
sistemi  di   gestione  e  di  controllo  attivati  dai  soggetti
attuatori, allo  scopo, in particolare, di verificare lo stato di
attuazione, il rispetto degli obblighi previsti dal provvedimento
di  concessione   e  la   veridicita`   delle   dichiarazioni   e
informazioni prodotte dal beneficiario, nonche` l`attivita` degli
eventuali  soggetti  esterni  coinvolti  nel  procedimento  e  la
regolarita` di  quest`ultimo. Prima di effettuare un controllo od
ispezione in  loco i  soggetti interessati  ne sono informati con
congruo anticipo.

3. Nel  corso dei  cinque anni successivi all`ultimo pagamento di
un intervento,  i soggetti attuatori tengono a disposizione della
Giunta regionale  tutti i  documenti giustificativi relativi alle
spese e ai controlli inerenti l`intervento gestito.

ARTICOLO 9
(Valutazione di efficacia)

1. La Giunta regionale assicura la valutazione di efficacia degli
interventi previsti dal PAR.

2. La  Giunta regionale  comunica al Consiglio regionale lo stato
di attuazione degli interventi e la loro efficacia, attraverso un
documento di  monitoraggio e  valutazione  ai  sensi  della  l.r.
49/1999.

ARTICOLO 10
(Riduzione e revoca del finanziamento)

1. I  provvedimenti attuativi  degli interventi dispongono i casi
di  revoca,   totale  o  parziale,  del  finanziamento  concesso,
graduati in relazione alla gravita` dell`inadempimento.

2. I  casi di  cui al  comma 1  devono  comunque  contemplare  le
ipotesi di  inerzia del  soggetto attuatore  o  del  beneficiario
finale, di  realizzazione difforme da quella autorizzata, nonche`
di violazione  delle prescrizioni  in materia  di sicurezza degli
ambienti di lavoro e di contrattazione collettiva.

3. Con  il provvedimento  di revoca  e` disposta  la restituzione
delle somme erogate, maggiorate degli interessi maturati al tasso
ufficiale di riferimento.

CAPO IV
Norme finanziarie e finali

ARTICOLO 11
(Norme finanziarie)

1.  IL   PAR  indica  la  proiezione  finanziaria  delle  risorse
attivabili  relativamente  al  periodo  di  validita`  del  piano
stesso, individuando  le risorse regionali stanziate dal bilancio
pluriennale   limitatamente   agli   esercizi   da   quest`ultimo
considerati.

2. Con la legge di bilancio sono assegnate annualmente le risorse
alle unita` previsionali di base (UPB) di competenza.

ARTICOLO 12
(Sostituzione dell`articolo  7 della  l.r. 45/2003  e abrogazione
della l.r. 40/2003)

1. A  decorrere dalla  data di  approvazione della  deliberazione
della Giunta  regionale di  attuazione del  PAR che individua gli
interventi  nel   settore  delle   strade  del   vino,  dell`olio
extravergine di oliva e dei prodotti agricoli e agroalimentari di
qualita`, l`articolo 7 della legge regionale 5 agosto 2003, n. 45
(Disciplina delle  strade del  vino,  dell`olio  extravergine  di
oliva e  dei prodotti  agricoli e  agroalimentari di qualita`) e`
sostituito dal seguente:

   "Art. 7
   Contributi finanziari
   
   1. Per  la realizzazione delle finalita` della presente legge,
   la Regione eroga contributi per i seguenti interventi:
   
   a) realizzazione della segnaletica relativa alle strade;
   b) allestimento  o adeguamento del centro di informazione, del
      centro espositivo  e di documentazione e degli spazi di cui
      all`articolo 2, comma 3 in conformita` agli standard minimi
      di qualita` definiti dal regolamento di attuazione;
   c) adeguamento  agli standard  di qualita`  in conformita` con
      quanto disposto dal regolamento di attuazione;
   d) realizzazione  e adeguamento  di  percorsi  e  camminamenti
      sicuri all`interno  degli stabilimenti  di lavorazione e di
      trasformazione dei  prodotti agricoli e alimentari, al fine
      di consentire le visite durante la lavorazione;
   e) realizzazione   di   attivita`   di  comunicazione  per  la
      valorizzazione delle  strade singole  o associate,  secondo
      quanto precisato nel regolamento di attuazione;
   f) interventi  di animazione per la realizzazione di una sagra
      annuale della  strada secondo  le  modalita`  previste  dal
      regolamento di  attuazione, finalizzata  a far conoscere le
      risorse agricole e agroalimentari della strada.
   
   2. I  contributi di  cui al  comma  1  sono  erogati  con  gli
   strumenti e con le modalita` previste dalla legge regionale 24
   gennaio 2006,  n. 1  (Disciplina degli interventi regionali in
   materia di agricoltura e di sviluppo rurale)." .
   
2. A  decorrere dalla  data di  approvazione della  deliberazione
della Giunta  regionale di  attuazione del  PAR che individua gli
interventi nel settore zootecnico, e` abrogata la legge regionale
4 agosto  2003, n.  40 (Interventi regionali a favore del settore
zootecnico).


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 24 gennaio 2006

La presente  legge e`  stata approvata  dal  Consiglio  Regionale
nella seduta del 17.01.2006.




AGRICOLTURA

