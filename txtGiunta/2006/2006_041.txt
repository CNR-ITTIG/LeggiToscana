Modifiche alla  legge regionale  1 luglio 1999, n. 36 (Disciplina
per l'impiego  dei diserbanti  e geodisinfestanti nei settori non
agricoli   e   procedure   per   l'impiego   dei   diserbanti   e
geodisinfestanti in agricoltura.

Il Consiglio Regionale ha approvato il 26.07.2006.
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo 5 della l.r. 36/1999)

1. Il  comma 2  dell'articolo 5  della legge  regionale 1  luglio
1999,  n.   36  (Disciplina   per  l'impiego   dei  diserbanti  e
geodisinfestanti  nei   settori  non  agricoli  e  procedure  per
l'impiego dei  diserbanti e  geodisinfestanti in  agricoltura) è
sostituito dal seguente:

   "2. Al  fine della  tutela della  risorsa idrica  si rinvia  a
   quanto disciplinato  dal decreto  legislativo 2 febbraio 2001,
   n. 31  (Attuazione  della  direttiva  98/83/CE  relativa  alla
   qualità delle  acque destinate al consumo umano), dalla legge
   regionale 27 luglio 2004, n. 38 (Norme per la disciplina della
   ricerca, della  coltivazione e  dell'utilizzazione delle acque
   minerali, di  sorgente e  termali) nonché dagli articoli 93 e
   94 del  decreto legislativo  3 aprile  2006, n.  152 (Norme in
   materia ambientale).".

ARTICOLO 2
(Modifiche all'articolo 6 della l.r. 36/1999)

1. Il  comma 1  dell'articolo 6  della l.r. 36/1999 è sostituito
dal seguente:

   "1. Per  scopi non  agricoli è  consentito il solo impiego di
   prodotti non appartenenti alle classi molto tossici, tossici e
   nocivi di  cui al  decreto legislativo  14 marzo  2003, n.  65
   (Attuazione  della  direttiva  1999/45/CE  e  della  direttiva
   2001/60/CE relative  alla classificazione,  all'imballaggio  e
   all'etichettatura  dei   preparati  pericolosi)   e  che   non
   rientrino fra le sostanze di cui all'allegato 2 della presente
   legge.".

ARTICOLO 3
(Sostituzione dell'articolo 7 della l.r.36/1999)

1. L'articolo 7 della l.r. 36/1999 è sostituito dal seguente:

   "Art. 7
   Macchine irroratrici
   
   1.  Le   macchine  irroratrici   per  la   distribuzione   dei
   diserbanti,  dette   barre,  sono   sottoposte   a   controllo
   diagnostico e  taratura, al  fine di garantire il contenimento
   dell'effetto  deriva,   la  minima  dispersione  dei  prodotti
   impiegati e la corretta distribuzione dei principi attivi.
   
   2. Il  controllo diagnostico  e la taratura sono effettuate da
   officine abilitate aventi i requisiti definiti dal regolamento
   di attuazione del presente articolo.
   
   3. L'abilitazione  alle officine  che effettuano  il controllo
   diagnostico delle  macchine irroratrici  di cui  al comma 1 è
   rilasciata  dall'Agenzia   regionale   per   lo   sviluppo   e
   l'innovazione del settore agricolo e forestale (ARSIA).
   
   4. Con il regolamento di cui al comma 2 sono definiti:
   a) le    tipologie  delle  macchine  irroratrici  soggette  al
      controllo di cui al comma 1;
   b) i tempi e le modalità per l'effettuazione del controllo di
      cui al comma 1;
   c) le  modalità per  il rilascio  dell'abilitazione e  per il
      controllo delle officine abilitate.".

ARTICOLO 4
(Modifiche all'articolo 9 della l.r. 36/1999)

1. Il  comma 1  dell'articolo 9  della l.r. 36/1999 è sostituito
dal seguente:

   "1. Fatta  salva l'applicazione  delle norme  a  tutela  della
   salute dei lavoratori, è vietato far distribuire diserbanti e
   geodisinfestanti a  minori di  anni diciotto,  ai sensi  della
   legge 17 ottobre 1967, n. 977 (Tutela del lavoro dei bambini e
   degli adolescenti),  alle donne  in stato  di gravidanza  e di
   allattamento, ai  sensi del decreto legislativo 26 marzo 2001,
   n. 151  (Testo unico delle disposizioni legislative in materia
   di tutela  e sostegno  della maternità  e della paternità, a
   norma dell'articolo 15 della l. 8 marzo 2000, n. 53).".

ARTICOLO 5
(Modifiche all'articolo 10 della l.r. 36/1999)

1. Il  comma 1  dell'articolo 10 della l.r. 36/1999 è sostituito
dal seguente:

   "1. I competenti servizi dei dipartimenti di prevenzione delle
   aziende  USL,   dell'Agenzia  regionale   per  la   protezione
   ambientale della  Toscana  (ARPAT),  dell'ARSIA  e  gli  altri
   organi istituzionalmente  preposti sono incaricati di vigilare
   sul rispetto  della presente  legge in base a piani coordinati
   pluriennali di controllo.".

ARTICOLO 6
(Sostituzione dell'articolo 11 della l.r. 36/1999)

1. L'articolo 11 della l.r. 36/1999 è sostituito dal seguente:

   "Art. 11
   Sanzioni amministrative
   
   1. La  violazione alle  disposizioni  di  cui  all'articolo  4
   comporta  l'applicazione  della  sanzione  amministrativa  del
   pagamento di  una somma minima di euro 52,00 e massima di euro
   310,00.
   
   2. La  violazione alle  disposizioni di  cui  all'articolo  5,
   comma 1  e all'articolo  6 commi  1, 2,  3, 4,  6 e 7 comporta
   l'applicazione della  sanzione amministrativa del pagamento di
   una somma minima di euro 516,00 e massima di euro 3.098,00.
   
   3. La  violazione alle  disposizioni  di  cui  all'articolo  7
   comporta  l'applicazione  della  sanzione  amministrativa  del
   pagamento di una somma minima di euro 200,00 e massima di euro
   1.200,00.
   
   4. '  fatta salva  l'applicazione delle  sanzioni previste dal
   d.lgs 31/2001  e dal decreto legislativo 17 marzo 1995, n. 194
   (Attuazione  della   direttiva  91/414/CEE   in   materia   di
   immissione in commercio di prodotti fitosanitari).".

Art 7
Abrogazione dell'allegato 5 alla l.r. 36/1999

1. Dalla  data di  entrata  in  vigore  del  regolamento  di  cui
all'articolo 7  della l.r.  36/1999, introdotto  dall'articolo  3
della presente legge, è abrogato l'allegato 5 alla l.r. 36/1999.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Il Vicepresidente
GELLI

Firenze, 1 agosto 2006

La presente  legge è  stata approvata  dal  Consiglio  Regionale
nella seduta del 26.07.2006.




AGRICOLTURA

