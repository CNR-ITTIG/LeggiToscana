Ambito di  applicazione nell'ordinamento  regionale dell'articolo
1, comma  54,  della  legge  23  dicembre  2005,  n.  266  (Legge
finanziaria per il 2006).

Il Consiglio Regionale ha approvato il 26.07.2006
Il Presidente  della Giunta  Regionale promulga la seguente legge
regionale:

ARTICOLO 1

1. Ai  fini  della  determinazione  del  rimborso  spese  mensile
onnicomprensivo spettante  ai consiglieri  per  le  missioni  nel
territorio regionale, le percentuali di cui all'articolo 1, comma
1, della  legge regionale  4  agosto  1986,  n.  37  (Trattamento
economico di  missione dei consiglieri regionali), sono calcolate
senza  tenere   conto  della   riduzione   del   10   per   cento
dell'indennità mensile  di carica e di funzione dei consiglieri,
applicata ai  sensi dell'articolo  1, comma  54, della  legge  23
dicembre  2005,  n.  266  (Disposizioni  per  la  formazione  del
bilancio annuale e pluriennale dello Stato "Legge finanziaria per
il 2006").

2. La  riduzione di  cui  all'articolo  1,  comma  54,  della  l.
266/2005 non  si applica  alla diaria  mensile per rimborso spese
nè al rimborso delle spese di trasporto spettanti ai consiglieri
ai sensi,  rispettivamente, degli  articoli 4 e 4 bis della legge
regionale 13  giugno 1983,  n. 47 (Indennità e rimborso spese ai
consiglieri regionali).

3.  Ai  fini  della  determinazione  dell'ammontare  dell'assegno
vitalizio  spettante  ai  consiglieri  cessati  dal  mandato,  le
percentuali di  cui all'articolo  12  della  legge  regionale  13
giugno 1983,  n.  48  (Norme  sulla  previdenza,  l'assicurazione
infortuni e  l'indennità di  fine mandato  ai consiglieri  della
Regione  Toscana),   sono  calcolate  senza  tenere  conto  della
riduzione del  10 per cento dell'indennità mensile di carica dei
consiglieri, di cui all'articolo 1, comma 54, della l. 266/2005.

4. Ai fini della determinazione dell'ammontare dell'indennità di
fine mandato spettante ai consiglieri cessati dal mandato stesso,
la misura  di cui all'articolo 25 della l.r. 48/1983 è calcolata
senza  tenere   conto  della   riduzione   del   10   per   cento
dell'indennità  mensile   di  carica  dei  consiglieri,  di  cui
all'articolo 1, comma 54, della l. 266/2005.

5. In  relazione a  quanto disposto ai commi 3 e 4, la trattenuta
obbligatoria sull'indennità  mensile di  carica dei consiglieri,
di cui  all'articolo 2 bis della l.r. 47/1983, è calcolata senza
tenere conto  della riduzione  del 10  per cento  della  suddetta
indennità mensile  di carica,  di cui  all'articolo 1, comma 54,
della l. 266/2005.

6. Le  disposizioni della  presente legge decorrono dalla data di
applicazione della  riduzione del  10 per  cento  dell'indennità
mensile di  carica  e  di  funzione  dei  consiglieri,  ai  sensi
dell'articolo 1, comma 54, della l. 266/2005.


La presente  legge è  pubblicata sul  Bollettino Ufficiale della
regione. È fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 28 luglio 2006

La presente  legge è  stata approvata  dal  Consiglio  Regionale
nella seduta del 26.07.2006.




ENTE REGIONE
BILANCIO

