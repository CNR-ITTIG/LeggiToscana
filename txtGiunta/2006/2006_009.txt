Istituzione dell`elenco  regionale dei  laboratori che effettuano
analisi  nell`ambito   delle  procedure  di  autocontrollo  delle
industrie alimentari.

Il Consiglio Regionale ha approvato il 28.02.2006
Il Presidente  della Giunta  Regionale promulga la seguente legge
regionale:

CAPO I
Disposizioni generali

ARTICOLO 1
(Oggetto della legge)

1. La presente legge istituisce l`elenco regionale dei laboratori
che   effettuano   analisi   nell`ambito   delle   procedure   di
autocontrollo  delle  industrie  alimentari.  Essa  disciplina  i
requisiti per  l`iscrizione nell`elenco  regionale,  i  controlli
finalizzati al  mantenimento dei  requisiti medesimi,  nonche`  i
provvedimenti conseguenti e le relative sanzioni amministrative.

ARTICOLO 2
(Ambito soggettivo)

1. La presente legge si applica:

a) ai  laboratori  non  annessi  alle  industrie  alimentari  che
   effettuano   analisi    nell`ambito   delle    procedure    di
   autocontrollo per le industrie alimentari;
b) ai laboratori annessi alle industrie alimentari che effettuano
   analisi ai  fini dell`autocontrollo  anche per  conto di altre
   industrie  alimentari   facenti  capo   a  soggetti  giuridici
   diversi.

ARTICOLO 3
(Elenco regionale)

1.  All`elenco  regionale  istituito  dalla  presente  legge,  di
seguito indicato come "elenco", sono iscritti i laboratori di cui
all`articolo 2,  che risultino conformi ai criteri generali ed ai
requisiti minimi previsti dall`articolo 4.

2. L`iscrizione  all`elenco e`  condizione obbligatoria  ai  fini
dell`esercizio delle  attivita` di  autocontrollo  da  parte  dei
laboratori individuati dall`articolo 2.

3. Alla  gestione dell`elenco  provvede  la  struttura  regionale
competente,    assicurandone     tempestivamente    i    relativi
aggiornamenti, anche con riferimento alle eventuali cancellazioni
a richiesta degli interessati.

4. La struttura di cui al comma 3, provvede, entro il 28 febbraio
di ogni  anno,  alla  pubblicazione  dell`elenco  sul  Bollettino
ufficiale della  Regione Toscana;  provvede  altresi`  a  rendere
disponibile  l`elenco   sul   sito   ufficiale   della   Regione,
aggiornandolo tempestivamente  al fine  di garantire  l`accesso a
tutti i cittadini interessati.

5. Copia  dell`elenco di  cui al  presente articolo  e` trasmesso
dalla Regione al Ministero della salute.

ARTICOLO 4
(Requisiti minimi per l`iscrizione)

1. I  laboratori individuati ai sensi dell`articolo 2, al fine di
acquisire l`iscrizione  all`elenco di  cui all`articolo 3, devono
risultare conformi  ai criteri  generali per il funzionamento dei
laboratori di  prova stabiliti  dalla norma  europea UNI  CEI  EN
ISO/IEC 17025  e devono  essere accreditati,  per singole prove o
gruppi di  prove, da  un organismo  di accreditamento conforme ai
criteri generali stabiliti dalla norma UNI CEI EN ISO/IEC 17011.

2. Nell`ambito  dei requisiti di cui al comma 1, i laboratori che
svolgono attivita`  analitiche anche su matrici diverse da quelle
alimentari sono tenuti a garantire per tutto l`iter analitico una
differenziazione della  gestione  dei  campioni  che  escluda  la
possibilita` di commistioni o contaminazioni.

3. Fermi restando i requisiti di cui ai comma 1 e 2, i laboratori
devono inoltre  garantire la conformita` alle procedure operative
standard previste  ai punti  3 e  8 dell`allegato  II del decreto
legislativo 27  gennaio 1992,  n. 120 (Attuazione delle direttive
n. 88/320/CEE  e n.  90/18/CEE in materia di ispezione e verifica
della buona prassi di laboratorio).

ARTICOLO 5
(Affidamento a terzi)

1.   I   laboratori   iscritti   nell`elenco   possono   affidare
l`esecuzione di determinate prove ad un laboratorio terzo, previa
apposita comunicazione  alla competente  Azienda unita` sanitaria
locale ai fini del controllo previsto dall`articolo 10, comma 2.

2. I  laboratori di cui al comma 1, sono obbligati a garantire il
possesso dei  requisiti  di  cui  all`articolo  4  da  parte  del
laboratorio affidatario  ed a consentire l`accesso dei competenti
organi di  controllo alla  documentazione relativa,  ivi compresa
quella inerente ai lavori svolti ed all`esperienza maturata.

CAPO II
Iscrizione nell`elenco regionale

ARTICOLO 6
(Soggetti destinatari)

1. L`iscrizione  nell`elenco di  cui all`articolo  3, puo` essere
richiesta:

a) dai  responsabili dei laboratori presenti sul territorio della
   Regione eventualmente  gia` inseriti,  in via  provvisoria, in
   appositi  elenchi   predisposti  ai   fini  dell`autocontrollo
   alimentare, facendo  riferimento alla  documentazione ed  agli
   atti gia` presentati a tal fine;
b) dai  responsabili dei laboratori presenti sul territorio della
   Regione che,  non risultando  iscritti in alcuno degli elenchi
   provvisori  di  cui  alla  lettera  a),  intendano  effettuare
   l`attivita` di cui alla presente legge.

2. Ai  fini di  cui alla  presente  legge  per  responsabile  del
laboratorio deve  intendersi il titolare del laboratorio medesimo
o altro soggetto da esso delegato.

ARTICOLO 7
(Procedura di iscrizione)

1. I  responsabili dei laboratori di cui all`articolo 6, comma 1,
lettera a),  sono tenuti  a presentare  l`istanza  di  iscrizione
nell`elenco entro  centoventi giorni  dalla data  di  entrata  in
vigore del regolamento di cui all`articolo 15.

2. L`onere  di cui  al comma  1, deve essere assolto altresi` dai
responsabili dei laboratori individuati dall`articolo 6, comma 1,
lettera b),  ove gia`  operanti ai  sensi e  per gli  effetti del
decreto legislativo  26 maggio  1997, n.  155  (Attuazione  della
direttiva  93/43/CEE   e  della   direttiva  96/3/CE  concernenti
l`igiene dei prodotti alimentari).

3. La  procedura di iscrizione nell`elenco di cui all`articolo 3,
e` disciplinata  dal regolamento  previsto dall`articolo  15, che
individua ed  indica, tra  altro, la documentazione necessaria ai
fini della  presentazione della domanda; tale documentazione deve
in ogni  caso comprovare  il rispetto dei requisiti minimi di cui
all`articolo 4.

4. Le  spese derivanti  dalla procedura di iscrizione nell`elenco
regionale sono  a carico del responsabile del laboratorio secondo
quanto previsto dalle disposizioni statali vigenti.

5. Il regolamento di cui all`articolo 15 definisce i criteri e le
modalita` di quantificazione dell`importo dovuto per l`iscrizione
nell`elenco regionale ai sensi del comma 4.

ARTICOLO 8
(Iscrizione con riserva)

1. In  deroga a quanto previsto dall`articolo 4, i laboratori che
non risultino  accreditati possono  essere iscritti  con  riserva
nell`elenco regionale  di cui all`articolo 3, previa acquisizione
di  idonea  documentazione  attestante  l`avvio  delle  procedure
finalizzate al  conseguimento dell`accreditamento  ai sensi dello
stesso articolo 4.

2. I responsabili dei laboratori di cui al comma 1, sono tenuti a
comunicare alla competente struttura regionale, entro e non oltre
ventiquattro  mesi   dalla  data   di  iscrizione   con   riserva
nell`elenco,  l`avvenuto   conseguimento  dell`accreditamento  ai
sensi dell`articolo 4.

3. In  mancanza della  comunicazione di  cui al comma 2, entro il
termine previsto, la competente struttura regionale provvede alla
cancellazione dall`elenco  del laboratorio  interessato, senza la
possibilita` di reiterare l`istanza di iscrizione con riserva.

4. La  procedura per l`iscrizione con riserva e la documentazione
necessaria sono previste e disciplinate con il regolamento di cui
all`articolo 15.

ARTICOLO 9
(Obblighi conseguenti all`iscrizione)

1. Il  responsabile del  laboratorio iscritto  nell`elenco di cui
all`articolo 3,  e` tenuto,  anche ai fini della consultazione da
parte degli  utenti, a  rendere disponibile  presso la  sede  del
laboratorio medesimo  l`elenco delle specifiche prove o gruppi di
prove accreditati.

2. Il  responsabile del  laboratorio, fermi restando gli obblighi
di cui  all`articolo 11,  garantisce il  tempestivo aggiornamento
dell`elenco di  cui al  comma 1, a seguito di qualsiasi eventuale
variazione in  relazione alle  singole prove  o gruppi  di  prove
accreditati al momento dell`iscrizione nell`elenco.

CAPO III
Funzioni di controllo e vigilanza

ARTICOLO 10
(Funzioni di controllo)

1. I  controlli sul  rispetto delle  disposizioni della  presente
legge sono  svolti dalla  Regione, che si avvale a tal fine delle
aziende USL territorialmente competenti.

2. Nei  casi di  cui all`articolo  5, i  controlli  previsti  dal
presente  articolo   sono  estesi   altresi`  nei  confronti  del
laboratorio terzo affidatario.

ARTICOLO 11
(Obblighi di comunicazione)

1. Il  responsabile del  laboratorio iscritto  nell`elenco di cui
all`articolo  3,   e`  tenuto,  ai  fini  dei  controlli  di  cui
all`articolo 10,  a comunicare  tempestivamente  all`azienda  USL
territorialmente  competente   ogni   eventuale   variazione   in
relazione alle  singole prove  o gruppi  di prove  accreditati al
momento dell`iscrizione.

2.  Salvo  quanto  disposto  al  comma  1,  il  responsabile  del
laboratorio iscritto  nell`elenco e`  tenuto a comunicare l`esito
delle verifiche,  di cui  all`articolo 4,  comma 1,  entro  sette
giorni  dal   ricevimento  della   relativa  comunicazione   alla
competente azienda USL.

3.  L`azienda   USL  trasmette  senza  ritardo  le  comunicazioni
ricevute ai  sensi dei  commi 1  e 2,  alla  struttura  regionale
competente alla  tenuta dell`elenco  disciplinato dalla  presente
legge  per   l`eventuale  adeguamento   dell`elenco  medesimo   e
l`adozione dei provvedimenti necessari.

ARTICOLO 12
(Procedure di controllo)

1.  Il  regolamento  previsto  dall`articolo  15,  disciplina  le
modalita` ed  i termini  per lo  svolgimento delle  procedure per
l`attuazione delle disposizioni dettate dal presente capo.

CAPO IV
Provvedimenti sanzionatori

ARTICOLO 13
(Cancellazione dall`elenco)

1. Qualora  sia accertato  il venir  meno  dei  requisiti  minimi
previsti dall`articolo  4, la Regione provvede alla cancellazione
del  laboratorio   interessato  dall`elenco   disciplinato  dalla
presente legge.

ARTICOLO 14
(Sanzioni pecuniarie)

1.   Il    responsabile   del   laboratorio   che,   in   carenza
dell`iscrizione all`elenco  effettui  analisi  nell`ambito  delle
procedure  di   autocontrollo  delle   industrie  alimentari,  e`
soggetto alla  sanzione amministrativa del pagamento di una somma
compresa tra  un minimo  di euro  3.000,00 ed  un massimo di euro
12.000,00.

2.   Il   responsabile   del   laboratorio   che   non   provvede
all`adempimento  degli  obblighi  conseguenti  all`iscrizione  ai
sensi all`articolo  9, e`  soggetto alla  sanzione amministrativa
del pagamento  di una somma compresa tra un minimo di euro 500,00
ed un massimo di euro 3.000,00.

3. Alla  stessa sanzione  di cui al comma 2, e` soggetto altresi`
il responsabile  del laboratorio che non adempia agli obblighi di
comunicazione previsti dall`articolo 11.

CAPO V
Disposizioni transitorie e finali

ARTICOLO 15
(Regolamento di attuazione)

1. Entro  un anno  dalla data di entrata in vigore della presente
legge,  la   Giunta  regionale   approva   apposito   regolamento
contenente  le   disposizioni  organizzative   e  procedurali  di
attuazione.

ARTICOLO 16
(Norma transitoria)

1. Decorsi centottanta giorni dalla data di entrata in vigore del
regolamento di  cui all`articolo  15,  i  laboratori  individuati
dall`articolo 2,  che  non  risultano  iscritti  nell`elenco  non
possono effettuare analisi ai fini dell`autocontrollo.

ARTICOLO 17
(Disposizioni finanziarie)

1. Le  entrate derivanti  dall`applicazione della  presente legge
sono introitate  dalla Regione mediante l`UPB 322 "Altre entrate"
del bilancio regionale.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 9 marzo 2006

MARTINI

La presente  legge e`  stata approvata  dal  Consiglio  Regionale
nella seduta del 28.02.2006.




CONTROLLI
SICUREZZA

