Costituzione  della  Fondazione  del  Consiglio  regionale  della
Toscana.

Il Consiglio Regionale ha approvato il 7.06.2006
Il Presidente  della Giunta  Regionale promulga la seguente legge
regionale:

ARTICOLO 1
(Costituzione e finalita`)

1. La  Regione promuove  la costituzione,  ai  sensi  del  codice
civile e  delle norme  di attuazione,  e partecipa  all`attivita`
della "Fondazione  del Consiglio  regionale  della  Toscana",  di
seguito denominata "Fondazione".

2. La  Fondazione ha la finalita` di contribuire a valorizzare il
ruolo  di   rappresentanza  della   comunita`   toscana   proprio
dell`Assemblea   regionale,    attraverso   la    diffusione    e
l`approfondimento della  conoscenza dei beni librari, documentali
e artistici  che  costituiscono  il  patrimonio  culturale  e  la
memoria storica della stessa Assemblea regionale.

ARTICOLO 2
(Statuto)

1. Il  Consiglio regionale, con propria deliberazione, approva lo
statuto della  Fondazione ed incarica il Presidente del Consiglio
di  compiere   gli  atti   necessari  al   perfezionamento  della
costituzione della Fondazione stessa.

2. Lo  statuto prevede  che la  presidenza della  Fondazione  sia
attribuita al  Presidente del Consiglio regionale e che gli altri
componenti del  Consiglio di  amministrazione siano  nominati dal
Consiglio regionale.

3. Le cariche di cui al comma 2 sono a titolo gratuito.

ARTICOLO 3
(Sede)

1. Il  Consiglio regionale  assicura alla Fondazione la sede e le
risorse strumentali  per il funzionamento nonche` la possibilita`
di avvalersi  del personale del Consiglio regionale che opera nei
settori di  interesse  della  Fondazione,  secondo  le  modalita`
stabilite dall`Ufficio  di presidenza  del  Consiglio  regionale,
d`intesa con il Consiglio di amministrazione della Fondazione nel
rispetto  di  corrette  relazioni  sindacali  e  delle  procedure
negoziali previste dal vigente CCNL di settore.

ARTICOLO 4
(Fondo patrimoniale)

1. La  Regione concorre  alla costituzione del fondo patrimoniale
della Fondazione  con la  somma di  euro 10.000,00  e  conferisce
inoltre alla Fondazione la somma di euro 5.000,00 per le spese di
funzionamento per  l`anno 2006.  Tali oneri  gravano sul bilancio
interno del Consiglio regionale per l`esercizio 2006.

2. A partire dall`anno 2007 la Regione conferisce alla Fondazione
un contributo annuo per le spese di funzionamento, la cui entita`
e` determinata con il bilancio interno del Consiglio regionale.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 9 giugno 2006

La presente  legge e`  stata approvata  dal  Consiglio  Regionale
nella seduta del 7.06.2006.




ENTE REGIONE
ORGANI

