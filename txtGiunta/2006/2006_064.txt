Legge finanziaria per l'anno 2007.

Il Consiglio Regionale ha approvato il 20.12.2006
Il Presidente  della Giunta  Regionale promulga la seguente legge
regionale:

TITOLO I
Disposizioni in materia tributaria

CAPO I
Modifiche  alla   legge  regionale   29  luglio   1996,   n.   60
(Disposizioni per  l'applicazione del  tributo  speciale  per  il
deposito in  discarica dei  rifiuti solidi  di cui all'articolo 3
della legge 28 dicembre 1995, n. 549)

ARTICOLO 1
(Modifiche all'articolo 23 bis della l.r. 60/1996)

1. Al  comma 4  dell'articolo 23  bis della  legge  regionale  29
luglio 1996,  n. 60  (Disposizioni per l'applicazione del tributo
speciale per  il deposito  in discarica dei rifiuti solidi di cui
all'articolo 3  della legge  28 dicembre  1995, n. 549) le parole
"comma 1,  lettera b)"  sono sostituite dalle seguenti: "comma 1,
lettera c)".

CAPO II
Modifiche alla  legge regionale  18 maggio 1998, n. 25 (Norme per
la gestione dei rifiuti e la bonifica dei siti inquinati)

ARTICOLO 2
(Modifiche all'articolo 30 ter della l.r. 25/1998)

1. Il  comma 2  dell'articolo 30  ter della  legge  regionale  18
maggio 1998,  n. 25  (Norme per  la gestione  dei  rifiuti  e  la
bonifica dei siti inquinati), è abrogato.

CAPO III
Modifiche alla legge regionale 22 settembre 2003, n. 49 (Norme in
materia di tasse automobilistiche regionali)

ARTICOLO 3
(Modifiche all'articolo 5 della l.r. 49/2003)

1. Al  comma 4 dell'articolo 5 della legge regionale 22 settembre
2003,  n.   49  (Norme   in  materia  di  tasse  automobilistiche
regionali), le  parole: "su istanza e senza obbligo di presentare
nuovamente la documentazione" sono abrogate.

CAPO IV
Disposizioni in  materia di  imposta  regionale  sulle  attività
produttive

ARTICOLO 4
(Conferma agevolazione IRAP per le nuove imprese giovanili)

1. L'agevolazione  imposta regionale  sulle attività  produttive
(IRAP) prevista  dall'articolo 3 della legge regionale 26 gennaio
2001, n.  2 (Riduzione dell'aliquota dell'imposta regionale sulle
attività produttive  "IRAP"), prorogata  dall'articolo  2  della
legge regionale  19 dicembre  2003, n.  58 (Legge finanziaria per
l'anno 2004), è confermata per le nuove imprese giovanili che si
costituiscono nel territorio regionale nel triennio 2007-2009.

2. L'agevolazione  di cui al comma 1 si applica alle condizioni e
nei limiti  consentiti dalla  normativa comunitaria in materia di
aiuti de minimis.

ARTICOLO 5
(Variazioni aliquota IRAP)

1. A  decorrere dal 1 gennaio 2007 le aliquote IRAP sono soggette
alle variazioni  di  incremento  previste  nell'allegato  A  alla
presente legge.

2. Per  i soggetti che hanno un periodo d'imposta non coincidente
con l'anno  solare l'incremento  di aliquota previsto dal comma 1
è applicabile  a decorrere dall'esercizio successivo a quello in
corso alla data del 1ø gennaio 2007.

CAPO V
Determinazione canoni  di concessione di coltivazione di sostanze
minerali e di risorse geotermiche

ARTICOLO 6
(Determinazione canoni di coltivazione di sostanze minerali)

1. A  decorrere dall'anno  2007 il  canone dovuto dai titolari di
concessioni minerarie  è determinato nell'importo di euro 34,20,
nel rispetto ed ai sensi degli articoli 33, comma 1, lettera c) e
34, comma  5 del  decreto  legislativo  31  marzo  1998,  n.  112
(Conferimento di  funzioni e  compiti amministrativi  dello Stato
alle regioni  ed agli  enti locali in attuazione del Capo I della
legge 15  marzo 1997,  n. 59), fatto salvo l'aggiornamento di cui
al comma 3.

2. L'importo di cui al comma 1 è dovuto per ettaro di superficie
compresa entro  i limiti  della concessione;  il canone minimo è
determinato in euro 534,41.

3. Gli  importi di  cui  al  presente  articolo  sono  aggiornati
annualmente con  decreto del  dirigente regionale  competente per
materia, sulla  base della  variazione dell'indice  dei prezzi al
consumo rilevata  nell'anno precedente.  L'aggiornamento  decorre
dall'anno 2007.

ARTICOLO 7
(Determinazione canoni di coltivazione di risorse geotermiche)

1. A  decorrere dall'anno  2007 il  canone dovuto dai titolari di
concessioni di coltivazione di risorse geotermiche è determinato
nell'importo di  euro 570,07,  nel rispetto  ed  ai  sensi  degli
articoli 33,  comma 1,  lettera c)  e  34,  comma  5  del  d.lgs.
112/1998, fatto salvo l'aggiornamento di cui al comma 2.

2. L'importo  di cui  al comma  1,  dovuto  per  ogni  chilometro
quadrato di superficie compresa entro i limiti della concessione,
è aggiornato  annualmente con  decreto del  dirigente  regionale
competente per  materia, sulla  base della variazione dell'indice
dei   prezzi    al   consumo   rilevato   nell'anno   precedente.
L'aggiornamento decorre dall'anno 2007.

TITOLO II
Disposizioni in materia finanziaria

CAPO I
Modifiche  alla   legge  regionale   24  febbraio   2005,  n.  40
(Disciplina del servizio sanitario regionale)

ARTICOLO 8
(Modifiche all'articolo 30 bis della l.r. 40/2005)

1. Al  comma 1  dell'articolo 30  bis della  legge  regionale  24
febbraio  2005,   n.  40   (Disciplina  del   servizio  sanitario
regionale),  le   parole:  "anni  venti"  sono  sostituite  dalle
seguenti: "anni trenta".

CAPO II
Modifiche all'articolo  1 della  legge regionale 1 febbraio 2006,
n. 3 (Misure di razionalizzazione della finanza regionale al fine
di concorrere  alla  realizzazione  degli  obiettivi  di  finanza
pubblica)

ARTICOLO 9
(Modifiche all'articolo 1 della l.r. 3/2006)

1. Alla  lettera a)  del comma  1  dell'articolo  1  della  legge
regionale 1  febbraio 2006,  n. 3  (Misure  di  razionalizzazione
della finanza  regionale al fine di concorrere alla realizzazione
degli obiettivi  di finanza pubblica), sono aggiunte, in fine, le
parole: "con  esclusione dei maggiori oneri derivanti dai rinnovi
dei contratti  collettivi e degli aumenti degli oneri conseguenti
all'applicazione di leggi nazionali".

ARTICOLO 10
(Inserimento dell'articolo 2 bis nella l.r. 3/2006)

1. Dopo l'articolo 2 della l.r. 3/2006 è inserito il seguente:

   "Art. 2 bis
   Direttive della Giunta regionale
   
   1. A  decorrere dall'anno  2007 la Giunta regionale impartisce
   direttive specifiche  volte ad  assicurare la  coerenza  delle
   misure regionali  di razionalizzazione  della  spesa  con  gli
   obiettivi di  finanza pubblica fissati dalla legge finanziaria
   statale in relazione ad ogni singolo esercizio.
   
   2. Le direttive di cui al comma 1 determinano gli obiettivi di
   razionalizzazione della  spesa e di equilibrio finanziario che
   la Regione  e gli  organismi ed  enti dipendenti sono tenuti a
   conseguire nel corso dell'esercizio.".
   
ARTICOLO 11
(Norma di copertura finanziaria)

1. All'onere  di spesa di cui all'articolo 9 si provvede mediante
lo stanziamento  iscritto nella unità previsionale di base (UPB)
711 "Funzionamento  della struttura  regionale -  spese correnti"
del bilancio annuale 2007 e pluriennale 2007-2009.

CAPO III
Modifiche alla  legge regionale  17 marzo  2000, n.  26 (Riordino
della legislazione  regionale  in  materia  di  organizzazione  e
personale)

ARTICOLO 12
(Modifiche all'articolo 4 della l.r. 26/2000)

1. Dopo il comma 2 dell'articolo 4 della legge regionale 17 marzo
2000, n.  26 (Riordino della legislazione regionale in materia di
organizzazione e personale), è inserito il seguente:

   "2. bis  I componenti della Giunta regionale possono fruire di
   interventi  formativi   finalizzati   all'acquisizione   delle
   conoscenze necessarie  all'efficace ed  efficiente svolgimento
   delle loro funzioni.".
   
ARTICOLO 13
(Norma di copertura finanziaria)

1. L'onere  di spesa di cui all'articolo 12, quantificato in euro
20.000,00 annui  per il triennio 2007-2009, trova copertura nella
UPB 132  "Funzionamento degli  organi politici  - spese correnti"
del bilancio annuale 2007 e pluriennale 2007-2009.

CAPO IV
Modifiche alla legge regionale 29 luglio 1996, n. 59 (Ordinamento
dell'Istituto regionale  per la  programmazione  economica  della
Toscana)

ARTICOLO 14
(Modifiche all'articolo 2 della l.r. 59/1996)

1. Al  comma 2  dell'articolo 2  della legge  regionale 29 luglio
1996,  n.   59  (Ordinamento   dell'Istituto  regionale   per  la
programmazione economica  della Toscana),  dopo  le  parole:  "di
soggetti pubblici  o privati" sono aggiunte le seguenti: "diversi
dalla Regione".

ARTICOLO 15
(Modifiche all'articolo 15 della l.r. 59/1996)

1. Dopo  la lettera  a) del  comma 2  dell'articolo 15 della l.r.
59/1996 è aggiunta la seguente lettera:

   "a bis)  programma delle  attività comuni di cui all'articolo
   16;".
   
ARTICOLO 16
(Modifiche all'articolo 16 della l.r. 59/1996)

1. Al comma 1 dell'articolo 16 della l.r. 59/1996 dopo le parole:
"attività comuni di" sono inserite le seguenti: "analisi e".

ARTICOLO 17
(Modifiche all'articolo 19 della l.r. 59/1996)

1. Dopo  la lettera  a) del  comma 1  dell'articolo 19 della l.r.
59/1996 è aggiunta la seguente:

   "a bis)  con i contributi regionali per il finanziamento delle
   attività comuni  definite ai sensi dell'articolo 15, comma 2,
   lettera a bis);".
   
2. Dopo  il comma  7  dell'articolo  19  della  l.r.  59/1996  è
aggiunto il seguente:

   "7. bis  Alla copertura della spesa per i contributi di cui al
   comma 1,  lettera a  bis) si  provvede nel  corso  di  ciascun
   esercizio a  valere  sulle  risorse  stanziate  nelle  UPB  di
   riferimento per gli specifici ambiti di intervento.".
   
TITOLO III
Disposizioni in materia di credito

CAPO I
Disposizioni in materia di monitoraggio regionale del credito

ARTICOLO 18
(Comitato  tecnico   per  le   attività  di  studio,  ricerca  e
monitoraggio del credito)

1. È istituito presso la Giunta regionale un comitato tecnico di
indirizzo per  le   attività di studio, ricerca, accentramento e
rielaborazione a  livello regionale  dei dati  sulla  domanda  ed
offerta di  credito in  Toscana, ivi  comprese  le  attività  di
monitoraggio dei  rapporti istituzionali con il sistema bancario,
svolte dall'IRPET  ai sensi  dell'articolo 2, comma 1, lettera a)
della l.r. 59/1996.

2. Il  comitato è  nominato con  decreto  del  Presidente  della
Giunta regionale ed è così composto:

a) il dirigente competente in materia di finanza, con funzioni di
   presidente;
b) un  dirigente competente in materia di interventi in economia,
   designato dal direttore generale di riferimento;
c) il direttore dell'IRPET, o suo delegato;
d) due  rappresentanti delle associazioni di categoria, designati
   dai  soggetti   economici  e   sociali  che  partecipano  alle
   attività di  concertazione e confronto ai sensi dell'articolo
   15 della  legge regionale  11 agosto  1999, n.  49  (Norme  in
   materia di programmazione regionale);
e) un  rappresentante delle  università, designato  d'intesa dai
   rettori delle università toscane;
f) un  rappresentante degli  enti locali, designato dal Consiglio
   delle autonomie locali;
g) un    rappresentante    del  sistema  camerale,  designato  da
   Unioncamere;
h) un    rappresentante    del  sistema  bancario,  designato  da
   Associazione bancaria italiana (ABI) Toscana.

3. Il comitato dura in carica cinque anni.

4.  La  partecipazione  al  comitato  è  gratuita  per  tutti  i
componenti.

CAPO II
Modifiche alla  legge regionale 5 giugno 1974, n. 32 (Istituzione
di una  società di  diritto privato  a prevalente partecipazione
regionale FIDI TOSCANA S.p.A. per favorire l'accesso al credito e
agevolare  la   consulenza  tecnica  alle  minori  imprese  della
Regione)

ARTICOLO 19
(Modifiche all'articolo 10 della l.r. 32/1974)

1. Alla  lettera e)  del comma  2 dell'articolo  10  della  legge
regionale 5  giugno 1974,  n. 32  (Istituzione di una società di
diritto  privato   a  prevalente  partecipazione  regionale  FIDI
TOSCANA S.p.A.  per favorire  l'accesso al credito e agevolare la
consulenza tecnica  alle minori  imprese della  Regione), dopo le
parole: "delle garanzie" è abrogata la parola: "sussidiarie".

ARTICOLO 20
(Modifiche all'articolo 12 della l.r. 32/1974)

1. Alla  lettera a)  del comma  1  dell'articolo  12  della  l.r.
32/1974 dopo  le parole:  "delle garanzie" è abrogata la parola:
"sussidiarie".

TITOLO IV
Disposizioni in materia di programmazione regionale

CAPO I
Proroga di alcuni strumenti di programmazione settoriale

ARTICOLO 21
(Proroga di alcuni strumenti di programmazione settoriale)

1. I  sottoindicati strumenti  della programmazione  regionale di
settore venuti  a scadenza  nell'anno 2006  sono prorogati  al 31
dicembre 2007,  salva l'acquisizione  di efficacia  prima di tale
termine dei nuovi piani:

a) piano  di indirizzo delle attività e dei beni culturali 2004-
   2006, approvato  con deliberazione  del Consiglio regionale  4
   febbraio 2004,  n. 11,  ai sensi  dell'articolo 3  della legge
   regionale 1  febbraio 1995,  n. 14  (Disciplina degli  atti  e
   delle  procedure   della  programmazione  e  degli  interventi
   regionali nei settori delle attività e dei beni culturali);
b) piano  regionale per  la  promozione  della  cultura  e  della
   pratica delle  attività motorie  per il  triennio  2004-2006,
   approvato  con   deliberazione  del   Consiglio  regionale  23
   dicembre 2003,  n. 245  ai sensi  dell'articolo 2  della legge
   regionale 31  agosto 2000,  n. 72  ( Riordino delle funzioni e
   delle attività in materia di promozione della cultura e della
   pratica delle attività motorie);
c) piano    di  indirizzo  energetico  regionale,  approvato  con
   deliberazione del  Consiglio regionale   18 gennaio 2000, n. 1
   ai sensi dell'articolo 2 della legge regionale 27 giugno 1997,
   n. 45  (Norme in  materia di  risorse  energetiche),  abrogata
   dall'articolo 42 della legge regionale 24 febbraio 2005, n. 39
   (Disposizioni in materia di energia);
d) piano  regionale di azione ambientale 2004-2006, approvato con
   deliberazione del  Consiglio regionale  2 marzo 2004, n. 29 ai
   sensi degli  articoli 5,  comma 1, lettera e) e 10 della legge
   regionale  11   agosto  1999,  n.  49  (Norme  in  materia  di
   programmazione regionale).

CAPO II
Rimodulazione previsioni finanziarie di piani e programmi

ARTICOLO 22
(Rimodulazione previsioni finanziarie di piani e programmi)

1. Ai  fini dell'adozione  da parte  del Consiglio  regionale del
provvedimento di  cui all'articolo  15, comma 3, lettera a) della
legge regionale 6 agosto 2001, n. 36 (Ordinamento contabile della
Regione Toscana),  è allegato  alla presente  legge il prospetto
dimostrativo di cui al comma 2, lettera a) del medesimo articolo,
contenente la rimodulazione delle previsioni finanziarie di piani
e programmi vigenti (Allegato B).

TITOLO V
Disposizioni finanziarie diverse

ARTICOLO 23
(Razionalizzazione della spesa di personale)

1. A  decorrere dall'anno  2007 sono  stanziate  annualmente  nel
bilancio  regionale   le  risorse     previste  per  l'anno  2006
dall'articolo 4  della legge  regionale 19  aprile  2004,  n.  22
(Bilancio di  previsione per  l'anno 2004  e bilancio pluriennale
2004-2006),  dall'articolo   27  bis  della  legge  regionale  20
dicembre 2004,  n. 71  (Legge finanziaria per l'anno 2005), dagli
articoli 41  e 41  bis della legge regionale 27 dicembre 2005, n.
70 (Legge  finanziaria per l'anno 2006), incrementate della somma
di euro 610.000,00 al netto degli oneri riflessi.

2. Gli  importi di  cui al  comma 1  confluiscono  nelle  risorse
destinate a finanziare gli istituti di cui all'articolo 31, comma
2, del  contratto collettivo  nazionale di lavoro 22 gennaio 2004
(CCNL del  personale del comparto delle regioni e delle autonomie
locali per  il quadriennio  normativo  2002-2005  ed  il  biennio
economico 2002-2003)  e degli  articoli 27  e  29  del  contratto
collettivo nazionale  23 dicembre  1999 (CCNL  per il quadriennio
normativo 1998-2001 e per il biennio economico 1998-1999 relativo
all'area della  dirigenza del  comparto  delle  regioni  e  delle
autonomie locali).

3. Per ciascuno degli anni 2007, 2008 e 2009 le risorse di cui al
comma 1 sono imputate alla UPB 711 "Funzionamento della struttura
regionale  -   spese  correnti"   del  bilancio  annuale  2007  e
pluriennale 2007-2009.

4. Agli  oneri per gli esercizi successivi si fa fronte con legge
di bilancio.

ARTICOLO 24
(Finanziamento delle  strutture  speciali  per  le  attività  di
informazione del  Consiglio regionale  e degli  organi di governo
della Regione)

01. Al  comma 3  dell'articolo 6  della legge  regionale 2 agosto
2006, n.  43  (Istituzione  di  due  strutture  speciali  per  le
attività  per   le  attività   di  informazione  del  Consiglio
regionale e degli organi di governo della Regione), le parole "in
dieci  unità   a  tempo  indeterminato"  sono  sostituite  dalle
seguenti: "  in diciassette  unità  a  tempo  indeterminato  per
l'Agenzia della  Giunta regionale  ed in  tredici unità  a tempo
indeterminato per l'Agenzia del Consiglio regionale".

1. Per  il finanziamento degli oneri conseguenti all'applicazione
della  l.r.43/2006  è  autorizzata  l'ulteriore  spesa  di  euro
400.000,00 per ciascuno degli anni 2007 e 2008.

2. Gli oneri complessivi per il finanziamento della l.r. 43/2006,
ammontanti  ad   euro  1.970.000,00,   sono  allocati   per  euro
887.000,00  nella   UPB  714   "Agenzia  per   le  attività   di
informazione del Consiglio regionale - spesa corrente" e per euro
1.083.000,00  nella   UPB  715   "Agenzia  per  le  attività  di
informazione degli  organi  di  governo  della  Regione  -  spesa
corrente" del bilancio annuale 2007 e pluriennale 2007-2009.

ARTICOLO 25
(Potenziamento  delle   attività   di   recupero   delle   tasse
automobilistiche regionali)

1. A  decorrere dall'anno  2007 una quota delle entrate derivanti
dal recupero  dell'evasione in  materia di tasse automobilistiche
è destinata,  in misura  non superiore ad euro 300.000,00 annui,
ad interventi  di  potenziamento  della  struttura  organizzativa
competente in materia e dei servizi strumentali in dotazione alla
stessa.

2. La  disposizione di cui al comma 1, finalizzata all'incremento
delle entrate  derivanti dal recupero dell'evasione in materia di
tasse automobilistiche,  trova applicazione  anche  in  deroga  a
quanto previsto dall'articolo 1, comma 1, della l.r. 3/2006.

ARTICOLO 26
(Incremento delle risorse destinate al servizio civile regionale)

1. Per gli anni 2007 e 2008 le risorse destinate al finanziamento
del  servizio  civile  regionale  dall'articolo  23  della  legge
regionale 25  luglio 2006, n. 35 (Istituzione del servizio civile
regionale) sono incrementate di euro 500.000,00 annui.

2. Gli oneri complessivi per il finanziamento della l.r. 35/2006,
ammontanti ad  euro 1.000.000,00,  sono allocati   nella  UPB 136
"Servizio civile regionale - spese correnti" del bilancio annuale
2007 e pluriennale 2007-2009.

ARTICOLO 27
(Finanziamento di  iniziative in  materia di  politiche  di  pari
opportunità e di genere)

1. È autorizzata per l'anno 2007 la spesa di euro 250.000,00 per
il  finanziamento   delle  iniziative   di  coordinamento   delle
politiche di pari opportunità e di genere, attuate dalla Regione
ai sensi  dell'articolo 4,  comma 1,  lettera f)  dello  Statuto,
nonché per  la realizzazione  di  iniziative  connesse  all'anno
europeo delle  pari opportunità  istituito per  l'anno 2007  con
decisione n.  771/2006/CE del  Parlamento europeo e del Consiglio
del 17 maggio 2006.

2. L'onere  di spesa  di cui  al comma  1 trova  copertura  nello
stanziamento della  UPB  513  "Interventi  per  lo  sviluppo  del
sistema economico e produttivo - spese correnti".

ARTICOLO 28
(Istituzione di  fondo di  rotazione in  favore delle  fondazioni
regionali operanti  nel settore  dello spettacolo e degli enti di
cui all'articolo 6 della l.r. 45/2000)

1. È  istituito un  fondo di  rotazione, fino  alla  concorrenza
massima complessiva di euro 5.000.000,00, destinato ad anticipare
le somme  riguardanti interventi  finanziari  statali  in  favore
della  Fondazione   Orchestra  Regionale   della  Toscana,  della
Fondazione Toscana  Spettacolo e degli enti di cui all'articolo 6
della legge  regionale 28  marzo 2000, n. 45 (Norme in materia di
promozione  delle  attività  nel  settore  dello  spettacolo  in
Toscana).

2. L'importo dell'anticipazione non può superare il 90 per cento
del  contributo  statale  previsto;  non  può  inoltre  superare
l'importo del  contributo regionale assegnato ai sensi della l.r.
45/2000.

3. La  Giunta regionale,  con propria  deliberazione da adottarsi
entro trenta  giorni dall'entrata in vigore della presente legge,
provvede a  definire i criteri per la valutazione delle richieste
di anticipazione  e le modalità di attribuzione, di erogazione e
di recupero delle somme anticipate.

4. I soggetti beneficiari  degli interventi del fondo sono tenuti
al rimborso  dell'anticipazione, senza  alcun onere  d'interesse,
nel termine massimo di diciotto mesi dalla data di erogazione del
finanziamento regionale.

5. Le  risorse di  cui al  comma 1  sono  stanziate,  per  quanto
riguarda l'entrata,   nella  UPB 323 "Recuperi e rimborsi"  e per
quanto riguarda  la spesa  nella UPB  631 "Promozione  e sviluppo
della cultura" del bilancio annuale 2007 e pluriennale 2007-2009.

6. L'articolo  9 della  legge regionale  1  luglio  2002,  n.  24
(Bilancio di  previsione per  l'anno 2002  e bilancio pluriennale
2002-2004. Assestamento e seconda variazione), è abrogato.

ARTICOLO 29
(Potenziamento  patrimonio   informativo  e   documentario  delle
biblioteche toscane)

1. Per  l'anno 2007 le risorse previste dall'articolo 15, comma 1
della legge  regionale 29  giugno 2006,  n. 27  (Disciplina degli
atti e  delle procedure  della programmazione  e degli interventi
finanziari   regionali   in   materia   di   beni   culturali   e
paesaggistici,   attività    culturali   e   spettacolo),   sono
incrementate di euro 150.000,00 e sono destinate al finanziamento
di interventi  di  potenziamento  del  patrimonio  informativo  e
documentario delle  biblioteche toscane, nonché al finanziamento
di interventi connessi alle celebrazioni galileiane.

2. All'onere  di spesa  di cui al comma 1 si provvede mediante lo
stanziamento iscritto  nella UPB 632 "Promozione e sviluppo della
cultura -  spese di  investimento" del  bilancio annuale  2007  e
pluriennale 2007-2009.

ARTICOLO 30
(Organizzazione di  eventi regionali  collegati alle celebrazioni
galileiane )

1.  Per  l'organizzazione  di  eventi  regionali  collegati  alle
celebrazioni galileiane,  è autorizzata per l'anno 2007 la spesa
di euro 170.000,00.

2. All'onere  di spesa  di cui al comma 1 si provvede mediante lo
stanziamento iscritto  nella UPB 631 "Promozione e sviluppo della
cultura - spese correnti" del bilancio annuale 2007 e pluriennale
2007-2009.

ARTICOLO 31
(Celebrazione del Giorno della Memoria)

1. La  Regione Toscana,  in coerenza  con quanto  previsto  dalla
legge 20  luglio 2000,  n.  211  (Istituzione  del  Giorno  della
Memoria in  ricordo dello  sterminio  e  delle  persecuzioni  del
popolo ebraico  e dei  deportati militari e politici italiani nei
campi nazisti),  che riconosce  il giorno 27 gennaio come "Giorno
della Memoria",  organizza  direttamente  o  attraverso  soggetti
pubblici e  privati cerimonie,  iniziative, eventi  finalizzati a
conservare la  memoria dello  sterminio del  popolo ebraico  e le
deportazioni militari e politiche.

2. All'onere  di spesa  di cui al presente articolo, quantificato
in  euro   100.000,00,  si  provvede  mediante  gli  stanziamenti
iscritti nella UPB 613 "Sistema dell'educazione e dell'istruzione
- spese  correnti" del  bilancio di previsione 2007 e pluriennale
2007-2009.

ARTICOLO 32
(Contributo straordinario all'Agenzia regionale per la protezione
ambientale della Toscana)

1. Per  la copertura dei maggiori oneri del personale dipendente,
conseguenti al  CCNL 2004/2005  del comparto  e della dirigenza e
per consentire l'effettuazione degli accantonamenti di competenza
dell'anno 2006  per il  nuovo biennio  contrattuale 2006-2007, è
stanziata in  favore dell'Agenzia  regionale  per  la  protezione
ambientale della  Toscana (ARPAT)  la somma  di euro 4.800.000,00
non coperta  dal contributo ordinario annuale di cui all'articolo
21  della   legge  regionale  19  dicembre  2003,  n.  58  (Legge
finanziaria per l'anno 2004).

2. La  somma di  cui al comma 1 trova copertura sulle risorse del
fondo sanitario  regionale -  UPB 243 "Organizzazione del sistema
sanitario  -   spese  correnti"   del  bilancio  annuale  2007  e
pluriennale 2007-2009.

3. Per  l'anno 2007  il contributo  ordinario  annuale  all'ARPAT
determinato ai  sensi dell'articolo  21  della  l.r.  58/2003  è
incrementato di  euro 1.089.000,00;  per gli  anni successivi  la
somma così  determinata costituisce  base  per  il  calcolo  del
contributo stesso.

4. L'onere  di spesa  di cui al comma 3 trova copertura nella UPB
264 "Servizi  di  prevenzione  -  spese  correnti"  del  bilancio
annuale 2007 e pluriennale 2007-2009.

ARTICOLO 33
(Anticipazione straordinaria  in  favore  dell'Agenzia  regionale
toscana per le erogazioni in agricoltura)

1. È  autorizzata l'erogazione all'Agenzia regionale toscana per
le  erogazioni   in  agricoltura  (ARTEA)  della  somma  di  euro
2.047.000,00 quale anticipazione delle annualità 2005 e 2006 del
credito da  essa vantato nei confronti dell'ARTEA per le spese di
gestione dell'anagrafe  delle aziende agricole, di cui al decreto
del  Presidente   della  Repubblica   1  dicembre  1999,  n.  503
(Regolamento  recante   norme  per   l'istituzione  della   Carta
dell'agricoltore e  del pescatore  e dell'anagrafe  delle aziende
agricole, in  attuazione dell'articolo  14, comma 3, del d.lgs 30
aprile 1998, n. 173).

2. ARTEA è tenuta al rimborso dell'anticipazione di cui al comma
1  nel   termine  di   novanta  giorni   dalla  erogazione  della
corrispondente somma  da parte  dell'Agenzia per le erogazioni in
agricoltura (AGEA) in attuazione dell'accordo Stato - Regioni del
4 marzo  2004. In  ogni caso,  ARTEA è  tenuta alla restituzione
delle   somme    entro   ventiquattro   mesi   dalla   erogazione
dell'anticipazione.

3. Le  risorse di  cui al  comma 1  sono  stanziate,  per  quanto
riguarda l'entrata,  nella UPB  323 "Recuperi  e rimborsi"  e per
quanto riguarda  la  spesa  nella  UPB  521  "Interventi  per  lo
sviluppo rurale,  aiuti al  reddito,  agli  investimenti  e  allo
sviluppo delle  imprese agricole, zootecniche e forestali - spesa
corrente" del  bilancio di  previsione 2007  e pluriennale  2007-
2009.

ARTICOLO 34
(Istituzione di fondo di rotazione in favore dell'ARTEA)

1. A decorrere dall'anno 2007 è costituito un fondo di rotazione
fino alla  concorrenza massima  di  euro  1.000.000,00  destinato
all'anticipazione in  favore dell'ARTEA  delle spese  di gestione
dell'anagrafe delle  aziende agricole, come definite all'articolo
33, comma 1.

2. Il  rimborso delle  somme anticipate  all'ARTEA ai  sensi  del
comma 1  avviene con  le modalità  stabilite  dall'articolo  33,
comma 2.

3. Le  risorse di  cui al  comma 1  sono  stanziate,  per  quanto
riguarda l'entrata,  nella UPB  323 "Recuperi  e rimborsi"  e per
quanto riguarda  la  spesa  nella  UPB  521  "Interventi  per  lo
sviluppo rurale,  aiuti al  reddito,  agli  investimenti  e  allo
sviluppo delle  imprese agricole, zootecniche e forestali - spesa
corrente" del  bilancio di  previsione 2007  e pluriennale  2007-
2009.

ARTICOLO 35
(Interventi a favore della mobilità)

1. Al  fine di realizzare un parcheggio scambiatore finalizzato a
favorire l'adduzione  degli utenti verso il sistema del trasporto
pubblico   locale    dell'area   metropolitana   fiorentina,   è
autorizzato un  contributo straordinario  di euro  900.000,00  in
favore del comune di Greve in Chianti.

2. Il  contributo di  cui al  comma 1 è corrisposto in tre quote
annuali di pari importo.

3. All'onere  di spesa  di cui al comma 1 si provvede mediante lo
stanziamento  iscritto   nella  UPB  321  "Servizi  di  trasporto
pubblico -  spese di  investimento" del  bilancio annuale  2007 e
pluriennale 2007-2009.

ARTICOLO 36
(Contributo in favore della Fondazione Toscana per la prevenzione
dell'usura - Onlus)

1. Per l'anno 2007 è autorizzato un contributo di euro 51.000,00
in favore  della Fondazione Toscana per la prevenzione dell'usura
- Onlus  con sede  presso l'Arciconfraternita  di Misericordia di
Siena,  quale   sostegno  alla   realizzazione  del  progetto  di
prevenzione  dell'usura e del sovraindebitamento.

2. Il  contributo è  erogato con  vincolo  di  destinazione;  al
termine dell'esercizio  finanziario la  Fondazione Toscana per la
prevenzione dell'usura - Onlus presenta alla Giunta regionale una
relazione   complessiva   sull'attività   svolta,   dando   atto
dell'utilizzazione del contributo.

3. All'onere  di spesa  di cui al comma 1 si provvede mediante lo
stanziamento  iscritto  al  pertinente  capitolo  della  UPB  112
"Interventi regionali  per la sicurezza della comunità toscana -
spese correnti" del bilancio di previsione 2007.

ARTICOLO 37
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 22 dicembre 2006

La presente  legge è  stata approvata  dal  Consiglio  Regionale
nella seduta del 20.12.2006.

ALLEGATI
ALLEGATO A - Variazioni aliquote IRAP (articolo 5, comma 1)
ALLEGATO B - Prospetto di rimodulazione previsioni finanziarie di
piani e programmi (articolo 22, comma 1)




ENTE REGIONE
BILANCIO

