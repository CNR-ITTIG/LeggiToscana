Istituzione delle  commissioni ai  sensi  dell`articolo  137  del
decreto legislativo  22 gennaio  2004, n.  42  (Codice  dei  beni
culturali  e   del  paesaggio),   come  modificato   dal  decreto
legislativo 24  marzo 2006,  n. 157 e disciplina del procedimento
per la  dichiarazione di  notevole interesse pubblico di immobili
ed aree di particolare pregio paesaggistico.

Il Consiglio Regionale ha approvato il 20.06.2006
Il Presidente  della Giunta  Regionale promulga la seguente legge
regionale:

ARTICOLO 1
(Istituzione delle commissioni)

1. In attuazione di quanto previsto dall`articolo 137 del decreto
legislativo 22  gennaio 2004,  n. 42 (Codice dei beni culturali e
del paesaggio,  ai sensi  dell`articolo 10  della legge  6 luglio
2002, n.  137), come  modificato dal decreto legislativo 24 marzo
2006, n.  157 (Disposizioni  correttive ed integrative al decreto
legislativo 22 gennaio 2004, n. 42, in relazione al paesaggio) e`
istituita  presso  ciascuna  provincia  una  commissione  con  il
compito di  formulare ed  inviare alla  Regione proposte  per  la
dichiarazione  di  notevole  interesse  pubblico  degli  immobili
indicati alle  lettere a) e b) e delle aree indicate alle lettere
c) e d) dell`articolo 136 del d.lgs. 42/2004, come modificato dal
d.lgs. 157/2006.

2. Per  quanto non  previsto dalla presente legge si applicano le
disposizioni di  cui agli  articoli 136,  138, 139, 140 e 141 del
d.lgs. 42/2004, come modificato dal d.lgs. 157/2006.

ARTICOLO 2
(Composizione e durata)

1. Di ciascuna commissione fanno parte di diritto:

a) il  direttore regionale  per i  beni culturali e paesaggistici
   della Toscana;
b) il soprintendente per i beni architettonici e per il paesaggio
   competente per territorio;
c) il  soprintendente per  i  beni  archeologici  della  Toscana,
   competente per territorio;
d) due  dirigenti preposti  agli uffici  regionali competenti  in
   materia di paesaggio.

2. Oltre  ai  membri  di  diritto  indicati  al  comma  1,  della
commissione fanno  altresi` parte  quattro  membri  nominati  con
decreto del  Presidente della  Giunta regionale con particolare e
qualificata professionalita` ai sensi del comma 3 di cui:

a) due designati direttamente dalla Regione;
b) uno designato da ciascuna provincia;
c) uno,  in rappresentanza  dei comuni della provincia, designato
   dal  Consiglio   delle  autonomie   locali  (CAL)  secondo  il
   procedimento indicato all`articolo 3.

3. I  quattro membri  nominati ai  sensi del comma 2 e i relativi
supplenti sono scelti tra le seguenti categorie di soggetti:

a) i due designati dalla Regione tra docenti universitari o altri
   soggetti   con    particolare,   pluriennale   e   qualificata
   professionalita` ed esperienza nella tutela del paesaggio;
b) quello  designato da ciascuna provincia e quello designato dal
   CAL  tra   i  responsabili   degli  uffici  di  pianificazione
   territoriale degli enti locali della provincia.

4. Per  ciascun membro  nominato, la  Regione, la provincia ed il
CAL designano  i relativi  supplenti appartenenti   alle medesime
categorie a cui appartengono i membri effettivi.

5. I  membri di  cui al  comma 2 e i relativi supplenti durano in
carica cinque anni.

ARTICOLO 3
(Procedimento di nomina e insediamento delle commissioni)

1. Entro  quindici  giorni  dalla  cessazione  della  commissione
provinciale, il  Presidente della  Giunta regionale richiede alla
provincia e al CAL la designazione dei propri rappresentanti.

2. La  provincia e  il CAL  provvedono  alla  designazione  entro
trenta giorni dalla richiesta.

3. Il  Presidente della  Giunta regionale,  entro quindici giorni
dal ricevimento delle designazioni o, nel caso di inutile decorso
del termine  di cui  al comma  2, decorsi  quarantacinque  giorni
dalla richiesta,  nomina con  decreto i  membri della commissione
provinciale e ne convoca la prima seduta.

4. Con  lo stesso  atto e con la stessa procedura di cui ai commi
1, 2 e 3 sono nominati i quattro membri supplenti.

ARTICOLO 4
(Scioglimento delle commissioni)

1. Il  Presidente  della  Giunta  regionale  puo`  sciogliere  la
commissione qualora i membri di essa compiano attivita` contrarie
alle leggi  o ai  regolamenti, ovvero  gravi irregolarita`  nella
gestione, nonche`  in caso  di  accertata  protratta  inattivita`
della commissione.

2. In  caso di scioglimento, la commissione e` ricostituita entro
novanta giorni dallo scioglimento.

ARTICOLO 5
(Modalita` di funzionamento delle commissioni)

1. Ciascuna commissione, nel corso della prima seduta, nomina fra
i membri di cui all`articolo 2, comma 2, il suo presidente.

2. Ciascuna  commissione adotta il proprio regolamento interno di
funzionamento.

3.  I  pareri  della  commissione  sono  approvati  con  il  voto
favorevole  della   maggioranza  semplice  dei  presenti  e  ogni
componente ha  diritto di  far verbalizzare  le  motivazioni  del
proprio voto.

4. Le sedute sono valide con la presenza di almeno sei membri.

5. Dalla  convocazione della  riunione della  commissione e` dato
avviso alla Regione che ha facolta` di partecipare alla riunione,
tramite i  propri dirigenti  competenti per il piano di indirizzo
territoriale e per i beni paesaggistici, senza diritto di voto.

6. La provincia fornisce la sede della commissione ed il supporto
tecnico-organizzativo  per   il  corretto   funzionamento   della
commissione medesima.

7. Le  spese inerenti  il mantenimento  della sede  e  l`apparato
tecnico-organizzativo comprensivo  del  personale  di  segreteria
sono a carico della provincia.

ARTICOLO 6
(Indennita`)

1. Ai  membri delle  commissioni e`  corrisposta un`indennita` di
presenza per  l`effettiva partecipazione  ad  ogni  seduta  delle
commissioni e  per non piu` di una seduta al giorno, nella misura
definita con  deliberazione della  Giunta regionale tenendo conto
delle funzioni,  della complessita` degli atti che l`organismo e`
chiamato ad  assumere, dell`impegno  richiesto  ai  componenti  e
delle conseguenti responsabilita`.

2. L`indennita`  di cui  al comma  1 e` altresi` corrisposta agli
esperti che  le  commissioni  decidano  di  consultare  ai  sensi
dell`articolo 138  del d.lgs. 42/2004, come modificato dal d.lgs.
157/2006, qualora esse siano state previamente autorizzate a tale
consultazione dalla Regione.

ARTICOLO 7
(Procedimento  per  la  proposta  di  dichiarazione  di  notevole
interesse pubblico)

1. La  commissione esamina  l`atto  d`iniziativa  presentato  dai
soggetti indicati  all`articolo  138  del  d.lgs.  42/2004,  come
modificato dal  d.lgs.  157/2006  ed,  entro  i  sessanta  giorni
successivi alla presentazione di tale atto, elabora la proposta e
la trasmette alla competente struttura regionale.

2.  Qualora  l`atto  d`iniziativa  di  cui  al  comma  1  risulti
incompleto, la  commissione, entro  il termine di cui al comma 1,
richiede gli  elaborati integrativi.  In tal  caso, il termine e`
sospeso e  decorre nuovamente dalla produzione delle integrazioni
necessarie.

3. Il  termine di  cui al  comma 1  puo` essere  sospeso una sola
volta.

ARTICOLO 8
(Dichiarazione di notevole interesse pubblico)

1. All`esito  del procedimento  di cui  agli articoli  139 e 140,
comma 1  del d.lgs. 42/2004, come modificato dal d.lgs. 157/2006,
il  dirigente  della  competente  struttura  regionale  emana  il
decreto di  dichiarazione di  notevole interesse  pubblico  degli
immobili indicati alle lettere a) e b) e delle aree indicate alle
lettere c)  e d)  dell`articolo  136  del  d.lgs.  42/2004,  come
modificato dal d.lgs. 157/2006.

ARTICOLO 9
(Norma finanziaria)

1. Agli  oneri derivanti dall`articolo 6, commi 1 e 2, stimati in
euro 40.000,00  per ciascuno  degli anni 2006, 2007 e 2008, si fa
fronte con  le risorse iscritte nella unita` previsionale di base
(UPB) 631  "Promozione e sviluppo della cultura - spese correnti"
del bilancio di previsione 2006.

2. Agli  oneri per gli esercizi successivi si fa fronte con legge
di bilancio.

ARTICOLO 10
(Norma transitoria)

1. In  sede di  prima applicazione,  il termine  per l`avvio  del
procedimento  di   nomina,  di   cui  all`articolo   3,   decorre
dall`entrata in vigore della presente legge.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 29 giugno 2006

La presente  legge e`  stata approvata  dal  Consiglio  Regionale
nella seduta del 20.06.2006.




BENI CULTURALI

