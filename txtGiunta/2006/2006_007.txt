Regolamento sulle  organizzazioni di  volontariato  che  svolgono
attivita` di protezione civile, in attuazione degli articoli 13 e
15 della legge regionale 29 dicembre 2003, n. 67 (Ordinamento del
sistema regionale  della protezione  civile  e  disciplina  della
relativa attivita`).



IL PRESIDENTE DELLA GIUNTA REGIONALE

Visto l`articolo 121 della Costituzione, quarto comma, cosi` come
modificato dall`articolo 1 della Legge Costituzionale 22 novembre
1999, n. 1;

Visto l`articolo 42, comma 2, e 66, comma 3, dello Statuto;

Vista la legge regionale 29 dicembre 2003, n. 67 (Ordinamento del
sistema regionale  della protezione  civile  e  disciplina  della
relativa attivita`) ed in particolare gli articoli 13, comma 4, e
15, comma 3 lettera i, che rimandano a regolamento la definizione
delle modalita`  ed i  criteri per l`iscrizione, la modifica e la
cancellazione delle  organizzazioni di  volontariato  dall`elenco
regionale previsto  dalla legge  stessa, nonche`  la  definizione
delle  procedure   per  l`impiego   del  volontariato   ai   fini
dell`applicazione dei  benefici di  legge e  per la  gestione dei
conseguenti adempimenti amministrativi;

Vista la  preliminare decisione della Giunta regionale n. 8 del 9
gennaio  2006   adottata  previa   acquisizione  dei  pareri  del
Presidente  del  Comitato  Tecnico  della  Programmazione,  delle
competenti strutture di cui all`articolo 29 della legge regionale
n.  44/2003,   nonche`  dell`intesa   raggiunta  al   tavolo   di
concertazione interistituzionale Giunta regionale - Enti Locali;

Acquisito il parere favorevole della Sesta Commissione consiliare
espresso nella seduta dell`8 febbraio 2006;

Visto il  parere favorevole  del Consiglio delle autonomie locali
espresso nella seduta del 10 febbraio 2006;

Vista la  deliberazione della  Giunta regionale  n.  128  del  27
febbraio 2006  che approva il regolamento sulle organizzazioni di
volontariato che  svolgono attivita`  di  protezione  civile,  in
attuazione degli  articoli 13  e  15  della  legge  regionale  29
dicembre 2003,  n. 67  (Ordinamento del  sistema regionale  della
protezione civile e disciplina della relativa attivita`);

EMANA
Il seguente Regolamento:

CAPO I
Disposizioni generali e censimento delle organizzazioni

ARTICOLO 1
(Oggetto)

1. In  attuazione degli articoli 13 e 15 della legge regionale 29
dicembre 2003,  n. 67  (Ordinamento del  sistema regionale  della
protezione civile  e disciplina  della  relativa  attivita`),  il
presente regolamento disciplina:

a) il    censimento  delle  organizzazioni  di  volontariato  che
   svolgono attivita` di protezione civile, di seguito denominate
   "organizzazioni", l`iscrizione  nell`elenco regionale  di  cui
   all`articolo 13  della l.r.  67/2003, nonche`  le  ipotesi  di
   cancellazione dall`elenco medesimo;
b) le  modalita` di collaborazione tra le istituzioni del sistema
   regionale di protezione civile e le organizzazioni;
c) il  procedimento per  l`applicazione dei  benefici conseguenti
   all`impiego dei volontari delle organizzazioni;
d) le  modalita` di  partecipazione dell`Associazione della Croce
   Rossa  Italiana  (CRI)  e  di  altri  soggetti  diversi  dalle
   organizzazioni alle attivita` di protezione civile nell`ambito
   del territorio regionale.

ARTICOLO 2
(Finalita` del censimento)

1. Il censimento delle organizzazioni e la conseguente iscrizione
nell`elenco regionale,  di seguito  denominato "elenco", hanno le
seguenti finalita`:

a) individuare    le    risorse  operative  e  professionali  del
   volontariato toscano  funzionali alla gestione delle attivita`
   di  protezione  civile  nel  corso  o  in  previsione  di  una
   situazione di emergenza;
b) favorire  il coordinamento  delle risorse  tra loro  e  con  i
   soggetti    istituzionali     competenti     alla     gestione
   dell`emergenza;
c) verificare le esigenze di sviluppo del complessivo sistema del
   volontariato regionale in termini di professionalita` e mezzi,
   per indirizzare l`attivita` di promozione del sistema medesimo
   da parte della Regione e degli enti locali;
d) individuare  le  sezioni  operative  delle  organizzazioni  di
   volontariato definite ai sensi del comma 2.

2. Ai  fini del  presente regolamento,  si  definiscono  "sezioni
operative" le  strutture  organizzative  dedicate  ordinariamente
all`esercizio di  attivita` di  protezione civile  e che, in base
alle  disposizioni  interne  dell`organizzazione  medesima,  sono
dotate di  autonomia di attivazione e gestione per gli interventi
di protezione civile.

ARTICOLO 3
(Dati oggetto del censimento)

1. Il censimento evidenzia per ciascuna delle organizzazioni:
a) le  sezioni operative,  le unita` di intervento attivabili per
   ciascuna sezione e la loro capacita` tecnico-operativa;
b) il settore di intervento nel quale ciascuna sezione opera;
c) l`ambito territoriale prevalente di operativita`;
d) i rischi compresi nella copertura assicurativa per l`attivita`
   di protezione civile ed i relativi massimali;
e) le  condizioni di  sicurezza assicurate ai volontari, tra cui,
   in  particolare,   l`utilizzo  di  dispositivi  di  protezione
   individuale, l`eventuale  verifica dell`idoneita`  fisica alle
   attivita` da  svolgere ove prevista dalle disposizioni vigenti
   e le iniziative di formazione;
f) i  rapporti convenzionali  in essere  con la Regione, gli enti
   locali o altri soggetti istituzionali per lo svolgimento delle
   attivita` di  protezione civile,  di antincendio boschivo o di
   altre attivita` ad esse connesse.

2. Qualora  le sezioni  operative siano  localizzate  nell`ambito
dello stesso  comune, il censimento evidenzia un`unica sezione di
riferimento per l`intero ambito comunale.

3. Le  organizzazioni che  hanno rapporti  convenzionali  con  le
aziende unita`  sanitarie locali (aziende USL) per il servizio di
trasporto sanitario  forniscono solo i dati relativi alle risorse
umane e  strumentali  ulteriori  rispetto  a  quelle  oggetto  di
convenzione con le aziende USL.

4. Le  organizzazioni che  hanno rapporti  convenzionali  con  la
Regione e  gli enti  locali per  lo svolgimento  del servizio  di
prevenzione  e   repressione  degli  incendi  boschivi  ai  sensi
dell`articolo 71  della legge  regionale 21  marzo  2000,  n.  39
(Legge  forestale   della  Toscana),   forniscono  solo   i  dati
informativi ulteriori  rispetto a  quelli gia`  in possesso della
Regione e  contenuti nell`archivio  previsto dal piano antincendi
boschivi regionale.

CAPO II
Elenco delle organizzazioni

ARTICOLO 4
(Requisiti per l`inserimento nell`elenco)

1. Sono  inserite nell`elenco, previa presentazione della domanda
di cui  all`articolo 7,  le organizzazioni  iscritte al  registro
regionale  del   volontariato  istituito  ai  sensi  della  legge
regionale 26 aprile 1993, n. 28 (Norme relative ai rapporti delle
organizzazioni di  volontariato con la Regione, gli enti locali e
gli altri enti pubblici. Istituzione del registro regionale delle
organizzazioni di volontariato) che:

a) esercitano   ordinariamente  attivita`  di  protezione  civile
   tramite una o piu` sezioni operative;
b) sono titolari, per lo svolgimento dell`attivita` di protezione
   civile, di  polizza assicurativa  conforme a  quanto  previsto
   dall`articolo 4  della legge  11 agosto  1991, n.  266  (Legge
   quadro sul volontariato);
c) assicurano ai volontari impegnati nell`attivita` di protezione
   civile condizioni  di  sicurezza  adeguate  in  rapporto  alla
   tipologia degli interventi da svolgere.

2. Sono  altresi` inserite nell`elenco le organizzazioni iscritte
nel registro  regionale del  volontariato che operano nell`ambito
del soccorso sanitario.

3. Ai  fini dell`iscrizione nell`elenco, la Giunta regionale puo`
individuare, con  deliberazione, i  rischi e  i massimali  minimi
della copertura assicurativa nonche` gli strumenti per assicurare
le  condizioni   minime   di   sicurezza   per   lo   svolgimento
dell`attivita` di protezione civile da parte dei volontari.

ARTICOLO 5
(Struttura dell`elenco)

1. L`elenco  e` articolato  in una  parte  regionale,  dove  sono
riportate le  organizzazioni che  esercitano attivita` di rilievo
regionale e  in dieci  parti provinciali,  dove sono riportate le
altre organizzazioni.

2. Le  attivita` di  rilievo regionale  sono definite con decreto
del dirigente  della struttura  regionale competente  in base  ai
seguenti criteri:

a) alta specializzazione professionale;
b) specificita` delle risorse strumentali in dotazione;
c) altri  elementi che  evidenziano l`opportunita` di un utilizzo
   coordinato, in emergenza, a livello regionale.

3. Ove  l`organizzazione svolga  altre  attivita`  di  protezione
civile oltre  a quelle di rilievo regionale definite ai sensi del
comma 2,  e` iscritta  nella parte  regionale dell`elenco  con la
sezione che  esercita l`attivita`  di rilievo  regionale e  nelle
parti provinciali per le restanti attivita`.

4. Ove l`organizzazione abbia sezioni operative in piu` province,
ogni sezione e` inserita nella parte provinciale di competenza.

ARTICOLO 6
(Gestione dell`elenco)

1. La Regione provvede alla gestione dell`elenco.

2. Nell`ambito dell`attivita` di gestione la Regione:

a) riceve  le domande  di iscrizione,  forma l`elenco  e provvede
   alla sua pubblicazione sul Bollettino ufficiale della Regione;
b) verifica  la permanenza  dei requisiti  di cui all`articolo 4,
   con particolare riferimento alla copertura assicurativa;
c) aggiorna  i   dati    informativi  oggetto  del  censimento  e
   l`attivita` svolta dall`organizzazione;
d) inserisce    tutti  i  dati  oggetto  del  censimento  e  loro
   variazioni in  un archivio  all`uopo costituito  e provvede ad
   integrare i  dati di  tale archivio  con i  dati dell`archivio
   previsto  dal  piano  antincendi  boschivi  regionale  di  cui
   all`articolo 70 della l.r.39/2000.

3. Alle  attivita` di  gestione e in particolare alla verifica di
cui al  comma 2,  lettera b)  partecipano anche  i  comuni  e  le
province. A tal fine comuni e province redigono:

a) una  specifica valutazione  sugli esiti delle esercitazioni di
   cui all`articolo  4, comma  3, lettera  d) della  l.r.67/2003,
   svolte in collaborazione con le organizzazioni;
b) una  relazione   annuale    circa    la  collaborazione  delle
   organizzazioni alle attivita` in emergenza.

4. Le  province verificano  periodicamente  la  permanenza  delle
organizzazioni iscritte  nel registro  regionale del volontariato
di cui alla l.r. 28/1993.

5. Per  le organizzazioni  che operano  nell`ambito del  soccorso
sanitario le  attivita` di  cui al  comma 2, lettere b) e c) sono
svolte dalle aziende USL locali di riferimento.

ARTICOLO 7
(Procedimento per l`iscrizione delle organizzazioni nell`elenco)

1. Le  organizzazioni che hanno i requisiti di cui all`articolo 4
e che  intendono iscriversi  nell`elenco presentano  domanda alla
Regione, forniscono i dati oggetto del censimento.

2. Accertata  la sussistenza dei requisiti e la completezza della
domanda di  cui al  comma 1,  la struttura  regionale  competente
iscrive l`organizzazione nell`elenco.

3. Le domande delle organizzazioni che hanno un livello regionale
di coordinamento  sono raccolte  dai coordinamenti  medesimi e da
questi trasmesse alla Regione.

ARTICOLO 8
(Obblighi   di    informativa   delle   organizzazioni   iscritte
nell`elenco)

1. Le  organizzazioni iscritte  nell`elenco sono obbligate a dare
tempestiva comunicazione alla Regione di ogni variazione dei dati
oggetto del censimento forniti al momento della domanda.

ARTICOLO 9
(Cancellazione dall`elenco)

1. Ove, in seguito alle verifiche di cui all`articolo 6, comma 2,
risulti il  venire meno dei requisiti dell`iscrizione, la Regione
provvede   d`ufficio   alla   cancellazione   dell`organizzazione
dall`elenco.

2. Parimenti  la Regione  provvede alla cancellazione dall`elenco
dell`organizzazione che:

a) o non abbia effettuato le comunicazioni di cui all`articolo 8,
   comma 1  in presenza  di specifiche  e reiterate  richieste da
   parte della Regione;
b) o  non abbia  assicurato le  condizioni di  sicurezza  di  cui
   all`articolo 3, comma 1, lettera e);
c) ovvero chieda di essere cancellata dall`elenco.

ARTICOLO 10
(Pubblicita` dell`elenco e del censimento )

1. L`elenco  e` pubblicato sul Bollettino ufficiale della Regione
una volta all`anno.

2. I  dati oggetto del censimento sono resi disponibili ai comuni
e alle  province. I  dati relativi  alle  organizzazioni  di  cui
all`articolo 4, comma 2, sono comunicati alle aziende USL.

CAPO III
Modalita`  di  collaborazione  tra  le  istituzioni  del  sistema
regionale di protezione civile e le organizzazioni

ARTICOLO 11
(Attivazione   ed    impiego   dell`organizzazione   e   relativi
adempimenti amministrativi)

1. Ai fini del presente regolamento si intende:
a) per    attivazione,    la    richiesta    di  intervento  alle
   organizzazioni da parte degli enti competenti;
b) per    impiego,  l`utilizzo  delle  organizzazioni,  da  parte
   dell`ente che  le ha  attivate ovvero  da  parte  dell`ente  a
   supporto del quale e` avvenuta l`attivazione.

2. L`ente che attiva le organizzazioni:
a) richiede l`autorizzazione regionale di cui all`articolo 13;
b) raccoglie  e verifica  la documentazione  di spesa relativa ai
   rimborsi di cui all`articolo 14 nonche` provvede alla relativa
   liquidazione.

3. L`ente presso il quale le organizzazioni sono state impiegate:
a) certifica il relativo impiego;
b) rilascia l`attestazione di presenza ai singoli volontari;
c) concorre  con il  soggetto attivante  alla raccolta e verifica
   della documentazione di cui al comma 2, lettera b).

ARTICOLO 12
(Accordi e interventi straordinari)

1. La  Regione  e  gli  enti  locali  attivano  ed  impiegano  le
organizzazioni di regola sulla base di accordi che prevedono:

a) le  attivita` prestate  dall`organizzazione,  con  particolare
   riferimento:

   1) al  supporto per  la  gestione  delle  strutture  operative
      dell`ente;
   2) all`attivita`  di  prevenzione,  di  presidio  e  di  primo
      soccorso in emergenza;

b) le   risorse    umane    e    strumentali    rese  disponibili
   dall`organizzazione per le attivita` di cui alla lettera a);
c) le  forme di  sostegno finanziario  da  parte  degli  enti  in
   particolare  finalizzate   ad  assicurare,   anche  in   forma
   forfettaria, il  rimborso delle spese delle organizzazioni per
   le attivita` oggetto degli accordi.

2. Ove non abbiano stipulato gli accordi di cui al comma 1 ovvero
per  le  attivita`  o  le  risorse  non  comprese  negli  accordi
medesimi,  la   Regione  e   gli   enti   locali   impiegano   le
organizzazioni in attivita` di protezione civile e in particolare
di soccorso,  attivandole in  base alle  specifiche  esigenze  di
intervento straordinario.

3. Nei casi di cui al comma 2, all`attivazione provvede:
a) la  Regione, per  le organizzazioni  o  le  sezioni  operative
   iscritte nella  parte regionale  nonche` per  quelle  iscritte
   nelle parti provinciali;
b) i  comuni e  le province,  per le  organizzazioni o le sezioni
   operative iscritte solo nella parte provinciale.

4. La  Regione e  le  province,  nell`ambito  delle  funzioni  di
coordinamento dei  soccorsi di  cui agli  articoli 9  ed 11 della
l.r. 67/2003,  d`intesa  con  le  organizzazioni  definiscono  le
modalita` idonee a garantire il coordinamento in ambito regionale
e   provinciale    dell`attivazione    e    dell`impiego    delle
organizzazioni, anche  tenuto conto degli accordi di cui al comma
1.

5. Per  le attivita` di soccorso sanitario, gli accordi di cui al
comma 1  e le  attivazioni di  cui al  comma 2 sono di competenza
delle aziende  USL di  riferimento, che provvedono alla copertura
dei relativi oneri finanziari.

CAPO IV
Procedimento  per   l`applicazione   dei   benefici   conseguenti
all`impiego dei volontari

ARTICOLO 13
(Autorizzazione regionale)

1. L`autorizzazione  prevista all`articolo  14,  comma  2,  della
l.r.67/2003 e`  rilasciata dalla  Regione su  richiesta dell`ente
locale  attivante.   Nella  richiesta   e`   indicato   il   nome
dell`organizzazione o  della sezione operativa coinvolta, il tipo
di attivita` e il numero dei volontari impiegati.

2. Per  attivita` di  soccorso connesse a situazioni di emergenza
in corso  o previste,  la richiesta di autorizzazione puo` essere
integrata con le indicazioni di cui al comma 1 entro dieci giorni
dalla comunicazione.

3. Per  l`organizzazione e  la partecipazione ad esercitazioni di
protezione  civile,  per  la  partecipazione  alla  attivita`  di
elaborazione dei  piani di  protezione  civile  e  di  formazione
teorico  -   pratica  o   comunque  nelle  ipotesi  di  attivita`
programmate, la  richiesta deve  pervenire almeno quindici giorni
prima della data di inizio dell`iniziativa e deve indicare, oltre
quanto   previsto   al   comma   1,   i   volontari   interessati
all`applicazione dei benefici e il periodo di impiego.

4. Ove  le attivita`  dei comma 2 e 3 siano oggetto di accordo ai
sensi dell`articolo  12 comma  1 e  siano disciplinate  nei piani
locali  di   protezione  civile   adottati  dall`ente   ai  sensi
dell`articolo 16 della l.r. 67/2003, l`autorizzazione puo` essere
rilasciata annualmente. L`ente deve presentare richiesta entro il
31 gennaio di ogni anno.

5. Nel  caso di  cui al  comma 4,  l`ente  locale  deve  comunque
comunicare alla  Regione l`attivazione  effettuata,  specificando
l`organizzazione o  la sezione operativa coinvolta nell`attivita`
di protezione  civile, il  numero dei  volontari impiegati  ed il
relativo periodo  d`impiego. La  mancata comunicazione  di cui al
presente comma comporta la revoca dell`autorizzazione annuale.

6. Nel caso di esercitazioni o attivita` formativa promosse dalle
organizzazioni di  volontariato, l`autorizzazione e` richiesta da
queste ultime  per il  tramite dell`ente  locale  competente  per
l`ambito di  riferimento dell`iniziativa.  L`ente locale provvede
agli adempimenti amministrativi conseguenti l`autorizzazione. Nel
caso in cui l`iniziativa ha carattere regionale, agli adempimenti
amministrativi provvede la Regione.

ARTICOLO 14
(Benefici riconosciuti alle organizzazioni)

1.  Ove   non  sia  stabilito  il  rimborso  forfettario  di  cui
all`articolo 12,  comma 1,  ai sensi  dell`articolo 14 della l.r.
67/2003 sono  oggetto  di  rimborso  le  spese  di  viaggio,  ivi
compreso  il  carburante  relativo  agli  automezzi  usati  dalla
organizzazione  autorizzata.   Il  rimborso   del  carburante  e`
effettuato  sulla   base  del  chilometraggio  percorso  e  della
documentazione di spesa coerente con lo stesso.

2. Per  i viaggi  in nave  o ferrovia, il rimborso delle spese su
presentazione del  relativo documento  di viaggio,  e` ammesso al
costo della  tariffa piu`  economica. L`uso  del mezzo  aereo  e`
ammesso solo  per specifiche  esigenze e sulla base di preventivo
nulla osta  dell`ente attivante. Il rimborso delle spese relative
all`uso del  mezzo aereo,  comunque al  costo della  tariffa piu`
economica, puo`  essere effettuato  a valere su risorse regionali
solo qualora  il viaggio  abbia  ricevuto  il  nulla  osta  della
Regione.

3. Sono  oggetto di  rimborso, anche parziale, le spese sostenute
per il  reintegro di  attrezzature e  mezzi danneggiati o perduti
nello svolgimento delle attivita` di protezione civile per cui e`
stato autorizzato  l`impiego del  volontariato. Tali  spese  sono
rimborsate solo  se  il  reintegro  e`  direttamente  conseguente
all`attivita` svolta  ossia il  danno o  la perdita sono avvenuti
nel corso  dell`attivita` e direttamente a causa di quest`ultima;
in ogni caso sono esclusi i danni da incidente stradale.

4. Le  richieste di  cui al  comma 3, sono valutate sulla base di
idonea documentazione:

a) attestazione dell`ente impiegante;
b) eventuale  certificazione rilasciata  da autorita` di pubblica
   sicurezza o altra autorita` competente;
c) giustificativi di spesa.

5. Possono  costituire altresi`  oggetto di  rimborso,  anche  in
forma parziale,  spese indispensabili  per lo  svolgimento  della
attivita`  di  protezione  civile  previo  nulla  osta  dell`ente
attivante.

6. Il  rimborso delle  spese e`  in ogni  caso  subordinato  alla
presentazione di idonea documentazione.

ARTICOLO 15
(Benefici per  i datori  di lavoro  dei  volontari  impiegati  in
attivita` di protezione civile )

1. Costituiscono oggetto di rimborso ai datori di lavoro pubblici
o privati  le somme  corrispondenti agli  emolumenti  versati  ai
dipendenti che  abbiano partecipato,  in qualita`  di  volontari,
alle attivita` di protezione civile.

2. Il  rimborso delle  somme di  cui  al  comma  1  attiene  alle
competenze ed  agli oneri  riflessi per  i giorni  di assenza del
lavoratore impegnato in attivita` di protezione civile.

ARTICOLO 16
(Benefici per i volontari aderenti alle organizzazioni)

1.   Al    volontario   lavoratore   autonomo   appartenente   ad
organizzazione  autorizzata   che   ne   faccia   richiesta,   e`
corrisposto  il   rimborso  per   mancato  guadagno   giornaliero
calcolato sulla  base della  dichiarazione dei redditi presentata
l`anno precedente  a quello  in cui  e` stata prestata l`opera di
volontariato. Il  calcolo e`  effettuato sulla  base del  reddito
derivante dall`attivita`  professionale o  d`impresa svolta  e su
trecentosessantacinque  giorni   o  per   il  numero  dei  giorni
decorrenti dall`inizio dell`attivita` se inferiore all`anno.

2. Il  rimborso previsto  al comma  1 e`  ammissibile a valere su
risorse regionali solo per specifiche esigenze e con l`espresso e
preventivo nulla  osta della  Regione. L`ente  deve a  tale  fine
indicare il  nominativo del  volontario e  la specifica  esigenza
connessa al suo impiego.

3. E`  ammesso solo eccezionalmente il reintegro, anche parziale,
di mezzi  privati danneggiati  o perduti  appartenenti a  singoli
volontari aderenti ad organizzazioni autorizzate. L`uso del mezzo
in questione deve essere stato autorizzato dall`ente attivante in
relazione a  specifiche operazioni e comunque solo qualora vi sia
l`impossibilita`  da   parte  dell`ente  medesimo  di  mettere  a
disposizione propri  mezzi di  servizio.  Ai  fini  del  rimborso
restano ferme le condizioni previste all`articolo 14, comma 3.

ARTICOLO 17
(Limiti )

1. I  benefici di  cui al  presente  Capo  si  applicano  per  le
attivita` e  nei limiti  di importo e temporali per l`impiego del
volontariato  previsti   dalla  normativa   statale  adottata  in
attuazione dell`articolo  18 della legge 24 febbraio 1992, n. 225
(Istituzione del servizio nazionale di protezione civile).

ARTICOLO 18
(Individuazioni degli enti che sostengono gli oneri finanziari)

1. Gli oneri finanziari relativi all`applicazione dei benefici di
cui agli articoli 14, 15 e 16 sono a carico dell`ente attivante.

2. Per le attivita` connesse a situazioni di emergenza in corso o
a situazioni  di emergenza  previste, gli oneri di cui al comma 1
possono  essere  poste  a  carico  delle  risorse  regionali,  in
conformita` con  quanto previsto  dal regolamento 30 giugno 2004,
n. 34/R  (Disposizioni per  l`attuazione della legge regionale 29
dicembre 2003, n. 67).

3.  Per   le  attivita`   delle  organizzazioni   connesse   alla
partecipazione ad esercitazioni, ad attivita` di pianificazione o
a corsi di formazione, gli oneri di cui al comma 1 possono essere
posti  a   carico  delle   risorse  regionali  nell`ambito  delle
iniziative promosse  per lo  sviluppo del  sistema  regionale  di
protezione civile di cui all`articolo 22 della l.r. 67/2003.

CAPO V
Attivazione del volontariato da parte della Regione

ARTICOLO 19
(Adempimenti amministrativi connessi alla attivazione a supporto)

1. Nel  caso in  cui la Regione attiva il volontariato a supporto
di un ente locale, quest`ultimo:

a) entro  dieci giorni  dalla cessazione dell`attivita` trasmette
   alla Regione  indicazione circa  il periodo  di impiego  delle
   organizzazioni di volontariato autorizzate;
b) raccoglie    dalle    organizzazioni    di    volontariato  la
   documentazione relativa  ai rimborsi  di cui all`articolo 14 e
   ne verifica  la completezza  e  la  congruita`  rispetto  alla
   attivita` svolta e a quanto previsto nel medesimo articolo;
c) raccoglie  le eventuali  richieste di  rimborso  di  cui  agli
   articoli 15 e 16.

2. La  documentazione di  cui al  comma 1  lettere  b)  e  c)  e`
trasmessa, con attestazione delle verifiche previste alla lettera
b), a  cura dell`ente  alla Regione  entro sessanta  giorni dalla
cessazione della attivita` di protezione civile.

3. La  Regione procede  all`istruttoria entro sessanta giorni dal
ricevimento della documentazione di cui al comma 2.

ARTICOLO 20
(Adempimenti amministrativi connessi all`impiego del volontariato
da parte della Regione )

1. Ove  la Regione abbia impiegato direttamente le organizzazioni
di volontariato,  la medesima  provvede alla  raccolta e verifica
delle richieste di rimborso di cui agli articoli 14, 15 e 16.

CAPO VI
Partecipazione di  altri soggetti  alle attivita`  di  protezione
civile

ARTICOLO 21
(Partecipazione della CRI alle attivita` di protezione civile)

1. La  partecipazione della  CRI  alle  attivita`  di  protezione
civile nell`ambito  del territorio  regionale costituisce oggetto
di  un  accordo  con  la  Regione,  anche  al  fine  di  favorire
l`uniformita` di  trattamento della sua componente volontaristica
con quello  riconosciuto alle  organizzazioni di  cui al presente
regolamento.

CAPO VII
Norme finali e transitorie

ARTICOLO 22
(Disposizioni transitorie)

1. Entro  novanta giorni  dall`entrata  in  vigore  del  presente
regolamento, il  dirigente responsabile della struttura regionale
competente approva  la modulistica  necessaria all`attuazione del
regolamento ed individua le attivita` di rilievo regionale di cui
all`articolo 5, comma 2.

2. Le  domande  di  iscrizione  per  la  prima  volta  all`elenco
regionale del  volontariato, sono presentate dalle organizzazioni
entro novanta giorni dalla pubblicazione sul B.U.R.T. del decreto
di cui al comma 1.

3. Fino all`approvazione dell`elenco di cui al comma 2 restano in
vigore le  disposizioni gia`  approvate  dalla  Giunta  regionale
nella materia  delle organizzazioni di volontariato di protezione
civile cosi` come i relativi provvedimenti attuativi.

4. L`autorizzazione  regionale di  cui all`articolo 14 della l.r.
67/2003 e`  necessaria  dal  momento  della  prima  pubblicazione
dell`elenco regionale sul B.U.R.T.

5. Dalla  data di  approvazione di  cui al  comma 3, l`iscrizione
all`elenco regionale  costituisce presupposto  per  l`espressione
del parere  previsto all`articolo  1, comma  3  del  decreto  del
Presidente della  Repubblica 8 febbraio 2001, n. 194 (Regolamento
recante   nuova    disciplina    della    partecipazione    delle
organizzazioni  di  volontariato  alle  attivita`  di  protezione
civile), attuativo  dell`articolo 18  della legge  225/1992,  per
l`iscrizione all`elenco  nazionale del volontariato di protezione
civile.

6. L`elenco  regionale e`  comunicato al  Dipartimento  nazionale
della Protezione  Civile nell`ambito dell`aggiornamento periodico
dei dati inerenti le organizzazioni iscritte all`elenco nazionale
del volontariato  di  protezione  civile  previsto  dalla  citata
normativa statale.

ARTICOLO 23
(Forme associate)

1. Ove  le funzioni  di attivazione  ed impiego  del volontariato
siano organizzate  in forma  associata, tutti  i  riferimenti  ai
comuni contenuti  nel regolamento  sono  da  intendersi  riferiti
all`ente responsabile della gestione associata.


Il presente  Regolamento e`  pubblicato nel  Bollettino Ufficiale
della Regione  Toscana. E`  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Firenze, 3 marzo 2006

Il Vicepresidente
GELLI




PROTEZIONE CIVILE

