Modifiche alla legge regionale 3 gennaio 2005, n. 1 (Norme per il
governo del  territorio) in  materia di costruzioni realizzate in
zone sismiche.

Il Consiglio Regionale ha approvato il 20.06.2006
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo 96 della l.r.1/2005)

1. Dopo  il comma  3 dell`articolo  96 della  legge  regionale  3
gennaio 2005,  n.1 (Norme  per  il  governo  del  territorio)  e`
aggiunto il seguente comma:

   "3 bis.  Ferme restando  le disposizioni  di cui agli articoli
   105 e 105 ter, al fine di garantire la massima sicurezza delle
   costruzioni    e     la    pubblica    incolumita`,    qualora
   dall`individuazione    delle    zone    sismiche    e    dalla
   classificazione effettuata dalla Giunta regionale ai sensi del
   comma 3  in base  ai criteri  generali  definiti  dai  decreti
   ministeriali di cui al comma 2 derivi il passaggio di una zona
   da un  grado di  sismicita` maggiore  ad uno minore, alle zone
   interessate dalla diversa classificazione, si applica comunque
   la normativa  tecnica prescritta  per  la  zona  a  sismicita`
   maggiore."
   
ARTICOLO 2
(Modifiche all`articolo 102 della l.r. 1/2005)

1. Dopo  il comma  1  dell`articolo  102  della  l.r.1/2005  sono
aggiunti i seguenti commi:

   "1 bis Fermo restando quanto previsto dagli articoli 105 e 105
   ter, le  sopraelevazioni di  cui  al  presente  articolo  sono
   consentite solo  previa  certificazione  del  progettista  che
   specifica l`idoneita`  della struttura  esistente a sopportare
   il nuovo carico.
   
   1 ter.  La certificazione  di cui all`articolo 90, comma 2 del
   d.p.r. 380/2001  non e` necessaria ai fini dell`autorizzazione
   per l`inizio dei lavori.".
   
ARTICOLO 3
(Modifiche all`articolo 105 della l.r.1/2005)

1. L`articolo 105 della l.r. 1/2005 e` sostituito dal seguente:

   "Art. 105
   Autorizzazione per l`inizio dei lavori nelle zone sismiche
   
   1.  Non   si  possono   iniziare  i   lavori  di  costruzione,
   riparazione   o    sopraelevazione   senza    la    preventiva
   autorizzazione scritta della struttura regionale competente in
   tutte  le  zone  sismiche  ad  eccezione  di  quelle  a  bassa
   sismicita` all`uopo  indicate negli  atti di  cui all`articolo
   96, commi 2 e 3.
   
   2. Per  la realizzazione  degli interventi  edilizi di  cui al
   presente articolo,  resta  fermo  l`obbligo  di  conseguire  i
   necessari titoli  abilitativi che  possono essere  richiesti e
   rilasciati anche prima dell`autorizzazione di cui al comma 1.
   
   3.  I   lavori  sono  diretti,  nei  limiti  delle  rispettive
   competenze, da professionisti iscritti ai relativi albi.
   
   4. Alla richiesta di autorizzazione sono allegati:
   
   a) il  progetto, in  triplice  copia  debitamente  firmato  da
      professionisti iscritti nei relativi albi, nei limiti delle
      rispettive competenze, nonche` dal direttore dei lavori;
   b) la dichiarazione di cui all`articolo 107;
   c) l`attestazione  dell`avvenuto pagamento  del contributo  di
      cui all`articolo 105 quinquies, comma 1.
   
   5. Il  progetto allegato alla richiesta di autorizzazione deve
   essere esauriente per planimetria, piante, prospetti e sezioni
   e accompagnato  da una  relazione tecnica,  dal fascicolo  dei
   calcoli delle  strutture portanti,  sia in  fondazione sia  in
   elevazione, e  dai disegni  dei  particolari  esecutivi  delle
   strutture.
   
   6. Per  le  opere  in  conglomerato  cementizio  armato  ed  a
   struttura metallica,  la presentazione del progetto nei modi e
   nei termini  indicati nel  presente articolo  e` valida  anche
   agli  effetti   dell`articolo  65   del  d.p.r.  380/2001,  se
   effettuata dal costruttore.".
   
ARTICOLO 4
(Inserimento dell`articolo 105 bis nella l.r.1/2005)

1.  Dopo   l`articolo  105   della  l.r.1/2005,  come  modificato
dall`articolo 3  della presente  legge, e`  inserito il  seguente
articolo:

   "Art. 105 bis
   Procedimento per  il rilascio  dell`autorizzazione e verifiche
   della struttura regionale
   
   1. Nelle  zone di cui all`articolo 105, l`interessato presenta
   la  richiesta   di  autorizzazione  alla  struttura  regionale
   competente.
   
   2. La struttura regionale competente verifica i progetti delle
   opere  ai   fini  del   rilascio  dell`autorizzazione  di  cui
   all`articolo 105,  accertando la  corretta applicazione  delle
   norme tecniche  e dei  criteri di  progettazione ed esecuzione
   delle opere stesse.
   
   3. La  verifica sui  progetti, preso  atto della  relazione di
   calcolo asseverata dal progettista, e` svolta considerando:
   
   a) l`idoneita`   del    sito    e  della  scelta  del  sistema
      strutturale ai fini della resistenza sismica;
   b) il   rispetto    delle    norme  tecniche  vigenti  per  le
      costruzioni realizzate in zona sismica;
   c) la  congruita` degli elementi strutturali e dei particolari
      costruttivi adottati  al  fine  della  realizzazione  dello
      schema resistente previsto.
   
   4. L`autorizzazione  di cui  al comma  1 e`  rilasciata  entro
   sessanta  giorni   dalla  richiesta   ed  e`   comunicata   al
   richiedente ed al comune subito dopo il rilascio.
   
   5.  Avverso   il  provvedimento  relativo  alla  richiesta  di
   autorizzazione, o  nei confronti del mancato rilascio entro il
   termine di cui al comma 4, e` ammesso il ricorso gerarchico al
   Presidente della Giunta regionale che decide con provvedimento
   definitivo.
   
   6. Il  ricorso gerarchico  puo` essere presentato entro trenta
   giorni dall`avvenuta comunicazione dell`autorizzazione, ovvero
   entro trenta giorni dalla scadenza del termine di cui al comma
   4.
   
   7. Salvo  quanto previsto  al comma 10, gli adempimenti di cui
   al presente  articolo sono prescritti anche per le varianti le
   quali comportino mutamenti sostanziali alle strutture portanti
   e che,  nel corso dei lavori, si intenda apportare al progetto
   originario presentato alla struttura regionale competente.
   
   8. Salvo  quanto previsto  al comma  10, le  varianti che  non
   comportano mutamenti  sostanziali alle  strutture  portanti  e
   che, nel  corso dei  lavori si  intenda apportare  al progetto
   originario presentato,  sono assoggettate  al  mero  preavviso
   scritto con contestuale deposito del progetto.
   
   9. Per  varianti che  comportano  mutamenti  sostanziali  alle
   strutture portanti  si intendono  quelle, individuate  con  il
   regolamento  di   cui  all`articolo  117,  che  producono  una
   significativa  modifica   al  comportamento   strutturale  del
   progetto originario.
   
   10. Fino  all`emanazione del  regolamento di  cui all`articolo
   117, e`  necessario il preventivo rilascio dell`autorizzazione
   per tutte  le varianti  che, nel  corso dei lavori, si intenda
   apportare al  progetto originario  presentato  alla  struttura
   regionale competente. ".
   
ARTICOLO 5
(Inserimento dell`articolo 105 ter alla l.r.1/2005)

1.  Dopo   l`articolo  105   bis  della   l.r.1/2005,  introdotto
dall`articolo 4  della presente  legge, e`  inserito il  seguente
articolo:

   "Art. 105 ter
   Verifiche nelle zone a bassa sismicita`
   
   1.   Fermo   restando   l`obbligo   dei   titoli   abilitativi
   all`intervento edilizio,  nelle zone,  classificate  ai  sensi
   degli atti  di cui  all`articolo 96,  commi 2  e  3,  a  bassa
   sismicita` non  si possono  iniziare i  lavori di costruzione,
   riparazione e  sopraelevazione, senza darne preavviso scritto,
   con  contestuale   deposito  del   progetto,  alla   struttura
   regionale competente.
   
   2. L`obbligo di dare il preavviso con contestuale deposito del
   progetto di cui al comma 1 sussiste anche con riferimento alle
   varianti che  nel corso  dei lavori  si intenda  apportare  al
   progetto originario depositato.
   
   3. Nelle  zone di  cui  al  presente  articolo,  la  struttura
   regionale competente,  preso atto  della relazione  di calcolo
   asseverata dal  progettista, effettua attivita` di vigilanza e
   verifica, sia  dei progetti che dei lavori in corso o ultimati
   mediante il  metodo a campione, salvo quanto previsto ai commi
   4 e 5.
   
   4.  Qualora   i   lavori   di   costruzione,   riparazione   e
   sopraelevazione  abbiano   ad  oggetto   opere  di   carattere
   strategico  e   rilevante,  i   progetti   sono   assoggettati
   obbligatoriamente a verifica.
   
   5.  Le   opere  di   carattere  strategico   e  rilevante   da
   assoggettare  alla   verifica  obbligatoria  sono  individuate
   mediante deliberazione della Giunta regionale.".
   
ARTICOLO 6
(Inserimento dell`articolo 105 quater alla l.r.1/2005)

1.  Dopo   l`articolo  105   ter  della   l.r.1/2005,  introdotto
dall`articolo 5  della presente  legge, e`  inserito il  seguente
articolo:

   "Art. 105 quater
   Procedimento per  il deposito  dei progetti nelle zone a bassa
   sismicita` e  modalita` di  svolgimento delle  verifiche della
   struttura regionale
   
   1. Nelle  zone a  bassa sismicita`  gli uffici  rilasciano  un
   attestato per  l`avvenuto deposito dei progetti verificando la
   completezza degli elaborati.
   
   2. L`attestato  per l`avvenuto  deposito e`  rilasciato se  al
   preavviso di cui all`articolo 105 ter e` allegato:
   
   a) il  progetto, in triplice copia e debitamente firmato da un
      ingegnere, architetto,  geometra o  perito  edile  iscritto
      nell`albo, nei  limiti delle rispettive competenze, nonche`
      dal direttore dei lavori;
   b) la dichiarazione di cui all`articolo 107;
   c) la relazione di calcolo asseverata dal progettista;
   d) l`attestazione  dell`avvenuto pagamento  del contributo  di
      cui all`articolo 105 quinquies, comma 2.
   
   3. Il  progetto allegato  al preavviso  deve essere esauriente
   per planimetria, piante, prospetti e sezioni e accompagnato da
   una  relazione   tecnica,  dal  fascicolo  dei  calcoli  delle
   strutture portanti, sia in fondazione sia in elevazione, e dai
   disegni dei particolari esecutivi delle strutture.
   
   4. Per  le  opere  in  conglomerato  cementizio  armato  ed  a
   struttura metallica,  la presentazione del progetto nei modi e
   nei termini  indicati nel  presente articolo  e` valida  anche
   agli  effetti   dell`articolo  65   del  d.p.r.  380/2001,  se
   effettuata dal costruttore.
   
   5.  Il   campione  da   assoggettare  alle  verifiche  di  cui
   all`articolo 105  ter, comma  3 e`  scelto, mensilmente, nella
   misura del  10 per  cento dei preavvisi pervenuti nello stesso
   periodo, mediante sorteggio.
   
   6. E`  fatta salva  la possibilita`  di differenziare,  con il
   regolamento di  cui all`articolo 117, la misura percentuale di
   campione da  assoggettare a  verifica in base alla valutazione
   del maggiore o minore grado di sismicita`.
   
   7. Il  sorteggio avviene  entro i  primi dieci giorni del mese
   successivo  a   quello  a   cui  esso   si  riferisce   ed  e`
   immediatamente reso  noto. Entro  i sessanta giorni successivi
   e` reso  noto l`esito  della verifica  effettuata sui progetti
   oggetto di campionatura.
   
   8. I  criteri in base ai quali il sorteggio e` effettuato sono
   stabiliti con  il regolamento  di cui all`articolo 117, tenuto
   conto della natura e delle caratteristiche degli interventi.".
   
ARTICOLO 7
(Inserimento dell`articolo 105 quinquies alla l.r.1/2005)

1.  Dopo  l`articolo  105  quater  della  l.r.1/2005,  introdotto
dall`articolo 6  della presente  legge e`  inserito  il  seguente
articolo:

   "Art. 105 quinquies
   Contributo per  le spese di istruttoria e di conservazione dei
   progetti
   
   1. Dal  1 ottobre  2006,  per  l`istruttoria  della  richiesta
   dell`autorizzazione di  cui all`articolo  105 e`  prevista  la
   corresponsione  di   un  contributo   a  copertura  del  costo
   dell`attivita` istruttoria  svolta dalla  struttura  regionale
   competente, nella  misura indicata  nella tabella  allegato  A
   della presente legge.
   
   2.  Dal   1  ottobre  2006,  per  l`istruttoria  dei  progetti
   assoggetti a  deposito di cui all`articolo 105 ter e` prevista
   la corresponsione  di un  contributo  a  copertura  del  costo
   dell`attivita` istruttoria  svolta dalla  struttura  regionale
   competente, nella  misura indicata  nella tabella  allegato  A
   della presente legge.
   
   3. Le  modalita` secondo  cui  effettuare  il  versamento  dei
   contributi di  cui ai  commi 1  e 2 sono stabilite con decreto
   del dirigente della struttura regionale competente.".
   
ARTICOLO 8
(Modifiche all`art. 106 della l.r.1/2005)

1. Il  comma 1  dell`articolo 106  della l.r.1/2005 e` sostituito
dal seguente:

   "1.  Il   progettista  ha  la  responsabilita`  diretta  della
   rispondenza delle  opere progettate  alle prescrizioni  di cui
   agli articoli  98, 99, 100, 101, 102, 103, 104, 105, 105 ter e
   105 quater,  nonche` a tutte le prescrizioni di cui ai decreti
   ministeriali previsti dall`articolo 96.".
   
ARTICOLO 9
(Modifiche all`articolo 107 della l.r.1/2005)

1. La  lettera c)  del comma 1 dell`articolo 107 della l.r.1/2005
e` sostituita dalla seguente:

   "c) che  gli elaborati  progettuali possiedano  i requisiti di
   completezza specificati  dal regolamento  di cui  all`articolo
   117;".
   
2. Il comma 3 dell`articolo 107 e` abrogato.

"Art. 9 bis
Modifiche all`articolo 108 della l.r. 1/2005

1. Il  comma 4 dell`articolo 108 della l.r. 1/2005, e` sostituito
dal seguente:

   "4. La  relazione di  cui al  comma 3  e` depositata, entro il
   termine di  sessanta giorni  dalla  data  di  ultimazione  dei
   lavori relativi  alla struttura, presso la struttura regionale
   competente".".
   
ARTICOLO 10
(Abrogazione dell`articolo 110 della l.r. 1/2005)

1. L`articolo 110 della l.r. 1/2005 e` abrogato.

ARTICOLO 11
(Abrogazione dell`articolo 111 della l.r.1/2005)

1. L`articolo 111 della l.r. 1/2005 e` abrogato.

ARTICOLO 12
(Modifiche all`articolo 115 della l.r.1/2005)

1. L`articolo 115 della l.r.1/2005 e` sostituito dal seguente:

   "1.  I   tecnici  delle  strutture  regionali,  provinciali  e
   comunali, tutti gli agenti giurati a servizio delle province e
   dei comuni  nonche` ogni  altro soggetto  tenuto a  compiti di
   vigilanza sulle  costruzioni  sono  tenuti  ad  accertare  che
   chiunque inizi  costruzioni,  riparazioni  e  sopraelevazioni,
   nelle zone  sismiche individuate  ai sensi  dell`articolo  96,
   abbia adempiuto  agli obblighi  di cui all`articolo 105 ovvero
   105 ter.
   
   2. I  tecnici  della  struttura  regionale  competente  devono
   accertare altresi`  che le  costruzioni, le  riparazioni e  le
   ricostruzioni procedano in conformita` con le disposizioni del
   presente capo.".
   
ARTICOLO 13
(Modifiche all`articolo 117 della l.r.1/2005)

1. L`articolo 117 della l.r.1/2005 e` sostituito dal seguente:

   "Articolo 117
   Regolamento
   
   1. Sono  approvati uno o piu` regolamenti aventi ad oggetto le
   modalita`  di  effettuazione  e  svolgimento  dei  compiti  di
   vigilanza e  di verifica  sulla realizzazione  delle  opere  e
   delle costruzioni  in zone soggette a rischio sismico previsti
   dal presente capo.
   
   2. Il  regolamento ovvero  i regolamenti  di cui  al  comma  1
   individuano in particolare:
   
   a) le  modalita` di  redazione degli elaborati progettuali che
      devono essere allegati al progetto;
   b) le  modalita` di  presentazione dei progetti concernenti le
      opere assoggettate  al procedimento di deposito per le zone
      a bassa sismicita` ai sensi dell`articolo 105 ter;
   c) la   tipologia  delle  indagini  geologiche,  geofisiche  e
      geotecniche da  allegare al  permesso di  costruire o  alla
      denuncia di inizio attivita`;
   d) le  varianti, che  comportano  mutamenti  sostanziali  alle
      strutture portanti,  ai sensi  dell`articolo 105 bis, comma
      9;
   e) le  opere di trascurabile importanza ai fini della pubblica
      incolumita`  da   non  assoggettare   al  procedimento   di
      autorizzazione ovvero  al  procedimento  di  preavviso  con
      contestuale deposito;
   f) gli  edifici strategici e rilevanti situati in zona a bassa
      sismicita` da  assoggettare alla  verifica obbligatorio  ai
      sensi dell`articolo 105 ter, commi 4 e 5;
   g) la  dimensione del campione e la tipologia degli interventi
      ai fini  della verifica  dei progetti depositati, nonche` i
      criteri in base ai quali il sorteggio e` effettuato;
   h) le  differenziazioni,  tra  comuni,  della  dimensione  del
      campione e della tipologia degli interventi da assoggettare
      a verifica  sulla base  delle valutazioni  del  maggiore  o
      minore rischio  sismico stimato  al livello  del territorio
      regionale.".
   
ARTICOLO 14
(Modifiche all`articolo 118 della l.r.1/2005)

1. L`articolo 118 della l.r.1/2005 e` sostituito dal seguente:

   "Art. 118
   Rilascio  dei   permessi  di   costruire  e   attestazioni  di
   conformita` in sanatoria nelle zone sismiche
   
   1. Ai  fini dell`accertamento  di conformita`  in sanatoria di
   cui all`articolo 140, il progettista:
   
   a) richiede  preventivamente  l`autorizzazione  per  le  opere
      situate nelle  zone sismiche  secondo le  disposizioni  del
      presente capo  ovvero effettua  il  deposito  del  progetto
      nelle zone a bassa sismicita`;
   b) effettua  il deposito  della  certificazione  del  rispetto
      delle norme  tecniche di  cui al  presente capo, nonche` il
      deposito del  certificato  di  collaudo  laddove  richiesto
      dalla normativa vigente.".
   
ARTICOLO 15
(Modifiche all`articolo 143 della l.r.1/2005)

1. L`articolo 143 della l.r. 1/2005 e` sostituito dal seguente:

   "Art. 143
   Sanzioni amministrative  per violazioni  della disciplina  del
   titolo VI, capo V
   
   1. Ove  non soggette  a sanzioni  penali, le  violazioni delle
   norme contenute  nel titolo  VI,  capo  V  sono  passibili  di
   sanzione pecuniaria da euro 200,00 ad euro 5000,00.
   
   2. All`irrogazione  delle sanzioni  di cui al comma 1 provvede
   la struttura regionale competente.".
   
ARTICOLO 16
(Inserimento dell`articolo 206 bis alla l.r.1/2005)

1. Dopo  l`articolo 206  della l.r.1/2005 e` inserito il seguente
articolo:

   "Art. 206 bis
   Disposizioni transitorie relative al titolo VI, capo V
   
   1. Fino  alla data di entrata in vigore del regolamento di cui
   all`articolo 117  si applicano le disposizioni contenute nella
   decisione della  Giunta regionale  30 dicembre  1982,  n.  514
   (Legge regionale  6 dicembre  1982, n.  88 - Disposizioni agli
   uffici regionali  del  genio  civile  circa  il  deposito  dei
   progetti e  le modalita`  di controllo)  e nella deliberazione
   del  Consiglio   regionale  1  febbraio  1983,  n.  75  (Legge
   regionale 6  dicembre 1982,  n. 88 - Criteri per la scelta del
   campione da sottoporre a controllo), in quanto compatibili con
   la presente legge.
   
   2. Fino  alla data di entrata in vigore del regolamento di cui
   all`articolo 117, le disposizioni di cui al comma 1, in quanto
   compatibili con  la presente  legge, si  applicano  anche  con
   riferimento  agli   interventi   da   autorizzare   ai   sensi
   dell`articolo 105.  In particolare  si fa  riferimento a  tali
   disposizioni:
   
   a) per  le modalita`  di presentazione  dei progetti  relativi
      alle opere da autorizzare ai sensi dell`articolo 105;
   b) per  l`indicazione degli  elaborati progettuali da allegare
      alla richiesta di autorizzazione.
   
   3. Fino  alla data di entrata in vigore della deliberazione di
   cui  all`articolo   105  ter,  comma  5  resta  in  vigore  la
   deliberazione della Giunta regionale 16 giugno 2003, n. 604.".
   
ARTICOLO 17
(Abrogazione dell`articolo 210, comma 4 bis della l.r.1/2005)

1. Il comma 4 bis dell`articolo 210 della l.r.1/2005 e` abrogato.

ARTICOLO 18
(Norma finanziaria)

1. Le  entrate  di  cui  all`articolo  7  sono  stimate  in  euro
2.410.500,00  annui.  Per  l`anno  2006  esse  sono  iscritte  in
bilancio, alla  UPB di  entrata n.  322  "Proventi  diversi",  al
momento e nella misura del loro effettivo accertamento; a partire
dall`esercizio 2007 esse sono previste alla UPB di entrata n. 322
con legge di bilancio.

2. Gli  oneri per  la prima  applicazione della  presente  legge,
assunti anche  in deroga  all`art. 1,  comma 1, lettera a), della
legge   regionale    1   febbraio   2006,   n.   3   (Misure   di
razionalizzazione della  finanza regionale  al fine di concorrere
alla realizzazione  degli obiettivi  di finanza  pubblica),  sono
stimati in  euro 600.000,00  per il  2006 ed in euro 1.200.000,00
per il  2007  a  valere  sugli  stanziamenti  della  UPB  n.  711
"Funzionamento della  struttura regionale  - spese  correnti" del
bilancio di  previsione  annuale  e  pluriennale  a  legislazione
vigente.

3. Al  bilancio di  previsione 2006  e pluriennale a legislazione
vigente 2006/2008,  annualita` 2007,  sono apportate  le seguenti
variazioni, rispettivamente  per competenza  e cassa  e per  sola
competenza:

Anno 2006

In diminuzione:
 - UPB  n. 741  "Fondi -  spese correnti", per
   euro 600.000,00;
 
In aumento:
   - UPB n. 711 "Funzionamento della struttura
   regionale  -   spese  correnti",  per  euro
   600.000,00.
   
Anno 2007

In diminuzione:
   - UPB  n. 741 "Fondi - spese correnti", per
   euro 1.200.000,00;
   
In aumento:
   UPB n.  711 "Funzionamento  della struttura
   regionale  -   spese  correnti",  per  euro
   1.200.000,00.
   
4. Agli  oneri per gli esercizi successivi si fa fronte con legge
di bilancio.

ARTICOLO 19
(Termine per l`emanazione dei regolamenti di cui all`articolo 117
della l.r.1/2005)

1. Il  regolamento ovvero  i regolamenti  di cui all`articolo 117
della  l.r.   1/2005,  come  modificato  dall`articolo  13  della
presente legge,  sono emanati  entro 360  giorni dall`entrata  in
vigore della presente legge.

ARTICOLO 20
(Abrogazioni)

1. Dalla  data di entrata in vigore della presente legge, la l.r.
88/1982 e`  abrogata, salvo  quanto  disposto  dall`articolo  21,
comma 2.

ARTICOLO 21
(Norme finali e transitorie)

1. Gli  articoli 105,  105  bis,  105  ter  e  105  quater,  come
modificati o  introdotti dalla  presente legge,  non si applicano
alle  varianti   in  corso   d`opera  di   qualunque   tipologia,
concernenti progetti  gia` depositati  alla data  del  10  maggio
2006.

2. Alle  varianti di  cui al comma 1, si applica la disciplina di
cui alla l.r. 88/1982.

ARTICOLO 22
(Entrata in vigore)

1. La  presente legge  entra in  vigore il giorno successivo alla
pubblicazione sul  Bollettino  Ufficiale  della  Regione  Toscana
(b.u.r.t.).


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 21 giugno 2006

La presente  legge e`  stata approvata  dal  Consiglio  Regionale
nella seduta del 20.06.2006.

ALLEGATO A

Tabella ai sensi dell`articolo 105 quinquies della l.r.1/2005
Contributo per le spese di istruttoria

Tipologia          Autorizzazioni     Tipologia          Depositi

                    Tariffa                              Tariffa
                    in euro                              In euro

A   Tariffa per       0,35            A  Tariffa per        0,18
    ciascun                              ciascun
    metro cubo                           metro cubo

B   Tariffa per       0,20            B  Tariffa per        0,10
    ciascun                              ciascun
    metro cubo                           metro cubo

C   Per              50,00            C  Per               25,00
    l`intero                             l`intero
    intervento                           intervento

D   Per             500,00            D  Per              250,00
    l`intero                             l`intero
    intervento                           intervento

E   Per              25,00            E  Per               15,00
    l`intero                             l`intero
    intervento                           intervento

Tipologia A - Nuove costruzioni
Tipologia B - Adeguamento sismico
Tipologia C - Miglioramento Sismico
Tipologia D - Costruzioni a cui non e` applicabile la tariffa per
metro  cubo  (ad  es.,  ponti,  gallerie,  muri  sostegno,  opere
geotecniche, strade, piscine, viadotti)
Tipologie E - Varianti


PROTEZIONE CIVILE

