Attuazione  dell`articolo   9  della   direttiva  79/409/CEE  del
Consiglio, del  2 aprile 1979, concernente la conservazione degli
uccelli selvatici.

Il Consiglio Regionale ha approvato il 14.11.2006
Il Presidente  della Giunta  Regionale promulga la seguente legge
regionale:

ARTICOLO 1
(Finalita`)

1. La  presente legge  ha il  fine di  applicare il  prelievo  in
deroga dello  storno, ai  sensi dell`articolo 9, comma 1, lettera
a) della  direttiva 79/409/CEE  del Consiglio, del 2 aprile 1979,
concernente  la   conservazione  degli   uccelli   selvatici,   e
successive modificazioni  e della  legge 11 febbraio 1992, n. 157
(Norme per la protezione della fauna selvatica omeoterma e per il
prelievo venatorio),  cosi` come modificata dalla legge 3 ottobre
2002, n. 221.

2. La  presente legge ha anche il fine di disciplinare la cattura
di uccelli  selvatici da  richiamo prevista dall`articolo 4 della
l. 157/1992.

ARTICOLO 2
(Condizioni per il prelievo in deroga)

1. Per  rispondere alle esigenze di salvaguardia delle produzioni
agricole, in  presenza delle  condizioni di  cui all`articolo  9,
comma 1,  lettera a)  della dir.  79/409/CEE,  e`  consentito  il
prelievo  della   specie  storno,   con  le   modalita`  di   cui
all`articolo 3  e nei  periodi indicati  all`articolo 4, ritenuto
che non  vi sono altre soluzioni soddisfacenti al fine di ridurre
la presenza dello storno sul territorio della Toscana.

ARTICOLO 3
(Modalita` del prelievo in deroga dello storno)

1. Per  la tutela  delle produzioni  agricole, e`  consentito  il
prelievo della  specie storno, con i mezzi di cui all`articolo 31
della legge  regionale 12  gennaio 1994,  n. 3 (Recepimento della
legge 11  febbraio 1992,  n. 157  "Norme per  la protezione della
fauna  selvatica   omeoterma  e   per  il  prelievo  venatorio"),
esclusivamente  da   appostamento,  ai  cacciatori  residenti  in
Toscana.

2. E`  ammesso il  prelievo di  venti esemplari  al giorno con un
massimo  di   cento  capi   complessivi  per   l`intera  stagione
venatoria.

3. I capi abbattuti devono essere segnati sul tesserino regionale
negli appositi spazi presenti in ogni pagina.

4. Gli  storni provenienti  da allevamento sono utilizzabili come
richiami per gli abbattimenti.

ARTICOLO 4
(Tempi e luoghi del prelievo in deroga)

1. Il  prelievo dello  storno e` consentito dalla data di entrata
in vigore della presente legge al 31 dicembre 2006.

2. Il  prelievo non  e` consentito  nelle superfici boscate e nei
territori sottoposti a divieto di caccia.

ARTICOLO 5
(Divieti)

1. E`  vietata la  vendita degli  storni prelevati ai sensi della
presente legge.

ARTICOLO 6
(Controlli)

1.  La   vigilanza  sull`applicazione  della  presente  legge  e`
affidata agli  agenti e alle guardie di cui all`articolo 51 della
l.r. 3/1994.

2. Alle  violazioni della presente legge si applicano le sanzioni
previste dalla l. 157/1992 e dalla l.r. 3/1994.

3. La  Giunta regionale,  per verificare  la compatibilita` delle
conseguenze dell`applicazione  delle deroghe  con le disposizioni
della dir. 79/409/CEE, procedera` a trasmettere al Presidente del
Consiglio dei  ministri, al  Ministro per  gli affari regionali e
autonomie  locali,   al  Ministro   dell`ambiente  e  tutela  del
territorio e  del mare,  al  Ministro  delle  politiche  agricole
alimentari e  forestali, al  Ministro per  le politiche  europee,
all`Istituto nazionale  per la  fauna  selvatica  (INFS)  e  alle
competenti commissioni  parlamentari una  relazione sulle  misure
adottate in ordine al prelievo in deroga dello storno.

ARTICOLO 7
(Sospensione del prelievo)

1. La  Giunta regionale,  anche  su  richiesta  dell`INFS  o  dei
soggetti di  cui all`articolo  2, comma 3 della l.r. 3/1994, puo`
sospendere il  prelievo quando  vi siano  accertate riduzioni  di
numero o  in presenza di comprovate situazioni di pericolo per la
specie oggetto del prelievo medesimo.

ARTICOLO 8
(Cattura di uccelli selvatici a fine di richiamo )

1. Le  Province di  Arezzo, Firenze, Lucca, Pisa, Pistoia e Siena
sono autorizzate  alla gestione  degli impianti di cattura e alla
cattura, per  l`anno 2006,  di uccelli  appartenenti alle  specie
cesena, merlo,  tordo bottaccio  e tordo sassello da utilizzare a
scopo di  richiamo, nei quantitativi suddivisi per provincia, per
tipo di  impianto e per specie cosi` come risulta dall`allegato A
alla presente legge.

2. L`importo per la cessione degli esemplari catturati e` di euro
15,00 a soggetto.

3. L`attivita`  di cattura degli uccelli selvatici da richiamo si
effettua dal 18 novembre al 31 dicembre 2006.

4. Le  province, una volta raggiunto il contingente di uccelli da
catturare  assegnato,   procedono  a  sospendere  l`attivita`  di
cattura.

ARTICOLO 9
(Vigilanza e controllo)

1. La  vigilanza e  il controllo  sull`attivita`  di  cattura  e`
affidata ai soggetti di cui all`articolo 51 della l.r. 3/1994.

2. Le province trasmettono entro il 31 gennaio 2007 all`INFS e al
competente  ufficio   della  Giunta   regionale   una   relazione
sull`attivita` svolta dai singoli impianti di cattura.

ARTICOLO 10
(Entrata in vigore )

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 16 novembre 2006

La presente  legge e`  stata approvata  dal  Consiglio  Regionale
nella seduta del 14.11.2006.




PROTEZIONE ANIMALI
CACCIA

