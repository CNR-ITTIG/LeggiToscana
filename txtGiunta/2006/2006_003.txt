Misure di  razionalizzazione della  finanza regionale  al fine di
concorrere  alla   realizzazione  degli   obiettivi  di   finanza
pubblica.

Il Consiglio Regionale ha approvato il 31.01.2006
Il Presidente  della Giunta  Regionale promulga la seguente legge
regionale:

ARTICOLO 1
(Interventi di razionalizzazione della spesa regionale)

1.  Fermo   restando  il  conseguimento  delle  economie  di  cui
all'articolo 1,  comma 139,  della legge 23 dicembre 2005, n. 266
(Disposizioni  per   la  formazione   del  bilancio   annuale   e
pluriennale dello  Stato "legge  finanziaria 2006"),  la  Regione
Toscana concorre  alla realizzazione  degli obiettivi  di finanza
pubblica per il triennio 2006-2008 adottando le misure necessarie
a garantire che:

a) la    spesa  annua  per  il  personale  in  servizio  a  tempo
   determinato e  per i  contratti di collaborazione coordinata e
   continuativa  non  sia  superiore,  per  ciascuno  degli  anni
   compresi nel triennio, a quella calcolata su base annua per il
   personale a  tempo determinato  in servizio  alla data  del 31
   dicembre  2005   e  per   le   collaborazioni   coordinate   e
   continuative in essere alla medesima data;
b) la  spesa annua  relativa alla  formazione del  personale  per
   ciascuno degli  anni compresi  nel  triennio  sia  ridotta  in
   misura  non  inferiore  al  5  per  cento  rispetto  a  quella
   sostenuta nell'anno 2004;
c) la  spesa  annua  per  studi,  incarichi  professionali  e  di
   consulenza comunque conferiti dalla  Giunta regionale ai sensi
   della  legge   regionale  8  marzo  2001,  n.  12  (Disciplina
   dell'attività  contrattuale   regionale),   sia   ridotta   a
   decorrere  dall'anno  2006  nella  misura  del  50  per  cento
   rispetto a quella impegnata nell'anno 2004.

2. Il  complesso della  spesa di personale di cui all'articolo 1,
comma 198,  della l.  266/2005 è  calcolato al netto della spesa
derivante dal trasferimento alla Regione Toscana di personale per
l'esercizio di  funzioni attribuite  o delegate dallo Stato, e di
quella derivante  da  trasferimento  di  personale  i  cui  oneri
finanziari sono posti a carico dello Stato.

3. La  spesa  determinata  ai  sensi  del  comma  2  che  risulti
eventualmente eccedente  il limite fissato dall'articolo 1, comma
198, della  l. 266/2005  è computata  ai fini  del rispetto  dei
limiti posti  al complesso  della spesa corrente dall'articolo 1,
comma 139,  della medesima  legge; la  Giunta  regionale,  tenuto
conto  dell'andamento   della  spesa  nel  corso  dell'esercizio,
adotta,  anche   tramite  variazioni   al   bilancio   ai   sensi
dell'articolo 23  della legge  regionale 6  agosto  2001,  n.  36
(Ordinamento  contabile   della  Regione   Toscana),  le   misure
necessarie a  compensare l'eventuale  eccedenza del limite di cui
all'articolo 1, comma 198, della l. 266/2005.

4. È  fatto salvo  quanto  previsto  dall'accordo  tra  Governo,
Regioni e  autonomie locali sottoscritto in data 24 novembre 2005
ai fini  dell'emanazione dei decreti del Presidente del Consiglio
dei Ministri previsti dall'articolo 1, commi 93 e 98, della legge
30 dicembre  2004, n.  311 (Disposizioni  per la  formazione  del
bilancio annuale  e pluriennale  dello Stato  "legge  finanziaria
2005").

ARTICOLO 2
(Disposizioni  per   la  razionalizzazione   della  spesa   degli
organismi ed enti dipendenti)

1. Gli  organismi e gli enti dipendenti della Regione di cui agli
articoli 47 e 50 dello Statuto sono tenuti all'applicazione delle
disposizioni di  cui ai  commi 2,  3 e  4 dell'articolo  1, fatto
salvo quanto previsto al comma 3.

2. Agli  effetti di  cui al  comma 1  il  complesso  della  spesa
corrente di  cui all'articolo  1, comma 139, della l. 266/2005 è
calcolato secondo  i criteri  di cui  all'articolo 1,  comma 142,
della stessa  legge; fra  le funzioni  di cui alla lettera h) del
medesimo comma  142 sono  ricomprese quelle conferite dall'Unione
europea, dallo  Stato o  dalla legge regionale a decorrere dal 1ø
gennaio 2005.

3. Non  sono tenuti all'applicazione delle disposizioni di cui ai
commi 2,  3  e  4  dell'articolo  1  gli  organismi  e  gli  enti
dipendenti  che   attestano,  con   specifico  provvedimento  del
competente organo  approvato  dal  collegio  dei  revisori  entro
trenta giorni  dall'entrata in  vigore della  presente legge,  il
rispetto del  limite fissato dall'articolo 1, comma 198, della l.
266/2005; in  tal caso  la spesa corrente o i costi di competenza
dell'esercizio non  possono essere superiori, per l'anno 2006, al
corrispondente ammontare  dell'anno 2005,  con  esclusione  delle
spese  derivanti   dall'esercizio  di  nuove  funzioni  conferite
dall'Unione europea,  dallo  Stato  o  dalla  legge  regionale  a
decorrere dal 1 gennaio 2005.

4. Il  complesso della  spesa di personale di cui all'articolo 1,
comma  198,   della  l.   266/2005   sostenuto   nell'anno   2006
dall'Istituto regionale  per la  programmazione  economica  della
Toscana (IRPET)  e dall'Agenzia  regionale di  sanità (ARS),  è
calcolato al  netto della  spesa per  contratti di lavoro a tempo
determinato e  collaborazioni coordinate  e continuative attivati
per la realizzazione di progetti di ricerca totalmente finanziati
con risorse di committenti privati.

5. Ai  fini del  contenimento della  spesa regionale,  l'utile di
esercizio conseguito  dagli organismi  ed enti  dipendenti  negli
anni 2005  e 2006  è valutato  ai fini della quantificazione del
trasferimento  regionale  per  spese  di  funzionamento  relativo
all'esercizio in  cui l'utile  è accertato;  nel caso degli enti
soggetti  a  contabilità  finanziaria  è  preso  a  riferimento
l'avanzo di amministrazione.

ARTICOLO 3
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  Ufficiale  della  Regione
Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 1 febbraio 2006

La presente  legge è  stata approvata  dal  Consiglio  Regionale
nella seduta del 31.01.2006.




ENTE REGIONE
BILANCIO

