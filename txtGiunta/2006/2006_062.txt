Modifiche alla  legge regionale 31 maggio 2004, n. 28 (Disciplina
delle attività di estetica e di tatuaggio e piercing).

Il Consiglio Regionale ha approvato il 13.12.2006
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'articolo 10 della l.r. 28/2004)

1. Nel  comma 1  dell'articolo 10 della legge regionale 31 maggio
2004,  n.  28  (Disciplina  delle  attività  di  estetica  e  di
tatuaggio  e  piercing),  sono  soppresse  le  parole  "anche  in
qualità di lavoratori dipendenti".

2. Dopo  il comma  1  dell'articolo  10  della  l.r.  28/2004  è
aggiunto il seguente comma 1 bis:

   "1 bis.  Per coloro  che esercitano attività di estetica come
   lavoratori  autonomi   ovvero  in  forma  imprenditoriale,  il
   regolamento regionale  di cui  all'articolo  5  disciplina  un
   percorso ulteriore  rispetto a  chi esercita  l'attività come
   lavoratore dipendente.".
   
3. Nei  commi 3 e 4 dell'articolo 10 della l.r. 28/2004 le parole
"operatore di  tatuaggio o  piercing" sono sostituite da "tecnico
qualificato in piercing o tatuaggio".

4. Dopo  il comma  5  dell'articolo  10  della  l.r.  28/2004  è
aggiunto il seguente comma 5 bis:

   "5 bis.  La qualifica  di estetista  rilasciata ai sensi della
   presente  legge   assicura  i   livelli  minimi   uniformi  di
   preparazione stabiliti dalle leggi statali.".

ARTICOLO 2
(Applicabilità delle norme)

1. Alle  disposizioni di  cui alla  presente legge  si applica il
differimento dell'efficacia  previsto dall'articolo 15 della l.r.
28/2004.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 18 dicembre  2006

La presente  legge è  stata approvata  dal  Consiglio  Regionale
nella seduta del 13.12.2006.




COMMERCIO

