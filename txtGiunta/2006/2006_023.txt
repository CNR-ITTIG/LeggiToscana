Modifica alla  legge regionale 27 dicembre 2004, n. 77 (Demanio e
patrimonio della  Regione Toscana. Modifiche alla legge regionale
21 marzo 2000, n. 39 "Legge forestale della Toscana").

Il Consiglio Regionale ha approvato il 7.6.2006
Il Presidente  della Giunta  Regionale promulga la seguente legge
regionale:

ARTICOLO 1
(Modifica all'articolo 1 della l.r. 77/2004)

1. Dopo  il comma  1 dell'articolo  1 della  legge  regionale  27
dicembre 2004, n. 77 (Demanio e patrimonio della Regione Toscana.
Modifiche alla  legge regionale  21  marzo  2000,  n.  39  "Legge
forestale della Toscana") è aggiunto il seguente:

   "1. bis  I beni  mobili in uso presso le sedi e gli uffici del
   Consiglio  regionale  sono  disciplinati,  in  conformità  ai
   principi della  presente legge,  dal  Regolamento  interno  di
   amministrazione  e   contabilità  del   Consiglio,   di   cui
   all'articolo 3,  comma 7, della legge regionale 6 agosto 2001,
   n. 36  (Ordinamento contabile  della regione  Toscana). A tali
   beni, il  regolamento di  attuazione della  presente legge, di
   cui all'articolo  32, si  applica per  quanto non diversamente
   disposto  dal   Regolamento  interno   di  amministrazione   e
   contabilità del Consiglio.".
   
ARTICOLO 2
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  Ufficiale  della  Regione
Toscana.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 9 giugno 2006

La presente  legge è  stata approvata  dal  Consiglio  Regionale
nella seduta del 7.6.2006.




DEMANIO PATRIMONIO

