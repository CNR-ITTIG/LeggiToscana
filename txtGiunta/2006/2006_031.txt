Disposizioni in materia di contributi straordinari concessi dalla
Regione agli enti locali.

Il Consiglio Regionale ha approvato il 05.07.2006.
Il Presidente  della Giunta  Regionale promulga la seguente legge
regionale:

ARTICOLO 1
(Rendiconto dei  contributi straordinari  concessi dalla  Regione
agli enti locali)

1.  Gli  enti  locali  beneficiari  dei  contributi  straordinari
concessi dalla  Regione sono  tenuti, ai  fini del rendiconto dei
contributi,  a  presentare  unicamente  la  documentazione  sulle
attivita` svolte, sulle spese sostenute e sui risultati ottenuti,
nei termini  e con  le modalita` previsti dalle leggi regionali e
dai provvedimenti attuativi.

2. Gli  effetti della  mancata presentazione della documentazione
di  cui   al  comma  1,  o  di  presentazione  di  documentazione
insufficiente,  sono   stabiliti  dalle  leggi  regionali  e  dai
provvedimenti attuativi medesimi.

ARTICOLO 2
(Revoca dei  contributi straordinari  concessi dalla Regione agli
enti locali  ai sensi  della l.r.  40/2001 e  della l.r. 39/2004.
Disposizioni per l`anno 2006)

1. I  contributi straordinari  concessi dalla  Regione  ai  sensi
della legge  regionale 16  agosto 2001,  n. 40  (Disposizioni  in
materia di  riordino territoriale e di incentivazione delle forme
associative di  comuni), e  della legge regionale 27 luglio 2004,
n. 39  (Norme a favore dei comuni montani e dei piccoli comuni in
situazione di  disagio. Modifiche  alla legge  regionale 7 maggio
1985, n.  57 "Finanziamenti  per la  redazione e  l`attuazione di
piani di  recupero del  patrimonio edilizio esistente". Modifiche
alla legge regionale 25 febbraio 2000, n. 16 "Riordino in materia
di igiene e sanita` pubblica, veterinaria, igiene degli alimenti,
medicina legale e farmaceutica". Modifiche alla legge regionale 2
novembre  1999,   n.  58  "Norme  sulla  tutela  dell`artigianato
artistico e  tradizionale toscano  e disposizioni  in materia  di
oneri contributivi per gli apprendisti artigiani"), sono revocati
nei casi,  con le  modalita` e nella misura stabiliti dalle leggi
medesime e dai provvedimenti attuativi.

2.  Alla   revoca  si   provvede  comunque  in  caso  di  mancata
presentazione della  documentazione di  cui all`articolo 1, comma
1.

3. In  ogni caso,  prima di  effettuare  la  revoca,  la  Regione
assegna all`ente  un termine  ulteriore, non superiore a quindici
giorni dal ricevimento della comunicazione, entro il quale l`ente
medesimo puo`  presentare la documentazione necessaria ad evitare
la revoca.

4. Le  disposizioni del  presente articolo  si applicano anche ai
contributi soggetti  a rendicontazione nell`anno 2006. I termini,
relativi  alla   presentazione  della   documentazione   di   cui
all`articolo 1,   comma  1, gia`  scaduti il  1 marzo  2006, sono
differiti al  trentesimo giorno  dalla data  di entrata in vigore
della presente legge.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 11 luglio 2006

La presente  legge e`  stata approvata  dal  Consiglio  Regionale
nella seduta del 05.07.2006.




ENTI TERRITORIALI

