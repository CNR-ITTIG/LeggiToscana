Disciplina del  gruppo misto  di cui  all`articolo 16,  comma  3,
dello Statuto.  Modifiche alla  legge regionale 17 marzo 2000, n.
26  (Riordino   della  legislazione   regionale  in   materia  di
organizzazione e  personale) ed  alla legge  regionale 11  luglio
2000,  n.   60  (Nuova  disciplina  sull`assegnazione  ai  gruppi
consiliari dei  mezzi necessari  per lo  svolgimento  delle  loro
funzioni) e abrogazione della legge regionale 14 ottobre 2005, n.
58.

Il Consiglio Regionale ha approvato il 15.02.2006
Il Presidente  della Giunta  Regionale promulga la seguente legge
regionale:

ARTICOLO 1
(Finalita`)

1. La  presente legge  disciplina gli  effetti della costituzione
del gruppo misto di cui all`articolo 16, comma 3, dello Statuto.

2. La  dizione "gruppo misto" non puo` essere variata o integrata
con  alcuna  altra  dizione  ne`  con  riferimenti  ad  eventuali
componenti politiche interne al gruppo stesso.

ARTICOLO 2
(Inserimento dell`articolo 14 bis nella l.r. 26/2000 )

1. Dopo  l`articolo 14 della legge regionale 17 marzo 2000, n. 26
(Riordino   della    legislazione   regionale   in   materia   di
organizzazione e  personale), e` aggiunto il seguente articolo 14
bis:
"Art. 14 bis
Struttura speciale di segreteria del gruppo misto

1. Al gruppo misto di cui all`articolo 16, comma 3, dello Statuto
non si  applicano le disposizioni di cui all`articolo 10, commi 1
e 2.

2. La  dotazione organica  della struttura speciale di segreteria
del gruppo  misto e`  costituita da  una unita`  di personale per
ogni componente  del gruppo,  individuata su richiesta nominativa
del componente stesso.

3. Al personale di cui al comma 2 spetta il trattamento economico
della categoria C, posizione economica C1.

4. Il  rapporto di  lavoro o  di incarico a tempo determinato del
personale di  cui al  comma 2  e`  disciplinato  ai  sensi  degli
articoli 12  e 13  salvo che, per quanto disposto da quest`ultimo
articolo, le funzioni previste per il presidente del gruppo siano
attribuite a ciascun componente del gruppo misto.

5. Nella struttura speciale di segreteria del gruppo misto non si
costituisce la  figura del  responsabile di segreteria del gruppo
di cui all`articolo 14.".

ARTICOLO 3
(Inserimento dell`articolo 3 bis nella l.r. 60/2000)

1. Dopo  l`articolo 3 della legge regionale 11 luglio 2000, n. 60
(Nuova disciplina  sull`assegnazione  ai  gruppi  consiliari  dei
mezzi necessari  per lo  svolgimento  delle  loro  funzioni),  e`
inserito il seguente articolo 3 bis:

   "Art. 3 bis
   Contributi per il gruppo misto
   
   1. Al  gruppo misto  di cui  all`articolo 16,  comma 3,  dello
   Statuto non si applicano gli articoli 2 e 3.
   
   2.  I   contributi  mensili   al  gruppo   misto  sono   cosi`
   determinati:
   a) un contributo fisso di euro 900,00;
   b) un  contributo di  euro 450,00  per ogni consigliere che fa
      parte del gruppo;
   c) un  contributo di  euro 159,00  per ogni consigliere che fa
      parte del  gruppo che  non sia  componente dell`ufficio  di
      presidenza  o   presidente  di   commissione  permanente  o
      speciale.".
   
ARTICOLO 4
(Modifica del comma 3 dell`articolo 10 della l.r. 26/2000)

1. Alla  fine del  comma 3  dell`articolo 10  della l.r. 26/2000,
dopo le  parole "costituite a livello nazionale" sono aggiunte le
parole "oppure  il gruppo  misto di cui all`articolo 16, comma 3,
dello Statuto".

ARTICOLO 5
(Modifica del comma 1 dell`articolo 4 della l.r. 60/2000)

1. Alla fine del comma 1 dell`articolo 4 della l.r. 26/2000, dopo
le parole  "costituite a  livello  nazionale"  sono  aggiunte  le
parole "oppure  il gruppo  misto di cui all`articolo 16, comma 3,
dello Statuto".

ARTICOLO 6
(Abrogazione della l.r. 58/2005)

1. La  legge regionale  14 ottobre  2005, n. 58 (Disposizioni sul
gruppo misto. Modifiche alla legge regionale 17 marzo 2000, n. 26
"Riordino   della    legislazione   regionale   in   materia   di
organizzazione e  personale" ed  alla legge  regionale 11  luglio
2000,  n.   60  "Nuova  disciplina  sull`assegnazione  ai  gruppi
consiliari dei  mezzi necessari  per lo  svolgimento  delle  loro
funzioni") e` abrogata.

ARTICOLO 7
(Norma finanziaria)

1. All`onere  derivante dall`applicazione della presente legge si
fa fronte  con gli  stanziamenti di bilancio previsti al capitolo
300 "Contributi  per il  funzionamento dei gruppi consiliari" del
bilancio del  Consiglio regionale  per l`esercizio  2006. Per gli
anni successivi  si fara`  fronte con  gli stanziamenti  previsti
nella legge di bilancio.

ARTICOLO 8
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  Ufficiale  della  Regione
Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Il Vicepresidente
GELLI

Firenze, 17 febbraio 2006

La presente  legge e`  stata approvata  dal  Consiglio  Regionale
nella seduta del 15.02.2006.




ENTE REGIONE
ORDINAMENTO
PERSONALE


