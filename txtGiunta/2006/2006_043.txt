Istituzione  di  due  strutture  speciali  per  le  attivita`  di
informazione del  Consiglio regionale  e degli  organi di governo
della Regione.

Il Consiglio Regionale ha approvato il 26.07.2006.
Il Presidente  della Giunta  Regionale promulga la seguente legge
regionale:

ARTICOLO 1
(Istituzione)

1. In  relazione a quanto previsto dall`articolo 7, comma 2 della
legge regionale  25 giugno  2002, n.  22 (Norme  e interventi  in
materia di  informazione e comunicazione. Disciplina del Comitato
regionale per  le comunicazioni), presso il Consiglio regionale e
la  Giunta   regionale  sono  istituite  due  distinte  strutture
operative denominate rispettivamente: Agenzia per le attivita` di
informazione del  Consiglio regionale  e Agenzia per le attivita`
di informazione degli organi di governo della Regione, di seguito
indicate come Agenzie.

2.  Le  Agenzie  svolgono  le  seguenti  funzioni,  gia`  proprie
dell`ufficio stampa ai sensi dell`articolo 6 della l.r. 22/2002:

a) cura dei rapporti con i mezzi di informazione;
b) diffusione  delle informazioni  sulle attivita`  degli  organi
   regionali;
c) realizzazione  di prodotti  informativi anche a supporto delle
   attivita` di  comunicazione integrata  e  della  comunicazione
   all`interno dell`ente.

3.   Relativamente    agli   adempimenti    e   alle   competenze
amministrative le  Agenzie sono equiparate a un settore regionale
di cui  all`articolo 4 della legge regionale 5 agosto 2003, n. 44
(Ordinamento della  dirigenza e  della struttura  operativa della
Regione. Modifiche  alla legge  regionale 17  marzo 2000,  n.  26
"Riordino   della    legislazione   regionale   in   materia   di
organizzazione e personale").

4. Il  Portavoce del  Presidente e dell`Ufficio di presidenza del
Consiglio regionale  ed il  Portavoce del Presidente della Giunta
regionale possono  avvalersi, d`intesa  con  il  direttore  della
rispettiva Agenzia,  della  collaborazione  della  stessa  per  i
rapporti di  carattere politico-istituzionale di cui all`articolo
8, comma 1 della l.r. 22/2002.

5. Le  Agenzie non  possono svolgere  attivita` di informazione a
favore di enti pubblici o altri soggetti esterni.

ARTICOLO 2
(Organizzazione)

1.  Le   Agenzie  sono  organizzate  ed  operano  come  redazione
giornalistica, in  conformita` a  quanto stabilito  dalle norme e
dai  contratti   che  regolano   l`esercizio  della   professione
giornalistica, nonche` da quanto previsto dalla presente legge.

2.  Le   attivita`  giornalistiche  sono  svolte  da  giornalisti
iscritti  all`ordine  professionale,  assunti  a  contratto,  con
l`applicazione dello  stato giuridico e del trattamento economico
previsto dal  contratto nazionale  di  lavoro  giornalistico;  le
attivita` di  segreteria e  di supporto tecnico, amministrativo e
contabile  sono   svolte  da   personale  appartenente  al  ruolo
regionale.

ARTICOLO 3
(Direttori)

1. La direzione di ciascuna Agenzia e` affidata ad un giornalista
professionista,  anche   esterno  all`Amministrazione,   nominato
rispettivamente con atto dell`Ufficio di presidenza del Consiglio
regionale e con atto del Presidente della Giunta regionale.

2. I due direttori sono assunti con contratto a tempo determinato
per la  durata della  legislatura,  rinnovabile,  e  non  possono
esercitare altra  attivita` professionale  per  tutta  la  durata
dell`incarico; il  contratto  individua  i  casi  di  risoluzione
anticipata del rapporto di lavoro.

3. Fatto salvo quanto previsto al comma 2, all`inizio di ciascuna
legislatura  i  direttori  possono  essere  riconfermati  con  le
procedure di  cui comma  1, nel  termine di centoventi giorni dal
loro insediamento; la mancata conferma comporta la risoluzione di
diritto del contratto.

4. Il  trattamento economico  dei direttori  e`  determinato  con
l`atto di  nomina, in  misura  non  superiore  alla  retribuzione
massima prevista  per il  personale regionale  appartenente  alla
qualifica unica dirigenziale.

5. Nei  casi in cui i direttori siano scelti fra dipendenti della
Regione, di  enti locali o di altre amministrazioni pubbliche, si
applicano le  disposizioni di  cui all`articolo  7, commi  1 e  2
della legge  regionale 17  marzo  2000,  n.  26  (Riordino  della
legislazione regionale  in materia di organizzazione e personale)
e successive modifiche.

6. I  direttori esercitano  i poteri  e le  funzioni propri della
figura di  direttore  responsabile  di  organo  di  stampa,  come
stabilito  dal   contratto  nazionale  di  lavoro  giornalistico;
competono  loro   inoltre  le  responsabilita`  amministrative  e
contabili attribuite ai dirigenti regionali per la gestione delle
strutture  organizzative;   tali  responsabilita`   non  potranno
costituire causa di retribuzioni aggiuntive sotto qualsiasi forma
neppure indennitaria ne` compensativa.

7. I  direttori assicurano il costante raccordo delle Agenzie con
le strutture organizzative del Consiglio regionale e della Giunta
regionale,  con   gli  enti   e   le   aziende   regionali,   per
l`informazione  in  entrata  e  in  uscita  e  per  una  efficace
integrazione delle  attivita` svolte  con  quelle  proprie  delle
strutture della comunicazione dei due organi istituzionali.

8. I  direttori contribuiscono  alla  definizione  dei  programmi
annuali delle  attivita` di informazione e comunicazione previsti
dall`articolo 4  della l.r. 22/2002 e rispondono rispettivamente,
all`Ufficio di  presidenza del  Consiglio regionale e agli organi
di governo  per  l`attuazione  delle  attivita`  di  informazione
previste dagli stessi programmi.

ARTICOLO 4
(Personale giornalistico)

1. La  dotazione organica  e le  qualifiche dei  giornalisti sono
determinati rispettivamente,  con atto dell`Ufficio di presidenza
del  Consiglio   regionale  e   con  deliberazione  della  Giunta
regionale, su proposta del direttore di riferimento.

2. I  giornalisti sono  assunti, per  ciascuna  agenzia,  tramite
concorso pubblico per titoli ed esami.

3.  I  giornalisti  delle  Agenzie  non  possono  svolgere  altra
attivita` professionale,  fatto salvo quanto previsto al riguardo
dal contratto nazionale di lavoro giornalistico.

4.  La   contrattazione  integrativa   aziendale,  nelle  materie
previste dal  contratto nazionale  di  lavoro  giornalistico,  e`
effettuata tra  una delegazione  nominata  dal  Presidente  della
Giunta regionale e l`Associazione Stampa toscana.

ARTICOLO 5
(Norma finanziaria)

1. Gli  oneri derivanti  dalla presente  legge, decorrenti dal 1Ã¸
gennaio 2007  e stimati  in euro  1.570.000,00 per ciascuno degli
anni 2007  e 2008, sono imputati alla UPB 711 Funzionamento della
struttura regionale  - spese  correnti del bilancio pluriennale a
legislazione vigente 2006/2008, annualita` 2007 e 2008.

2. Ai  fini della  copertura degli  oneri di  cui al comma 1 sono
apportate  le  seguenti  variazioni  al  bilancio  pluriennale  a
legislazione vigente 2006/2008, annualita` 2007 e 2008:

Anno 2007

In diminuzione:
- UPB  133 Attivita`  d`informazione, comunicazione e pubblicita`
  istituzionale - spese correnti per euro 381.000,00
- UPB  134 Funzionamento del Consiglio regionale - spese correnti
  per euro 381.000,00
- UPB 741 Fondi - spese correnti per euro 400.000,00

In aumento:
- UPB   711  Funzionamento  della  struttura  regionale  -  spese
  correnti per euro 1.162.000,00

Anno 2008

In diminuzione:
- UPB  133 Attivita`  d`informazione, comunicazione e pubblicita`
  istituzionale - spese correnti per euro 381.000,00
- UPB  134 Funzionamento del Consiglio regionale - spese correnti
  per euro 381.000,00
- UPB 741 Fondi - spese correnti per euro 400.000,00

In aumento
- UPB   711  Funzionamento  della  struttura  regionale  -  spese
  correnti per euro 1.162.000,00

3. Agli  oneri per gli esercizi successivi si fa fronte con legge
di bilancio.

4.  Le  attivita`  di  informazione  istituzionale  previste  nei
programmi annuali  di  cui  all`articolo  4  della  l.r.  22/2002
trovano copertura  rispettivamente, sulla  UPB 134  Funzionamento
del  Consiglio  regionale  -  spese  correnti  e  sulla  UPB  133
Attivita`   di    informazione,   comunicazione   e   pubblicita`
istituzionale -  spese  correnti  come  previsto  dalla  medesima
legge.

ARTICOLO 6
(Disposizioni di prima applicazione)

1. L`Ufficio  di presidenza  del Consiglio  regionale e la Giunta
regionale provvedono  con rispettivi atti a sopprimere, a partire
da una data comunque posteriore al 31 dicembre 2006, le strutture
di informazione  attualmente operanti presso i due organi ed alla
contestuale  costituzione   delle  Agenzie;  provvedono  inoltre,
sentite  le   organizzazioni  sindacali,   all`assegnazione   del
personale  amministrativo  ed  esecutivo  appartenente  al  ruolo
regionale.

2. In sede di prima applicazione la direzione dell`Agenzia per le
attivita` di  informazione del Consiglio regionale e` affidata al
responsabile  del   settore  Informazione   e  comunicazione  del
Consiglio regionale in servizio al 31 dicembre 2005.

3. In  prima applicazione, la dotazione organica giornalistica di
ciascuna  Agenzia   e`  determinata   in  dieci  unita`  a  tempo
indeterminato.

4.  I  giornalisti  appartenenti  al  ruolo  unico  regionale  in
servizio a  tempo indeterminato  rispettivamente presso l`ufficio
stampa del  Consiglio regionale  e presso  l`ufficio stampa della
Giunta regionale  alla data  di entrata  in vigore della presente
legge possono, entro quarantacinque giorni dall`entrata in vigore
della presente  legge,  presentare  domanda  per  transitare  dal
comparto Regioni  e autonomie  locali nel  ruolo delle rispettive
Agenzie  di   cui  all`articolo   1;  tale   personale  cessa  di
appartenere al  ruolo unico  regionale al  quale  si  applica  il
contratto   del   comparto   Regioni   e   autonomie   locali   e
contestualmente, previa  sottoscrizione di  apposito contratto di
diritto privato  a tempo  indeterminato, entra  a far  parte  del
ruolo unico  del personale  regionale  al  quale  si  applica  il
contratto nazionale  del lavoro  giornalistico, con  attribuzione
dello stato  giuridico e del trattamento economico corrispondente
alla qualifica  di redattore  con oltre trenta mesi di anzianita`
professionale. Ai  soli fini  dell`anzianita`  di  servizio  sono
valutati interamente  gli anni  prestati presso gli uffici stampa
degli organi regionali.

5. I  giornalisti di cui al comma 4 che non presentano domanda di
transito  nei   ruoli  delle   Agenzie  nel   termine  prescritto
permangono nel  ruolo  regionale  comparto  Regioni  e  autonomie
locali e  sono adibiti  ad altra mansione nell`ambito del profilo
professionale posseduto;  in alternativa,  ad  essi  puo`  essere
attribuito   un    diverso   profilo    professionale    previsto
dall`ordinamento regionale  per  la  categoria  di  appartenenza,
affine a quello attualmente posseduto.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Il Vicepresidente
GELLI

Firenze, 2 agosto 2006

La presente  legge e`  stata approvata  dal  Consiglio  Regionale
nella seduta del 26.07.2006.




INFORMAZIONE


