Istituzione della  Fondazione toscana  Gabriele Monasterio per la
ricerca medica e di sanita` pubblica.

Il Consiglio Regionale ha approvato il 20.06.2006
Il Presidente  della Giunta  Regionale promulga la seguente legge
regionale:

ARTICOLO 1
(Costituzione e finalita`)

1. In  attuazione del  piano sanitario  regionale  2005-2007,  la
Regione promuove l`istituzione, ai sensi del codice civile, della
"Fondazione toscana  Gabriele Monasterio  per la ricerca medica e
di sanita` pubblica", di seguito denominata "fondazione".

2. La  fondazione ha la finalita` di potenziare i rapporti tra il
servizio sanitario  regionale e  i soggetti componenti il sistema
toscano della ricerca, Consiglio nazionale delle ricerche (CNR) e
Universita` degli  studi, e  la  gestione  e  lo  sviluppo  delle
attivita` sia  di assistenza  sanitaria,  che  di  ricerca,  alta
formazione e  sperimentazione attualmente  svolte dal  Centro  di
ricerca  per   l`erogazione  di   attivita`   sanitarie   (CREAS)
dell`Istituto di fisiologia clinica del CNR.

ARTICOLO 2
(Statuto della fondazione)

1. Il  Consiglio regionale  approva entro  quindici  giorni,  con
propria deliberazione,  lo statuto  della fondazione  su proposta
della Giunta  regionale  secondo  le  indicazioni  contenute  nel
paragrafo  4.8.2.2.  del  piano  sanitario  regionale  2005-2007,
approvato con  deliberazione del  Consiglio regionale 16 febbraio
2005, n. 22.

ARTICOLO 3
(Adempimenti  per   la  costituzione  e  il  funzionamento  della
fondazione)

1. Il  Consiglio  regionale  autorizza  la  Giunta  regionale  ad
adottare  le   iniziative  ed   i  provvedimenti   necessari   al
perfezionamento della istituzione della fondazione, per garantire
l`avvio delle  attivita` della fondazione stessa e per promuovere
i rapporti tra la fondazione e il servizio sanitario regionale.

2.  La   Giunta  regionale   presenta  annualmente  al  Consiglio
regionale e  alla commissione consiliare competente una relazione
sull`attivita`  svolta   dalla   fondazione   e   sui   risultati
conseguiti.

ARTICOLO 4
(Norma finanziaria)

1. La  Regione concorre  alla costituzione del fondo di dotazione
iniziale della  fondazione nella  misura  di  euro  200.000,00  e
conferisce  inoltre   un  contributo  per  l`anno  2006  di  euro
100.000,00 quale  quota di  partecipazione al  fondo di gestione.
Tali oneri  gravano sul  bilancio regionale 2006, rispettivamente
sulle unita` previsionali di base (UPB) 246 e 243.

2. Il  contributo annuo  al fondo  di  gestione  e`  definito,  a
partire dall`anno 2007, con legge di bilancio.

ARTICOLO 5
(Entrata in vigore)

1. La  presente legge  entra in  vigore il giorno successivo alla
data di  pubblicazione sul  Bollettino  ufficiale  della  Regione
Toscana.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 21 giugno 2006

La presente  legge e`  stata approvata  dal  Consiglio  Regionale
nella seduta del 20.06.2006.




ASSISTENZA SANITARIA

