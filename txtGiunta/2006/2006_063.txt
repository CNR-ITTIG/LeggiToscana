Modifiche alla legge regionale 11 agosto 1997, n. 65 (Istituzione
dell`Ente per  la gestione del Parco regionale delle Alpi Apuane.
Soppressione del relativo Consorzio).

Il Consiglio Regionale ha approvato il 13.12.2006
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo 15 della l.r. 65/1997 )

1. All`articolo  15 della  legge regionale  11 agosto 1997, n. 65
(Istituzione dell`Ente  per la gestione del Parco regionale delle
Alpi Apuane.  Soppressione del relativo Consorzio), dopo il comma
1, e` aggiunto il seguente comma:

   "1  bis.  Il  piano  puo`  essere  approvato  anche  per  fasi
   successive, mediante il ricorso allo stralcio della disciplina
   di una  o piu`  parti. Nel  caso in  cui lo stralcio interessi
   l`aspetto della perimetrazione delle aree contigue interessate
   da attivita`  di cava,  fino alla loro nuova definizione resta
   in vigore la perimetrazione delle stesse in essere. Nelle aree
   contigue di  cava  interessate  dallo  stralcio,  nel  periodo
   intercorrente fra  l`adozione del  piano e l`entrata in vigore
   della nuova  perimetrazione e  del regolamento  contenente  le
   relative disposizioni,  si applicano  le misure transitorie di
   salvaguardia di cui all`articolo 31, commi 5, 6 e 7.".
   
ARTICOLO 2
(Modifiche all`articolo 16 della l.r. 65/1997)

1. Il  comma 1  dell`articolo 16  della  l.r.  65/1997  e`  cosi`
sostituito:

   "1. Il  regolamento del  Parco  e`  adottato  entro  sei  mesi
   dall`approvazione  del   piano,  e   approvato  dal  consiglio
   direttivo del  Parco applicando  le  disposizioni  di  cui  al
   titolo II  della legge  regionale 3  gennaio 2005, n. 1 (Norme
   per il  governo del  territorio), previo  parere  obbligatorio
   della comunita`  del Parco e del comitato scientifico, nonche`
   previo parere  vincolante della  Giunta regionale. Nel caso in
   cui il  piano sia  approvato per  fasi successive, mediante il
   ricorso allo stralcio della disciplina di una o piu` parti, lo
   stralcio puo`  interessare il regolamento del Parco al fine di
   garantire coerenza  fra  i  due  strumenti.  Le  modifiche  al
   regolamento ovvero  gli eventuali stralci seguono le procedure
   di  adozione   ed  approvazione  del  regolamento  stesso.  Il
   regolamento disciplina  l`esercizio delle attivita` consentite
   entro  il   territorio  del   Parco  in   applicazione   delle
   disposizioni contenute  nell`articolo 11,  commi 2,  3, 4 e 5,
   della legge  6 dicembre  1991, n. 394 (Legge quadro sulle aree
   protette), da  ultimo modificato con legge 9 dicembre 1998, n.
   426.".
   
ARTICOLO 3
(Norme transitorie)

1. In  attuazione della  presente legge, l`eventuale procedimento
di approvazione  di stralci  successivi del piano per il Parco si
conclude entro  e non  oltre il trecentosessantacinquesimo giorno
dall`approvazione del piano medesimo da parte dell`ente Parco.

2. Al  fine di  garantire organicita`  alla disciplina  di piano,
qualora  entro   il  termine  di  cui  al  comma  1,  l`eventuale
procedimento di  approvazione degli  stralci del  piano  non  sia
concluso, i  relativi poteri di approvazione sono attribuiti alla
Giunta regionale  che li esercita, secondo le disposizioni di cui
alla legge  regionale 31  ottobre 2001,  n.  53  (Disciplina  dei
commissari  nominati   dalla   Regione),   entro   i   successivi
centottanta giorni,  acquisito il parere vincolante del Consiglio
regionale previsto dall`articolo 15, comma 1, della l.r. 65/1997.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 18 novembre  2006
La presente  legge e`  stata approvata  dal  Consiglio  Regionale
nella seduta del 13.12.2006.




PARCHI

