Norme per la tutela delle acque dall`inquinamento.

Il Consiglio Regionale ha approvato il 24.05.2006
Il Presidente  della Giunta  Regionale promulga la seguente legge
regionale:

CAPO I
Disposizioni generali

ARTICOLO 1
(Oggetto della legge)

1. La  presente legge,  in attuazione  del decreto  legislativo 3
aprile 2006,  n. 152 (Norme in materia ambientale), parte III, di
seguito denominato decreto legislativo, ha come oggetto la tutela
delle acque attraverso disposizioni relative:

a) alla  attribuzione delle  competenze ed alla definizione delle
   procedure autorizzative;
b) alle  acque  destinate  all`utilizzazione  agronomica  di  cui
   all`articolo 112, del decreto legislativo;
c) alle  acque meteoriche e di lavaggio delle aree esterne di cui
   all`articolo 113, del decreto legislativo;
d) alle  acque di  restituzione di cui all`articolo 114, comma 1,
   del decreto legislativo;
e) alle acque di miniera o perforazione;
f) agli    allacciamenti  ed  agli  scaricatori  di  piena  delle
   pubbliche fognature;
g) al coordinamento con e tra gli strumenti di pianificazione;
h) alla  tutela delle  acque a specifica destinazione di cui alla
   parte III,  sezione  II,  titolo  II,  capo  II,  del  decreto
   legislativo;
i) agli    obiettivi  di  qualita`  ambientale  e  ai  limiti  di
   emissione.

ARTICOLO 2
(Definizioni)

1. Ai fini della presente legge valgono le seguenti definizioni:

a) abitante  equivalente (AE):  il carico organico biodegradabile
   avente una  richiesta biochimica  di ossigeno  a cinque giorni
   (BOD5) di  60 grammi  di ossigeno al giorno; e` da considerare
   equiparabile una  richiesta chimica  di ossigeno di 130 grammi
   di  ossigeno   al  giorno.  Solo  nel  caso  in  cui  non  sia
   disponibile  il  dato  analitico  di  carico  organico  si  fa
   riferimento al volume di scarico di 200 litri per abitante per
   giorno;
b) acque di lavaggio: acque, non meteoriche, derivanti da lavaggi
   o  da  altre  operazioni  diverse  da  quelle  di  processo  e
   risultanti   da    altre   attivita`    accessorie   ad   esso
   funzionalmente e  stabilmente  correlate,  che  si  realizzano
   negli stabilimenti.  Tali acque  sono da  assimilare ad  acque
   reflue industriali  oppure  ad  acque  reflue  domestiche,  se
   rispondenti alle caratteristiche di assimilazione previste dal
   regolamento di cui all`articolo 13;
c) acque  di restituzione:  acque utilizzate  per  la  produzione
   idroelettrica,  per   scopi   irrigui   e   in   impianti   di
   potabilizzazione,  nonche`   acque  derivanti  da  sondaggi  e
   perforazioni  diversi  da  quelli  relativi  alla  ricerca  ed
   estrazione di idrocarburi, a condizione che siano:

   1) prelevate  a seguito  di concessioni  e permessi  di cui al
      regio decreto  11 dicembre 1933, n. 1775 (Testo unico delle
      disposizioni di legge sulle acque e impianti elettrici);
   2) restituite  allo stesso  corpo idrico  di provenienza  o  a
      quello al quale sarebbero state naturalmente destinate;
   
d) acque    meteoriche    dilavanti  (AMD):  acque  derivanti  da
   precipitazioni atmosferiche;  si dividono  in acque meteoriche
   dilavanti  non   contaminate  e   acque  meteoriche  dilavanti
   contaminate, che  includono anche le acque meteoriche di prima
   pioggia salvo quelle individuate dall`articolo 8, comma 8;
e) acque meteoriche dilavanti contaminate (AMC): acque meteoriche
   dilavanti,  diverse   dalle  acque  meteoriche  dilavanti  non
   contaminate, ivi incluse le acque meteoriche di prima pioggia,
   derivanti dalle  attivita` che comportano oggettivo rischio di
   trascinamento, nelle  acque meteoriche, di sostanze pericolose
   o di  sostanze in  grado di  determinare effettivi  pregiudizi
   ambientali individuate dal regolamento di cui all`articolo 13;
f) acque  meteoriche dilavanti  non  contaminate  (AMDNC):  acque
   meteoriche dilavanti  derivanti da  superfici impermeabili non
   adibite allo  svolgimento di  attivita` produttive,  ossia: le
   strade  pubbliche   e  private,  i  piazzali  di  sosta  e  di
   movimentazione di  automezzi, parcheggi  e similari,  anche di
   aree  industriali,  dove  non  vengono  svolte  attivita`  che
   possono oggettivamente  comportare il rischio di trascinamento
   di sostanze  pericolose o  di sostanze in grado di determinare
   effettivi pregiudizi  ambientali; sono  AMDNC anche  le  acque
   individuate ai sensi dell`articolo 8, comma 8;
g) acque   meteoriche    di    prima    pioggia    (AMPP):  acque
   corrispondenti,   per    ogni   evento   meteorico,   ad   una
   precipitazione di  cinque millimetri uniformemente distribuita
   sull`intera  superficie   scolante  servita   dalla  rete   di
   drenaggio; ai fini del calcolo delle portate si stabilisce che
   tale valore si verifichi in quindici minuti; i coefficienti di
   deflusso si  assumono pari  ad 1  per le  superficie  coperte,
   lastricate od impermeabilizzate ed a 0,3 per quelle permeabili
   di  qualsiasi   tipo,  escludendo  dal  computo  le  superfici
   coltivate; si considerano eventi meteorici distinti quelli che
   si succedono a distanza di quarantotto ore;
h) acque    per    utilizzazione  agronomica:  gli  effluenti  di
   allevamento,  le   acque  di   vegetazione   residuate   dalla
   lavorazione delle olive, ovvero le acque reflue provenienti da
   aziende agricole  e piccole aziende agroalimentari, dalla loro
   produzione all`  applicazione al  terreno di cui all` articolo
   74, comma 1, lettera o) del decreto legislativo;
i) acque    reflue    domestiche:  acque  reflue  provenienti  da
   insediamenti di  tipo residenziale  e da  servizi e  derivanti
   prevalentemente  dal   metabolismo  umano   e   da   attivita`
   domestiche;
j) acque  reflue industriali:  qualsiasi  tipo  di  acque  reflue
   scaricate da  edifici  o  installazioni  in  cui  si  svolgono
   attivita` commerciali  o di  produzione di beni, diverse dalle
   acque  reflue   domestiche  e   dalle  acque   meteoriche   di
   dilavamento;
k) acque  reflue urbane: il miscuglio di acque reflue domestiche,
   di acque  reflue  industriali  e/o  di  quelle  meteoriche  di
   dilavamento convogliate  in reti  fognarie, anche  separate, e
   provenienti da agglomerato;
l) agglomerato:  area in  cui la  popolazione ovvero le attivita`
   economiche  sono   concentrate  in   misura  tale  da  rendere
   ammissibile, sia  tecnicamente che  economicamente in rapporto
   anche ai  benefici ambientali  conseguibili, la  raccolta e il
   convogliamento in  una fognatura  dinamica delle  acque reflue
   urbane verso  un sistema  di trattamento  o verso  un punto di
   recapito finale;
m) agglomerato  a forte  fluttuazione: agglomerato  il cui carico
   inquinante stagionale,  calcolato in abitanti equivalenti, sia
   superiore di  almeno  il  30  per  cento  rispetto  al  carico
   derivante dalla popolazione residente;
n) aree  pubbliche: le  strade, come definite dall`articolo 2 del
   decreto legislativo 30 aprile 1992, n. 285 (Nuovo codice della
   strada), come  modificato dal  decreto legislativo  22 gennaio
   2004, n.  42, e  le relative  pertinenze anche  destinate alla
   sosta o  movimentazione dei  veicoli, che  non siano  parte di
   insediamenti o stabilimenti;
o) autorita`  di ambito territoriale ottimale (AATO): l`autorita`
   di ambito  territoriale ottimale  per la gestione del servizio
   idrico integrato  di cui  alla legge regionale 27 luglio 1995,
   n. 81  (Norme di  attuazione della legge 5 gennaio 1994, n. 36
   "Disposizioni in materia di risorse idriche");
p) corpo idrico superficiale interno: ogni componente naturale ed
   artificiale nel  sistema idrografico  che contiene e convoglia
   acque meteoriche o di sorgente rappresentato nella cartografia
   della Regione  Toscana come  definito nel  regolamento di  cui
   all`articolo 13;
q) fognatura  mista: la  rete fognaria appositamente progettata e
   realizzata per  la canalizzazione  in un`unica  condotta degli
   scarichi  di   acque  reflue   e  delle  acque  meteoriche  di
   dilavamento; tale  sistema e` dotato di idonei dispositivi per
   lo  sfioro   delle  acque   di  piena  (scaricatori  di  piena
   successivamente definiti)  ed e` realizzato per convogliare le
   acque di  tempo asciutto  ed, in quantita` stabilita, le acque
   di pioggia verso il recapito finale;
r) fognatura  pubblica: complesso di canalizzazioni di proprieta`
   pubblica,  servite   o  meno   da  impianto   di  depurazione,
   specificamente destinate  a raccogliere  e portare al recapito
   le acque meteoriche e di lavaggio provenienti da agglomerati e
   quelle reflue domestiche, urbane, industriali;
s) fognatura   separata:  la  rete  fognaria  costituita  da  due
   canalizzazioni, la  prima delle quali adibita alla raccolta ed
   al convogliamento  delle sole acque meteoriche di dilavamento,
   e  dotata   o  meno  di  dispositivi  per  la  raccolta  e  la
   separazione delle  acque  di  prima  pioggia,  detta  condotta
   bianca,  e   la  seconda   adibita   alla   raccolta   ed   al
   convogliamento  delle  acque  reflue  urbane  unitamente  alle
   eventuali acque di prima pioggia, detta condotta nera;
t) impianto  di depurazione: complesso di opere e impianti atto a
   ridurre il  carico inquinante  presente nelle  acque  ad  esso
   addotte, mediante  processi  fisico-meccanici  e  biologici  e
   chimici;
u) insediamento:  complesso di  uno o  piu` edifici,  diverso  da
   stabilimento  ed  agglomerato,  ad  uso  residenziale  da  cui
   possono derivare acque reflue domestiche e acque meteoriche di
   dilavamento;
v) scaricatori  di piena:  dispositivi a servizio di fognature di
   tipo misto,  atti a  scaricare verso  un ricettore  finale  le
   portate  eccedenti   la  portata  massima  di  progetto  della
   fognatura,  al   fine  di   salvaguardare  l`integrita`  e  la
   funzionalita` delle  sue parti  costitutive; sono  considerati
   scaricatori di  piena anche i collegamenti detti by-pass degli
   impianti di depurazione e dei sollevamenti fognari;
w) stabilimento    industriale,    stabilimento:    tutta  l`area
   sottoposta al  controllo di  un unico  gestore, nella quale si
   svolgono attivita` commerciali o industriali che comportano la
   produzione,  la   trasformazione  e/o   l`utilizzazione  delle
   sostanze di  cui all`allegato  8, alla  parte III  del decreto
   legislativo ovvero  qualsiasi altro  processo  produttivo  che
   comporti la presenza di tali sostanze nello scarico;
x) terminali  di scarico  della  fognatura  bianca:  i  manufatti
   terminali  delle   condotte  di   collettamento  delle   acque
   meteoriche nei  sistemi fognari  di tipo  separato recapitanti
   direttamente nel ricettore finale.

ARTICOLO 3
(Flussi informativi e programmi di controllo)

1. Le province, i comuni, le AATO, i gestori, l`Agenzia regionale
per la  protezione ambientale della Toscana (ARPAT), ciascuno per
quanto di  propria competenza, sono tenuti a fornire alla Regione
tutte le  informazioni entro  il termine  di trenta  giorni dalla
scadenza dei termini di cui ai decreti previsti dall`articolo 75,
comma 5,  del decreto  legislativo, allo  scopo di  soddisfare le
richieste  di  informazioni  dello  Stato,  dell`Agenzia  per  la
protezione dell`ambiente  e per  i servizi tecnici (APAT) e della
Unione europea definite dal decreto medesimo.

2. La  definizione dei programmi di controllo di cui all`articolo
128 del  decreto legislativo e` attribuita ai soggetti competenti
al rilascio delle autorizzazioni allo scarico.

3. I  soggetti di cui al comma 2 attuano i programmi di controllo
tramite l`ARPAT ai sensi della normativa in materia.

CAPO II
Disposizioni  in   materia  di   acque  reflue,   meteoriche,  di
restituzione

ARTICOLO 4
(Autorizzazione allo  scarico di  acque reflue  non  in  pubblica
fognatura)

1. Il rilascio delle autorizzazioni allo scarico, non in pubblica
fognatura, di  acque reflue  industriali e di acque reflue urbane
e` di competenza della provincia.

2. Il rilascio delle autorizzazioni allo scarico, non in pubblica
fognatura, di  acque  reflue  domestiche  e`  di  competenza  del
comune.

3. Il  comune e  la provincia  provvedono entro  sessanta  giorni
dalla ricezione  della domanda;  qualora  l`ente  locale  risulti
inadempiente nei  termini  sopra  indicati,  l`autorizzazione  si
intende  temporaneamente   concessa  per  i  successivi  sessanta
giorni, salvo revoca.

4.  Qualora   da  uno   stesso  stabilimento   abbiano   origine,
separatamente,  oltre   a  scarichi   di  acque   reflue  urbane,
industriali e  meteoriche di dilavamento, anche scarichi di acque
reflue domestiche, il rilascio delle autorizzazioni allo scarico,
non in pubblica fognatura, e` di competenza della provincia.

5.  La   provincia  e`   l`autorita`  competente  a  ricevere  la
comunicazione del  gestore del  servizio idrico  integrato di cui
all`articolo 110, comma 3, del decreto legislativo.

6. I comuni possono disciplinare con proprio regolamento:

a) il  rilascio dell`autorizzazione allo scarico nell` ambito del
   permesso di costruire o ad altri atti autorizzativi in materia
   edilizia;
b) le  procedure per  la  regolarizzazione  amministrativa  degli
   scarichi esistenti  che, comunque, non puo` avvenire oltre due
   anni dalla data di entrata in vigore della presente legge, nel
   rispetto delle norme tecniche vigenti.

ARTICOLO 5
(Autorizzazione  allo   scarico  di   acque  reflue  in  pubblica
fognatura)

1. Fatto  salvo il rispetto delle disposizioni del regolamento di
gestione della pubblica fognatura, di cui all`articolo 107, comma
2, del  decreto legislativo,  adottato dal  gestore del  servizio
idrico integrato,  lo  scarico  di  acque  reflue  domestiche  in
pubblica fognatura  mista e  nella condotta  nera delle fognature
separate e` sempre ammesso e non necessita di autorizzazione.

2. Il  rilascio delle autorizzazioni allo scarico di acque reflue
industriali e  di acque reflue urbane in pubblica fognatura mista
e nella  condotta nera  della fognature separate e` di competenza
dell`AATO.

3. L`AATO  provvede entro  sessanta giorni  dalla ricezione della
domanda;  qualora   l`AATO  risulti   inadempiente  nei   termini
indicati, l`autorizzazione  si intende  temporaneamente  concessa
per i successivi sessanta giorni, salvo revoca.

4. La  Regione, nel regolamento di cui all`articolo 13, determina
i criteri e le modalita` con le quali l`AATO esercita le funzioni
di cui  ai commi  1 e  2; per l`esercizio di tali funzioni l`AATO
puo` stabilire  forme di  collaborazione con il comune sulla base
del regolamento di cui all`articolo 13.

5. Ai  fini dell`attuazione  delle competenze  di cui al comma 2,
l`AATO si  avvale della  collaborazione tecnica  del gestore  del
servizio idrico integrato.

6. E`  attribuita all`AATO la determinazione delle tariffe per il
collettamento e  la depurazione  delle acque  reflue industriali,
ivi incluse  delle AMC ad esse assimilate ai sensi della presente
normativa, sulla base di quanto previsto dagli articoli 154 e 155
del decreto legislativo.

7.  E`   altresi`  attribuita   all`AATO  la  determinazione  del
corrispettivo dovuto  dal soggetto  gestore del  servizio  idrico
integrato per  la depurazione  delle acque  reflue  urbane  negli
impianti  di  depurazione  prevalentemente  industriali.  Per  la
determinazione di tale corrispettivo, che deve essere calcolato a
livello di  singolo impianto,  l`AATO  fa  riferimento  a  quanto
previsto dal  decreto del  Ministro dei  lavori pubblici 1 agosto
1996 (Metodo  normalizzato per la definizione delle componenti di
costo e  la  determinazione  della  tariffa  di  riferimento  del
servizio idrico integrato).

ARTICOLO 6
(Modalita` di rinnovo alle autorizzazioni allo scarico)

1. La  Giunta regionale,  nel regolamento di cui all`articolo 13,
definisce le condizioni alle quali le autorizzazioni allo scarico
di acque  reflue domestiche,  non  in  pubblica  fognatura,  sono
assoggettabili a  forme semplificate o tacite di rinnovo da parte
del comune,  ai sensi  dell`articolo 124,  comma 8,  del  decreto
legislativo.

2. La  Giunta regionale,  con il  regolamento di cui all`articolo
13, disciplina  altresi` le  condizioni e le modalita` di rinnovo
delle autorizzazioni  allo  scarico  delle  altre  acque  reflue,
nonche`  le   condizioni  alle  quali  tali  autorizzazioni  sono
assoggettabili ad eventuali procedure semplificate.

ARTICOLO 7
(Approvazione del  progetto degli  impianti di  depurazione delle
acque reflue urbane )

1. Il  comune approva  il progetto  definitivo degli  impianti di
depurazione delle  acque reflue urbane ai sensi dell`articolo 126
del decreto legislativo, previo parere vincolante della provincia
e dell`AATO, per quanto di loro competenza, in relazione anche ai
programmi di riutilizzazione delle acque.

ARTICOLO 8
(Scarico  di  acque  di  prima  pioggia  e  di  acque  meteoriche
dilavanti contaminate )

1. Lo  scarico di AMPP in pubblica fognatura derivanti dalle aree
pubbliche e`  sempre ammesso  e non  necessita di  autorizzazione
qualora rispetti le seguenti condizioni:

a) compatibilita`    della  rete  fognaria  dal  punto  di  vista
   idraulico con le portate immesse nella medesima;
b) caratteristiche    qualitative    e  quantitative  della  AMPP
   scaricate tali  da non  compromettere l`efficienza  depurativa
   dell`impianto di depurazione;
c) preventivo  assenso del  gestore del servizio idrico integrato
   nel caso  di fognatura  mista o  di condotta nera di fognatura
   separata.

2. Lo  scarico di AMPP derivanti dalle aree pubbliche fuori dalla
pubblica fognatura  e` ammesso  e non necessita di autorizzazione
allo scarico.  Devono essere  previsti idonei  trattamenti  delle
AMPP, ove  necessari al  raggiungimento e/o al mantenimento degli
obiettivi di  qualita`, per le autostrade e le strade extraurbane
principali di  nuova realizzazione e nel caso di loro adeguamenti
straordinari.

3. Lo  scarico di  AMPP, diverse da quelle di cui ai commi 1 e 2,
in pubblica fognatura mista o nella condotta nera delle fognature
separate e`  sottoposto ad  autorizzazione rilasciata  dall`AATO,
previo parere  del gestore  del servizi  idrico integrato  e  nel
rispetto delle  disposizioni di cui al comma 5, quando esse siano
derivanti da  stabilimenti che  svolgano le attivita` di cui all`
articolo 2, comma 1, lettera e).

4. Lo  scarico di  AMPP, diverse da quelle di cui ai commi 1 e 2,
fuori dalla  pubblica fognatura  e` sottoposto  ad autorizzazione
rilasciata  dalla  provincia,  previo  parere  dell`ARPAT  e  nel
rispetto delle  disposizioni di cui al comma 5, quando esse siano
derivanti da  stabilimenti  che  svolgano  le  attivita`  di  cui
all`articolo 2, comma 1, lettera e).

5. Le  AMPP, di  cui ai  commi 3  e 4,  sono sottoposte ad idoneo
trattamento  di   depurazione,   secondo   le   indicazioni   del
regolamento di  cui all`articolo  13, prima  dell`immissione  del
corpo recettore finale.

6. Il  comune, sentito il parere dell`ARPAT, autorizza lo scarico
di AMPP,  da insediamenti  o  da  stabilimenti  che  svolgano  le
attivita` di  cui all`articolo  2, comma  1, lettera e), trattate
secondo le  indicazioni del  regolamento di  cui all`articolo 13,
nella condotta bianca delle fognature separate.

7. Fatte salve le precedenti disposizioni per le AMPP, lo scarico
di  AMC   e`  comunque   soggetto  ad  autorizzazione  rilasciata
dall`ente competente  per tipologia  di  ricettore  nel  rispetto
delle  disposizioni   a  tutela  della  qualita`  delle  acque  e
dell`ambiente previste  dalla normativa nazionale e regionale per
lo scarico di acque reflue industriali.

8. Le  AMPP sono  assimilate ad AMDNC quando non siano entrate in
contatto con altre acque e derivino:

a) esclusivamente  da  tetti  o  tettoie  di  edifici,  di  altre
   strutture  permanenti   o  temporanee,   di   insediamenti   o
   stabilimenti che  non svolgano  le attivita`,  individuate dal
   regolamento di  cui all`articolo 13, ai sensi dell`articolo 2,
   comma 1, lettera e);
b) da altre superfici impermeabili, diverse da quelle di cui alla
   lettera a),  di stabilimenti  che non  svolgano le  attivita`,
   individuate dal  regolamento di  cui all`articolo 13, ai sensi
   dell`articolo 2, comma 1, lettera e).

9. Alle  acque assimilate  ad  AMDNC,  di  cui  al  comma  8,  si
applicano le disposizioni dell`articolo 9.

ARTICOLO 9
(Scarico di acque meteoriche dilavanti non contaminate)

1. Lo  scarico di  AMDNC in  pubblica  fognatura  mista  e  nella
condotta  bianca  delle  fognature  separate  e`  ammesso  e  non
necessita  di   autorizzazione  nel   rispetto   delle   seguenti
condizioni:

a) compatibilita`    della  rete  fognaria  dal  punto  di  vista
   idraulico con la portata immessa nella medesima;
b) caratteristiche   tali    da  non  compromettere  l`efficienza
   depurativa  dell`impianto  di  depurazione  a  servizio  della
   fognatura ricevente;
c) comunicazione  preventiva al gestore da effettuarsi solo per i
   nuovi stabilimenti.

2. E`  vietato lo  scarico di  AMDNC nella  condotta  nera  delle
fognature separate.

3. I comuni agevolano ed incentivano la realizzazione di impianti
di accumulo  e riutilizzo  delle acque  meteoriche dilavanti  non
contaminate,  anche   con  specifiche   disposizioni  dei  propri
strumenti regolamentari od urbanistici.

ARTICOLO 10
(Autorizzazione allo scarico degli scaricatori di piena)

1. L`autorizzazione  allo scarico  degli scaricatori  di piena di
classe   B2    e`   rilasciata    dalla   provincia    competente
contestualmente all`autorizzazione  allo scarico  della  pubblica
fognatura e  del depuratore di cui sono al servizio, a seguito di
una valutazione complessiva del sistema di raccolta e trattamento
da  questi   elementi  costituito,  secondo  le  indicazioni  del
regolamento di  cui all`articolo 13 e quelle di cui agli articoli
15, 16, 17 e 21.

2. Gli scaricatori di classe A1, A2, B1 si intendono autorizzati,
fatto salvo l`obbligo del rispetto delle disposizioni di cui agli
articoli 15  e 16,  i cui  esiti devono  essere  comunicati  alla
provincia competente  nelle forme definite dal regolamento di cui
all`articolo 13.

3. Nel  caso la  gestione del  depuratore e  degli scaricatori di
piena  sia  effettuata  da  due  gestori  diversi,  la  provincia
provvede a coordinare temporalmente e funzionalmente le procedure
amministrative, anche con la modifica d`ufficio di autorizzazioni
gia` rilasciate,  adottando comunque  atti  finali  separati  per
ciascun gestore.

4. Nel  caso in  cui uno  o piu`  scaricatori di  piena  siano  a
servizio di  una pubblica  fognatura che si estenda su due o piu`
province, la  domanda di  autorizzazione per  l`intero sistema e`
presentata    alla     provincia    competente     al    rilascio
dell`autorizzazione allo scarico dell`impianto di depurazione. La
provincia che riceve la domanda coordina l`istruttoria necessaria
a determinare  le condizioni  per  l`  autorizzazione  rilasciata
dalle singole  province ciascuna  per il  proprio  territorio  di
competenza.

5. Al  fine di  rispettare i  requisiti previsti all`articolo 21,
per gli scaricatori di piena di classe B2 di cui all`articolo 15,
comma 2,  lettera d),  disposti dalla provincia, il gestore della
pubblica fognatura o il gestore dell`impianto di depurazione, per
singoli  scarichi  in  fognatura,  puo`  richiedere  all`AATO  la
variazione dei  limiti di emissione per le sostanze pericolose di
cui alle  tabelle 1A  e 1B  dell`allegato 1  alla parte  III  del
decreto  legislativo.   Nell`istanza  il   richiedente   dichiara
l`impossibilita`  tecnica   o  l`eccessiva  onerosita`  anche  di
soluzioni tecniche  riguardanti piu` scarichi contemporaneamente,
a fronte  dei benefici  ambientali conseguibili con l`adozione di
altre soluzioni  diverse da  quella della riduzione dei limiti di
emissione.

6. A  seguito della  richiesta di  cui al  comma 5,  l`AATO  puo`
disporre la  modifica d`ufficio di autorizzazioni allo scarico in
essere, previa  verifica della sussistenza delle attestazioni del
richiedente, in collaborazione con l`ARPAT.

7. L`attivazione  di nuovi scaricatori di piena degli impianti di
fognatura a  servizio di agglomerati, o parti di agglomerati o di
depuratori gia`  autorizzati e` comunicata alla provincia novanta
giorni prima  dell`ingresso in  esercizio.  La  provincia  valuta
l`influsso  del   nuovo  elemento   sul  sistema   esistente   ed
autorizzato e,  se del  caso, dispone  le  necessarie  variazioni
delle autorizzazioni  in essere.  Trascorsi novanta  giorni dalla
comunicazione, lo  scaricatore di  piena si  intende  autorizzato
all`esercizio sulla base dell`autorizzazione in essere.

8. Per  ogni scaricatore  di piena  di classe  B2 la richiesta di
autorizzazione allo  scarico della  fognatura o  dell`impianto di
depurazione riporta anche una scheda tecnica i cui contenuti sono
disciplinati dal regolamento di cui all`articolo 13.

ARTICOLO 11
(Disposizioni per il rilascio di acque di restituzione)

1. Ai  fini della  tutela delle  acque, del  mantenimento  e  del
raggiungimento degli  obiettivi  di  qualita`  ambientale  e  per
specifica destinazione  previste dal piano di tutela, il rilascio
nei corpi  idrici di  acque  di  restituzione  e`  soggetto  alle
condizioni poste nel disciplinare di concessione che autorizza il
prelievo  delle   acque  successivamente   restituite,  ai  sensi
dell`articolo 12 bis, comma 1, del r.d. 1775/1933.

2. Le  condizioni di  restituzione di cui al comma 1, includono i
limiti di  emissione, in  concentrazione e  quantita`  per  anno,
delle sostanze  contenute nelle  acque, disposti  caso per  caso,
previo parere  dell`ARPAT,  sentite  le  AATO  e  l`autorita`  di
bacino, ciascuna  per quanto  di competenza secondo le previsioni
del regolamento di cui all`articolo 13.

3. I piani d`ambito, al fine del rispetto dei limiti di emissione
di  cui   al  comma   2,  devono  prevedere  un  programma  degli
investimenti necessari, dei tempi e delle risorse finanziarie per
quanto riguarda  le  restituzioni  inerenti  al  servizio  idrico
integrato.

4. Sono  fatte salve  le disposizioni  di cui  all`articolo  114,
escluso il  comma 1,  del  decreto  legislativo,  alle  quali  la
provincia si attiene.

5. Il  rilascio di  acque di  cui all`articolo  114, comma 2, del
decreto legislativo,  si intende approvato con l`approvazione del
progetto di  gestione dell`invaso di cui al medesimo articolo del
decreto legislativo.

6. La  Giunta regionale,  nell`emanazione del  regolamento di cui
all`articolo 13, si attiene ai seguenti criteri:

a) i  limiti di  emissione sono  correlati  alle  caratteristiche
   chimico-fisico-biologiche che  le acque  hanno al prelievo. Se
   le acque  non sono  restituite al  corpo idrico di provenienza
   devono avere  caratteristiche compatibili con quelle del corpo
   idrico in cui vengono rilasciate;
b) la   restituzione  di  acque  sotterranee  effettuata  tramite
   perforazioni, di  qualunque tipo, deve evitare comunque che le
   acque contenute  nelle falde  idriche attraversate, diverse da
   quella di  provenienza,  entrino  in  contatto  con  le  acque
   restituite;
c) le acque intercettate durante lavori di ingegneria civile sono
   ricondotte al  reticolo  idrico  di  originaria  destinazione,
   salvo diverso uso assentito in base alla normativa vigente.

7. Il concessionario e` tenuto:
a) al  controllo periodico della qualita` delle acque restituite,
   secondo quanto  prescritto dalla provincia nel disciplinare di
   concessione,  ed   all`invio  semestrale  dei  risultati  alla
   provincia ed all`ARPAT;
b) al  pagamento delle spese occorrenti per effettuare i rilievi,
   gli accertamenti,  i controlli  e i  sopralluoghi necessari  a
   determinare le  condizioni di  rilascio delle acque per quanto
   non gia`  soddisfatto dai  versamenti effettuati  ai sensi del
   r.d. 1775/1933.

8. Il presente articolo non si applica:
a) alle  acque derivanti  da sondaggi  o perforazioni  eseguiti a
   scopi minerari  o geotermici  che sottostanno  alla specifiche
   discipline;
b) alle pratiche di irrigazione di piante.

9. Alle  acque di  restituzione  di  centrali  idroelettriche  si
applicano  le   disposizioni  contenute   nel   disciplinare   di
concessione che autorizza il prelievo delle acque successivamente
restituite.

ARTICOLO 12
(Acque destinate all`utilizzazione agronomica )

1. L`utilizzazione  agronomica, come  definita dall`articolo  74,
comma 1,  lettera p),  del decreto  legislativo, e`  attuata,  ai
sensi dell`articolo 112, comma 1, del decreto legislativo, per:

a) gli effluenti di allevamento;
b) le  acque di  vegetazione dei  frantoi oleari  sulla  base  di
   quanto previsto  dalla legge  11 novembre  1996, n. 574 (Nuove
   norme in  materia di  utilizzazione agronomica  delle acque di
   vegetazione e  di scarichi  dei frantoi  oleari) e dal decreto
   del Ministro  delle politiche  agricole e  forestali 6  luglio
   2005 (Criteri  e norme  tecniche generali  per  la  disciplina
   regionale  dell`utilizzazione   agronomica  delle   acque   di
   vegetazione e  degli  scarichi  dei  frantoi  oleari,  di  cui
   all`articolo 38 del D. Lgs. 11 maggio 1999, n. 152);
c) le  acque reflue provenienti dalle aziende di cui all`articolo
   101, comma 7, lettere a), b), c), del decreto legislativo;
d) le    acque    reflue  dalle  piccole  aziende  agroalimentari
   assimilate alle  aziende di cui alla lettera c) sulla base del
   decreto ministeriale  di cui  all`articolo 112,  comma 2,  del
   decreto legislativo.

2. La comunicazione di cui all`articolo 112, comma 1, del decreto
legislativo e`  presentata al  comune almeno  trenta giorni prima
dell`inizio delle attivita` di utilizzazione nelle forme previste
dal regolamento  di cui all`articolo 13, dal rappresentate legale
dell`azienda che  produce gli effluenti e le acque destinate all`
utilizzazione agronomica o da altri soggetti indicati dal decreto
ministeriale di  cui  all`articolo  112,  comma  2,  del  decreto
legislativo.

3. Il regolamento di cui all`articolo 13, detta le procedure e le
modalita` per  lo svolgimento dell`utilizzazione agronomica delle
acque  di   cui  al   presente  articolo   in  attuazione   delle
disposizioni di  cui  all`articolo  112,  comma  3,  del  decreto
legislativo e  sulla base  dei criteri  di cui  al  comma  4  del
presente articolo.

4. La  Giunta regionale nell`emanazione del regolamento di cui al
comma 3, si attiene ai seguenti criteri:

a) le tecniche di distribuzione assicurano:
   1) la  tutela delle acque ed il raggiungimento degli obiettivi
      di qualita` ambientale o per specifica destinazione;
   2) la  produzione, da  parte degli  effluenti, di  un  effetto
      irriguo, concimante e ammendante sul terreno;
   3) il  contenimento della formazione e diffusione, per deriva,
      di  aerosol   verso  aree   non  interessate  da  attivita`
      agricola;
   4) un`elevata    utilizzazione  degli  elementi  nutritivi  ed
      uniforme applicazione degli stessi;
   
b) le dimensioni dei contenitori per lo stoccaggio delle acque di
   cui al  presente articolo in relazione alle esigenze colturali
   garantiscono  una   capacita`  sufficiente   a  contenere  gli
   effluenti prodotti  nei periodi  in cui  l`impiego agricolo e`
   limitato o impedito da motivazioni agronomiche o climatiche.

ARTICOLO 13
(Regolamento regionale)

1. La  Giunta regionale, entro centottanta giorni dall`entrata in
vigore della legge, provvede a disciplinare con regolamento:

a) le  modalita` di  esercizio da parte degli enti locali e delle
   AATO delle competenze di cui al capo II;
b) l`assimilazione ad acque reflue domestiche di cui all`articolo
   101, comma 7, lettera e), del decreto legislativo;
c) i  trattamenti appropriati  di cui  all`articolo 105, comma 2,
   del decreto  legislativo in  conformita` all`allegato  5 della
   parte III del decreto stesso;
d) le  fasi di  autorizzazione provvisoria  agli  scarichi  degli
   impianti di  depurazione  delle  acque  reflue  per  il  tempo
   necessario  al   loro  avvio,   che  non   puo`   eccedere   i
   trecentosessantacinque giorni,  termine rinnovabile  una  sola
   volta in caso di dimostrata necessita tecnica;
e) le    procedure    e  modalita`  per  l`uso  delle  acque  per
   l`utilizzazione agronomica  sulla  base  dei  criteri  di  cui
   all`articolo 12;
f) le  acque meteoriche  dilavanti  relativamente  alle  seguenti
   materie:

   1) indirizzi   per    l`autorizzazione    allo  scarico  degli
      scaricatori di  piena di cui all`articolo 10, comma 1 e per
      il trattamento delle AMPP di cui all`articolo 8, comma 5;
   2) l`elenco  delle attivita`,  di cui all`articolo 2, comma 1,
      lettera   e)    che   comportano   oggettivo   rischio   di
      trascinamento,  nelle   acque  meteoriche   dilavanti,   di
      sostanze pericolose  o di  sostanze in grado di determinare
      effettivi pregiudizi ambientali;
   
g) gli    indirizzi    per  la  determinazione  delle  condizioni
   qualitative per il rilascio delle acque di restituzione di cui
   all`articolo 11, comma 2;
h) criteri  per l`autorizzazione  allo scarico delle acque reflue
   urbane, provenienti  dagli agglomerati  a  forte  fluttuazione
   stagionale, di  cui all`articolo  105, comma  5,  del  decreto
   legislativo;
i) norme  tecniche  per  la  classificazione,  identificazione  e
   caratterizzazione degli  scaricatori di  piena e dei terminali
   di scarico  delle fognature  bianche di  cui all`articolo  15,
   comma 4;
l) criteri  tecnici  per  l`  identificazione  dei  corpi  idrici
   superficiali interni  di cui  all`articolo 2, comma 1, lettera
   p);
m) prescrizioni regionali per la tutela delle acque in attuazione
   del piano  di tutela delle acque di cui alla deliberazione del
   Consiglio regionale  25 gennaio  2005, n.  6,  in  materia  di
   controllo  e   monitoraggio  degli   scarichi  e   dei  flussi
   informativi, anche attraverso appositi registri informatici;
n) il  contenuto delle  schede tecniche relative agli scaricatori
   di piena di classe B2 di cui all`articolo 10, comma 8;
o) le  modalita` di  comunicazione degli esiti della ricognizione
   degli scaricatori di classe A1, A2, B1 di cui all`articolo 10,
   comma 2.

2. Le  disposizioni contenute nel regolamento regionale di cui al
comma 1,  lettera a), che disciplinano l`esercizio da parte degli
enti locali  e delle  AATO delle  competenze di  cui al  capo II,
possono essere  sostituite da  appositi  regolamenti  degli  enti
locali territorialmente competenti.

CAPO III
Disposizioni   relative    alle   pubbliche    fognature,    agli
allacciamenti, agli  scaricatori  di  piena  e  ai  terminali  di
scarico delle fognature bianche

ARTICOLO 14
(Obbligo di allacciamento)

1. Per gli insediamenti gia` esistenti che diano luogo a scarichi
di acque reflue il comune, sentito il gestore del servizio idrico
integrato, puo`  imporre l`allacciamento  al servizio pubblico di
fognatura secondo i criteri previsti dal regolamento di fognatura
e depurazione  in vigore,  ai sensi dell`articolo 107 del decreto
legislativo.

2. I  nuovi insediamenti  che diano  luogo a  scarichi  di  acque
reflue che  ricadono in aree territoriali servite dalle pubbliche
fognature, si allacciano alla pubblica fognatura nel rispetto:

a) della  capacita` ricettiva  del sistema  di  allontanamento  e
   depurazione dei reflui sul quale insistono;
b) delle  eventuali previsioni di adeguamento della stessa di cui
   al piano d`ambito;
c) delle  modalita`  previste  dal  regolamento  di  fognatura  e
   depurazione; in presenza di fognatura separata e` obbligatorio
   l`allaccio delle acque reflue alla condotta nera.

3. In  caso di  mancata osservanza, il comune, sentito il gestore
del servizio  idrico integrato,  dispone l`allaccio  con  propria
ordinanza.

ARTICOLO 15
(Classificazione)

1. La  classificazione degli scaricatori di piena e dei terminali
di scarico  delle fognature  bianche viene  effettuata, per  ogni
singola bocca di scarico, in relazione alle caratteristiche della
porzione di  rete servita,  ed esclusivamente  sulla  base  della
tipologia delle  utenze autorizzate  ed allacciate  e delle  aree
servite.

2. Sulla  base dei  criteri di  cui al  comma 1, i dispositivi di
collettamento e  recapito  delle  acque  meteoriche  dei  sistemi
fognari sono classificabili nelle seguenti categorie:

a) classe  A1: terminali  di scarico delle condotte bianche delle
   fognature separate;
b) classe  A2: scaricatori  di piena a servizio di agglomerati, o
   parti  di   agglomerato,  costituiti   da   insediamenti   e/o
   stabilimenti  scaricanti  in  fognatura  esclusivamente  acque
   reflue domestiche o assimilate;
c) classe  B1: scaricatori  di piena a servizio di agglomerati, o
   parti  di   agglomerato,  costituiti   da   insediamenti   e/o
   stabilimenti scaricanti acque reflue urbane od industriali nel
   cui ciclo  produttivo non sono presenti sostanze pericolose di
   cui alle  tabelle 1A  e 1B  dell`allegato 1 alla parte III del
   decreto legislativo.
d) classe  B2: scaricatori  di piena a servizio di agglomerati, o
   parti  di   agglomerato,  costituiti   da   insediamenti   e/o
   stabilimenti scaricanti acque reflue urbane od industriali nel
   cui ciclo  produttivo sono presenti sostanze pericolose di cui
   alle tabelle  1A e  1B dell`allegato  1  alla  parte  III  del
   decreto legislativo.

3. L`attribuzione delle classi e` di competenza del gestore della
pubblica  fognatura  che  ne  da  comunicazione  alla  provincia,
all`AATO ed all`ARPAT per quanto di loro competenza.

4. La  comunicazione di  cui al comma 3, contiene le informazioni
necessarie per  identificare e  caratterizzare gli scaricatori di
piena e  i terminali di scarico delle fognature bianche, ai sensi
delle  prescrizioni   e  della   scheda  tecnica   contenute  nel
regolamento di cui all`articolo 13.

ARTICOLO 16
(Caratteristiche degli scaricatori di piena)

1.  Gli   scaricatori   di   piena,   in   considerazione   delle
caratteristiche  del  corpo  ricettore  e  degli  usi  a  cui  e`
destinato, sono  dimensionati  in  relazione  alla  funzionalita`
idraulica complessiva  della rete  fognaria e  del depuratore, al
fine  di  adeguare  il  sistema  con  accorgimenti  necessari  al
raggiungimento degli  obiettivi  di  qualita`  ambientale  o  per
specifica destinazione di cui al piano di tutela delle acque.

2. Gli scaricatori di piena di nuova realizzazione di classe A2 e
B1 garantiscono di norma valori di diluizione di almeno tre volte
la portata media nera in tempo secco calcolato nelle ventiquattro
ore e  comunque valori  di diluizione  utili al  raggiungimento e
mantenimento  degli   obiettivi  di  qualita`  ambientale  e  per
specifica destinazione  previsti dai  piani di tutela per i corpi
idrici recettori prossimali o distali.

3. Gli  scaricatori di  piena di classe B2 di nuova realizzazione
garantiscono valori  di diluizione  di  almeno  cinque  volte  la
portata media  nera in  tempo secco  calcolato nelle ventiquattro
ore, e  comunque valori  di diluizione  utili al raggiungimento e
mantenimento  degli   obiettivi  di  qualita`  ambientale  e  per
specifica destinazione  previsti dai  piani di tutela per i corpi
idrici recettori  prossimali o  distali tenuto  conto  anche  del
livello delle  sostanze pericolose  di cui  alle tabelle  1A e 1B
dell`allegato 1 alla parte III del decreto legislativo, veicolate
dalla rete fognaria in condizioni di tempo secco.

4. Al  fine di  proteggere la  funzionalita`  degli  impianti  di
depurazione a  servizio di fognature miste i gestori adottano gli
accorgimenti impiantistici  o gestionali  tali  da  garantire  la
corretta gestione  degli afflussi  di acque  meteoriche,  secondo
quanto previsto dalla normativa vigente.

CAPO IV
Disposizioni per la gestione della qualita` delle acque

SEZIONE I
Coordinamento con gli strumenti di pianificazione

ARTICOLO 17
(Norme per l`attuazione del piano di tutela delle acque)

1. In  applicazione  e  nel  rispetto  dei  vincoli  posti  dalle
disposizioni di  cui all`articolo  101, commi  1 e 2, del decreto
legislativo, nel  piano di  tutela  delle  acque  possono  essere
disposte condizioni  di emissione  necessarie al raggiungimento e
al mantenimento  degli obiettivi  di qualita`  ambientale  o  per
specifica  destinazione,   integrative  di  quelle  di  cui  alla
normativa regionale vigente.

2. Gli  atti autorizzativi,  comunque  denominati,  di  cui  alla
presente legge costituiscono lo strumento attraverso il quale gli
enti, competenti  al rilascio  delle autorizzazioni, integrano ed
attuano le  previsioni della presente legge e del piano di tutela
delle acque  per il raggiungimento e mantenimento degli obiettivi
di qualita` ambientale e per specifica destinazione.

SEZIONE II
Tutela delle acque a specifica destinazione

ARTICOLO 18
(Acque destinate alla balneazione ed alla molluschicoltura)

1. Fatte salve le disposizioni della presente legge relative allo
scarico di AMD, lo scarico delle acque reflue urbane nella fascia
marina  costiera   il  cui   uso  prevalente   sia  quello  della
balneazione e`  consentito, in  accordo con  l`articolo  105  del
decreto legislativo, solo se le acque reflue sono allontanate con
apposita condotta sottomarina.

2. Tale  condotta dista  dalla costa  almeno trecento metri ed e`
ancorata ad una profondita` non inferiore a venticinque metri.

3. L`ubicazione,  il sistema di spandimento e di ancoraggio della
condotta sottomarina  sono scelti  sulla base  di  precisi  studi
mirati ad  assicurare la  buona  conduzione  e  manutenzione  del
sistema di  scarico da  parte del  titolare e a verificare che le
condizioni meteomarine,  la natura  dei fondali,  i  venti  e  le
correnti prevalenti siano tali da allontanare convenientemente lo
scarico dalla  costa e  siano garantiti  il raggiungimento  e  il
mantenimento  degli   obiettivi  di  qualita`  ambientale  e  per
specifica destinazione.

4. Gli  studi  di  cui  al  comma  3,  propongono  una  soluzione
alternativa, che  dia le  stesse garanzie ambientali ed igienico-
sanitarie, nei  casi in  cui le  condizioni previste  al comma  2
siano inattuabili a seguito di:

a) particolari conformazioni dei fondali costieri;
b) motivazioni tecniche ambientali;
c) per  eccessiva onerosita`  in rapporto  ai benefici ambientali
   ottenuti.

5. Nel  caso di  cui al  comma 4, la provincia valuta la proposta
alternativa fatta  e se  del caso  puo` autorizzare lo scarico in
difformita`  alle   prescrizioni  del  comma  2,  fermo  restando
l`obbligo da  parte  del  titolare  dello  scarico  di  garantire
localmente,  con   oneri   economici   a   proprio   carico,   il
raggiungimento e  il  mantenimento  di  prefissati  obiettivi  di
qualita` ambientale  e di  quelli  relativi  ai  corpi  idrici  a
specifica destinazione.

6.  Lo   scarico  di  una  condotta  sottomarina  e`  vietato  in
prossimita` di  banchi di  molluschi bivalvi  gasteropodi anche a
sviluppo naturale di cui sia consentita la pesca.

ARTICOLO 19
(Acque dolci idonee alla vita dei pesci)

1. L`autorita`  competente al  rilascio dell`autorizzazione  allo
scarico adotta nell`atto autorizzativo le prescrizioni necessarie
ai  fini   del  mantenimento   della   qualita`   necessaria   al
conseguimento e  mantenimento della  conformita`  alla  vita  dei
pesci nei  tratti designati  dalla Regione ai sensi dell`articolo
84 del decreto legislativo.

2. Al  Presidente  della  provincia  spetta,  sentito  il  parere
dell`ARPAT, l`emanazione  degli atti  urgenti di cui all`articolo
84, comma  4, del  decreto legislativo, integrativi o restrittivi
degli scarichi  ovvero degli  usi  delle  acque  a  tutela  della
qualita` delle acque dolci idonee alla vita dei pesci.

ARTICOLO 20
(Acque superficiali destinate alla potabilizzazione)

1. Qualora  lo scarico  delle acque  reflue  urbane,  industriali
nonche` lo  scarico finale  di impianti di depurazione avvenga in
prossimita` e  comunque al di fuori dell`area di salvaguardia, di
prese acquedottistiche  di cui  all`articolo  94,  comma  1,  del
decreto legislativo  e classificate ai sensi dell`articolo 80 del
medesimo, l`ente  che autorizza  lo  scarico  detta  disposizioni
specifiche  per   il  mantenimento   e  il   miglioramento  delle
caratteristiche qualitative della risorsa idrica.

2. In  presenza di  particolari situazioni  di  magra  del  corpo
idrico ricettore che ne possano compromettere l`uso idropotabile,
la provincia  prescrive, ove  necessario, ai soggetti interessati
particolari interventi  per diminuire  l`apporto inquinante  e la
diminuzione dei diritti di prelievo di acque al fine di aumentare
il deflusso  minimo vitale  in alveo,  determinandone modalita` e
durata senza  che cio`  possa dar  luogo alla  corresponsione  di
indennizzi.

3. Qualora,  al  fine  di  migliorare  la  qualita`  delle  acque
derivate per  il successivo uso potabile, sia ritenuto necessario
cambiare le  posizioni relative alla presa di acqua o il punto di
scarico delle acque reflue urbane che ne compromette la qualita`,
il soggetto  gestore privilegia  le soluzioni  piu` economiche  a
parita` di tutela ambientale.

SEZIONE III
Obiettivi di qualita` ambientale e limiti di emissione

ARTICOLO 21
(Limiti di emissione nei corpi recettori)

1. In  applicazione delle  disposizioni di  cui all`articolo 124,
comma 10,  del decreto  legislativo e  dell`articolo 17, comma 2,
l`ente competente  al rilascio  dell`autorizzazione allo  scarico
puo` prescrivere  limiti di  emissione piu` restrittivi di quelli
disposti dall`allegato 5 della parte III del decreto legislativo,
qualora sia necessario per il mantenimento e raggiungimento degli
obiettivi di  qualita` ambientale  e per  specifica  destinazione
previsti dai  piani di  tutela. In  particolare per  le  sostanze
pericolose di cui alle tabelle 1A e 1B dell`allegato 1 alla parte
III del  decreto legislativo,  si autorizzano limiti allo scarico
tali da  non compromettere il raggiungimento e mantenimento degli
obiettivi di qualita` ambientale e per specifica destinazione.

2.  L`ente   competente  al   rilascio  dell`autorizzazione  allo
scarico, nel  caso di scarichi fuori dalla pubblica fognatura, in
applicazione  dell`articolo   101,  commi  1  e  2,  del  decreto
legislativo e  dell`articolo 17,  comma 2,  della presente legge,
puo` definire,  sentito il parere dell`ARPAT, limiti di emissione
diversi da  quelli dell`allegato  5 alla  parte III  del  decreto
legislativo nel  rispetto delle  disposizioni  del  comma  3  del
presente articolo.

3.  Il  comma  2  e`  applicabile  nel  rispetto  delle  seguenti
condizioni:

a) limiti  diversi da  quelli previsti dall`allegato 5 alla parte
   III  del  decreto  legislativo  possono  essere  previsti  nel
   rispetto delle  disposizioni di cui all`articolo 101, comma 2,
   del decreto legislativo;
b) limiti  diversi non  possono  essere  stabiliti  per  scarichi
   direttamente adducenti  a corpi idrici significativi nei quali
   non sia  gia` stato  raggiunto lo stato di qualita` ambientale
   di buono;
c) il limite diverso non deve compromettere il mantenimento degli
   obiettivi di qualita` per specifica destinazione;
d) non e` applicabile per scarichi adducenti ad acque lacustri, a
   basso ricambio.

4. Nel  caso  lo  scarico  oggetto  dell`autorizzazione  presenti
sostanze non disciplinate, neanche in via generale, dalla vigente
normativa puo`  disporre, sentito il parere dell`ARPAT, limiti di
emissione, in  concentrazione e  massa, che ritiene necessari per
il mantenimento  e raggiungimento  degli  obiettivi  di  qualita`
ambientale e  per specifica  destinazione previsti  dai piani  di
tutela.

5. Per  i terminali  di scarico  delle fognature bianche e per le
portate di  supero degli  scaricatori di  piena, il conseguimento
dei limiti  di emissione e` garantito dal rispetto da parte degli
stessi delle disposizioni di cui agli articoli 15 e 16.

6. Qualora  si renda  necessario,  per  il  raggiungimento  degli
obiettivi di  qualita` ambientale  o per  specifica  destinazione
previsti dal  piano di  tutela delle  acque,  la  provincia  puo`
determinare  specifiche   condizioni  di  emissione  per  singoli
scaricatori di  piena di  classe B2, aggiuntive a quelle previste
dall`articolo 16,  anche in relazione alla presenza nello scarico
delle  sostanze   pericolose  di   cui  alle   tabelle  1A  e  1B
dell`allegato 1 alla parte III del decreto legislativo.

7.   Per    l`attuazione   degli   interventi   di   manutenzione
straordinaria  degli   impianti  di   depurazione  e  delle  reti
fognarie, che  comportino diminuzione  dell`efficacia depurativa,
il gestore:

a) per    gli    interventi    programmabili  tiene  conto  delle
   caratteristiche del corpo ricettore ed anche in relazione alle
   utenze industriali servite dall`impianto, privilegia i periodi
   di  minor  apporto  di  inquinanti:  di  tali  interventi  da`
   preventiva comunicazione,  entro sessanta  giorni  dall`inizio
   dei lavori,  alla provincia, al comune, all`AATO, all`ARPAT ed
   alla azienda USL competenti per territorio;
b) per   gli    interventi  non  programmabili  dovuti  a  guasti
   accidentali, scarichi  abusivi o atti di sabotaggio il gestore
   da`  immediata   comunicazione  alla   provincia,  al  comune,
   all`AATO, all`ARPAT  ed alla  azienda unita`  sanitaria locale
   competenti per territorio.

8. Le  comunicazioni di  cui  al  comma  7,  riportano  i  motivi
dell`intervento, le  misure di  tutela ambientale  adottate ed  i
tempi previsti per il recupero della piena efficienza depurativa.

9. Ai  fini del  rilascio dell`autorizzazione  allo scarico delle
acque  reflue  urbane,  provenienti  dagli  agglomerati  a  forte
fluttuazione stagionale,  di cui  all`articolo 105,  comma 5, del
decreto legislativo, nelle acque superficiali le province seguono
i criteri individuati nel regolamento di cui all`articolo 13.

CAPO V
Sanzioni

ARTICOLO 22
(Sanzioni )

1. La  competenza all`applicazione  delle sanzioni amministrative
comminate dal decreto legislativo e` attribuita agli enti che, ai
sensi della  presente legge,  esercitano le  relative funzioni di
amministrazione attiva.

2. La  Giunta regionale, entro centottanta giorni dall`entrata in
vigore  della   legge,  formula   criteri  ed   indicazioni   per
l`esercizio uniforme  delle funzioni  sanzionatorie di  cui  alla
presente legge,  anche sulla  base di informazioni e dati assunti
dagli enti  competenti e relativi all`applicazione delle sanzioni
amministrative.

3.  I  proventi  delle  sanzioni  amministrative  sono  incassati
dall`ente    competente     all`applicazione    delle    sanzioni
amministrative ai  sensi del  comma 1; restano fermi i vincoli di
destinazione disposti dall`articolo 136 del decreto legislativo

4. A  chiunque effettui  il rilascio  di  acque  di  restituzione
contravvenendo a  quanto disposto  dall`articolo 11, e` comminata
una sanzione  pecuniaria da  un minimo  di euro  2.000,00  ad  un
massimo di euro 12.000,00.

5. Ferma  restando l`applicazione  delle sanzioni penali ai sensi
dell`articolo 137,  comma 14, del decreto legislativo, a chiunque
effettui   l`utilizzazione    agronomica   contravvenendo    alle
disposizioni regolamentari  dettate ai  sensi  dell`articolo  12,
comma 3,  si applica una sanzione pecuniaria da un minimo di euro
500,00 ad un massimo di euro 3.000,00.

CAPO VI
Norme finali e transitorie

ARTICOLO 23
(Norme finali)

1. Qualora da insediamento, stabilimento o da agglomerato vengano
immesse  nell`ambiente  due  o  piu`  delle  tipologie  di  acque
definite all`articolo  2, e  per le  quali e`  previsto da  parte
dell`ente competente  il rilascio  di qualsiasi atto di consenso,
l`ente competente alla ricezione delle domande e` la provincia.

ARTICOLO 24
(Norme transitorie per le acque meteoriche dilavanti)

1. Gli  scarichi di  AMPP di  cui all`articolo  8, commi  3  e  4
esistenti alla  data di  entrata in  vigore della  presente legge
sono autorizzati  all`esercizio fino  al termine  della procedura
autorizzativa  di   cui  al   presente  articolo;   si  ritengono
autorizzati gli  scarichi  di  AMPP  esplicitamente  disciplinati
nelle autorizzazioni allo scarico in essere.

2. Entro  trecentosessantacinque giorni  dalla data di entrata in
vigore del  regolamento di  cui all`articolo 13, i titolari degli
scarichi  di   AMPP  presentano   richiesta   di   autorizzazione
all`amministrazione competente.

3. L`amministrazione  competente rilascia  l`autorizzazione entro
novanta  giorni   dalla  data   di  ricevimento   della  domanda,
prescrivendo i tempi massimi per la realizzazione degli eventuali
trattamenti di cui all`articolo 8, comma 5.

4. Qualora  le AMPP  derivino da  stabilimento o  da insediamento
gia` titolare  di un`autorizzazione  allo scarico  in essere  per
altre   acque,    l`amministrazione   competente   provvede,   se
necessario, a  riunificare in  un unico  atto l`autorizzazione di
cui al presente articolo con quella in essere.

5. Agli  scarichi di  AMC di  cui all`articolo  8 si applicano le
disposizioni transitorie di cui al presente articolo.

ARTICOLO 25
(Norme transitorie  per gli  scaricatori di  piena e  le condotte
bianche delle fognature separate)

1. Gli  scaricatori di  piena esistenti  alla data  di entrata in
vigore  della  presente  legge  si  considerano  autorizzati  per
effetto  dell`approvazione   dei  progetti   relativi  alle  reti
fognarie  e   ai  collettori  esistenti  fino  al  termine  della
procedura autorizzativa di cui al presente articolo.

2. Entro  centottanta giorni  dalla data di entrata in vigore del
regolamento di  cui all`articolo  13, i  gestori  della  pubblica
fognatura  e/o   dell`impianto  di  depurazione  comunicano  alla
provincia, all`AATO ed all`ARPAT gli esiti della classificazione,
di cui  all`articolo 15, effettuata sugli scaricatori di piena in
esercizio.

3. Entro  trecentosessantacinque  giorni  giorni  dalla  data  di
entrata in  vigore del  regolamento di  cui  all`articolo  13,  i
gestori della  pubblica fognatura  e dell`impianto di depurazione
relativamente agli scaricatori di piena:

a) definiscono   e    presentano  alla  provincia  un  programma,
   approvato per quanto di competenza dall`AATO, di otto anni per
   l`adeguamento  alle   disposizioni   della   presente   legge,
   comprensivo di  cronoprogramma degli  interventi  per  ciascun
   agglomerato,  suddiviso   in   due   quadrienni.   Nel   primo
   quadriennio, a  far data dall`atto di autorizzazione di cui al
   comma 5, sono inclusi gli interventi relativi agli scaricatori
   di classe B2;
b) quantificano   le    risorse    finanziare    necessarie  alla
   realizzazione del programma stesso;
c) richiedono, ove necessario, l`autorizzazione allo scarico alla
   provincia identificando  quegli elementi per i quali ritengono
   di richiedere l`applicazione dei commi 5, 6 e 7.

4. Nel caso in cui il programma di cui al comma 3 faccia carico a
soggetti diversi,  l`AATO coordina  tra  i  diversi  soggetti  la
redazione di un programma unificato.

5. La  provincia autorizza  l`esercizio in  via provvisoria degli
scaricatori di  piena esistenti,  fino al  termine dei  lavori di
adeguamento previsti  dal cronoprogramma  di cui  al comma  3,  e
previa stipula  tra le  parti interessate,  tra cui i comuni e la
provincia, di  un accordo  di programma,  ai sensi  dell`articolo
101, comma  10,  del  decreto  legislativo.  L`esercizio  in  via
provvisoria e`  disposto solo  nei casi in cui gli scaricatori di
piena esistenti  non siano  in grado  di rispettare  i  requisiti
previsti dalla presente normativa al fine:

a) della salvaguardia dell`integrita` della rete fognaria;
b) di  garantire il  corretto  funzionamento  degli  impianti  di
   depurazione e  del servizio di fognatura e depurazione ai fini
   della tutela ambientale comunque da essi attuato.

6. Entro  sessanta giorni  successivi  alla  presentazione  della
documentazione di  cui al  comma 3,  le province,  in  attuazione
delle disposizioni  degli articoli  16, 17,  21, e  del  presente
articolo,  definiscono   le  condizioni  di  autorizzazione  allo
scarico degli  scaricatori di  piena esistenti  inserendo tra  le
prescrizioni autorizzative le previsioni di adeguamento contenute
nell`accordo di programma di cui al comma 5.

7. Gli scaricatori di piena rispettano comunque le previsioni, di
cui alla  presente normativa,  entro otto anni dal rilascio della
prima  autorizzazione  successiva  all`entrata  in  vigore  della
presente legge.

8. Entro  trecento giorni  dalla data  di entrata in vigore della
presente legge  i gestori  delle condotte bianche delle fognature
separate  attestano,  per  ogni  agglomerato,  alla  provincia  e
all`AATO che  nelle reti  non siano  allacciati scarichi di acque
reflue.

9. Gli  scaricatori di  piena di classe A2, B1, B2, esistenti, in
corso di  realizzazione o  con  progetto  esecutivo  approvato  e
finanziato alla  data di  entrata in vigore della presente legge,
garantiscono di  norma valori di diluizione di cui alla normativa
previgente.

ARTICOLO 26
(Norme transitorie per le acque reflue urbane)

1. Al  fine di aumentare la disponibilita` effettiva di acqua per
gli usi possibili e concorrere al migliore utilizzo delle risorse
idriche stesse  nonche` sostenere  le portate  dei  corpi  idrici
ricettori, con  particolare riguardo  per  quelle  di  magra,  la
Giunta regionale,  ai sensi  articolo 101,  comma 10, del decreto
legislativo, promuove  e stipula accordi e contratti di programma
con i  soggetti economici interessati al fine di definire i piani
d`intervento per  il raggiungimento  degli obiettivi previsti dal
decreto legislativo  e dal piano di tutela delle acque. L`accordo
puo` stabilire  che i  soggetti gestori  siano  autorizzati  alla
prosecuzione dello scarico delle acque reflue.

2. Entro  trecento giorni  dalla data  di entrata  in vigore  del
regolamento di  cui all`articolo  13, i  gestori  della  pubblica
fognatura, relativamente agli scarichi di acque reflue urbane per
agglomerati inferiori  a 2000 abitanti equivalenti, definiscono e
presentano alle  province competenti  un programma, approvato per
quanto di competenza dall`AATO, sentito il parere dell`ARPAT, per
l`adeguamento alle disposizioni della presente legge, comprensivo
di un  cronoprogramma che  ne identifichi  le risorse  necessarie
alla realizzazione  del programma  stesso entro  il  31  dicembre
2015. La  provincia autorizza  l`esercizio allo  scarico  in  via
provvisoria e  previa stipula  tra le  parti  interessate  di  un
accordo di programma che individui le priorita` in relazione agli
obiettivi del  piano di  tutela delle  acque e  le  modalita`  di
copertura finanziaria degli interventi.

ARTICOLO 27
(Norme transitorie e finali)

1. Le  province, entro  novanta giorni  dalla data  di entrata in
vigore del  regolamento  di  cui  all`articolo  13,  informano  i
titolari  dei   rilasci  di  acque  di  restituzione,  in  essere
all`entrata in  vigore del regolamento e soggetti alle previsioni
dell`articolo 11,  dell`attivazione della  procedura di revisione
del disciplinare  di concessione  per adeguarlo alle disposizioni
di cui alla presente legge e del relativo regolamento richiedendo
contestualmente la documentazione necessaria.

2. I rilasci di cui al comma 1 sono adeguati alle disposizioni di
cui alla  presente  legge  e  del  regolamento  entro  i  termini
prescritti dalla provincia e, comunque, non oltre quattro anni.

3. Fino  all`adozione del  piano di  gestione di cui all`articolo
114,  del   decreto  legislativo,   si  applicano  le  previsioni
dell`articolo 11  in relazione  al rilascio  di acque  da dighe e
invasi.

4. Sono  fatte salve  le disposizioni  contenute negli accordi di
programma in  materia di  tutela delle  risorse idriche  ai sensi
dell`articolo 101,  comma  10,  del  decreto  legislativo,  e  le
disposizioni amministrative  assunte  dagli  enti  competenti  in
applicazione degli accordi stessi.

5. Qualora  l`AATO non abbia ancora proceduto all`affidamento del
servizio idrico  integrato al  gestore unico  di  cui  alla  l.r.
81/1995, le funzioni previste all`articolo 5, comma 2, continuano
ad essere  esercitate dal  comune  fino  al  sessantesimo  giorno
successivo all`affidamento.

ARTICOLO 28
(Modifiche all`articolo 20 della l.r. 88/1998)

1. La  lettera b)  del  comma  1  dell`articolo  20  della  legge
regionale 1 dicembre 1998, n. 88 (Attribuzione agli enti locali e
disciplina generale  delle funzioni  amministrative e dei compiti
in  materia   di  urbanistica   e  pianificazione   territoriale,
protezione della  natura e  dell`ambiente,  tutela  dell`ambiente
dagli inquinamenti  e gestione  dei rifiuti,  risorse  idriche  e
difesa del suolo, energia e risorse geotermiche, opere pubbliche,
viabilita`  e   trasporti  conferite  alla  Regione  dal  decreto
legislativo 31 marzo 1998, n. 112) e` sostituita dalla seguente:
"b) i  programmi di monitoraggio sullo stato della qualita` delle
acque superficiali  e sotterranee, anche a specifica destinazione
e di  rilevamento delle  caratteristiche dei  bacini idrografici,
come definiti  ai sensi  degli articoli  118 e  120  del  decreto
legislativo."

2. La  lettera b) del comma 2 dell`articolo 20 della l.r. 88/1998
e` abrogata.

ARTICOLO 29
(Abrogazioni)

1. Sono abrogate le seguenti leggi regionali:
a) la legge regionale 23 gennaio 1986, n. 5 (Disciplina regionale
   degli scarichi  delle pubbliche fognature e degli insediamenti
   civili che non recapitano in pubbliche fognature), fatto salvo
   quanto previsto dal comma 2;
b) la  legge regionale  21 dicembre  2001,  n.  64  (Norme  sullo
   scarico di  acque reflue  e  ulteriori  modifiche  alla  legge
   regionale 1 dicembre 1998, n. 88).

2. Fino  alla data  di entrata  in vigore  del regolamento di cui
all`articolo 13,  si applicano  le indicazioni  tecniche relative
alla fertirrigazione  di cui  agli articoli  34, 35,  36, 37 e 40
della l.r. 5/1986.

3. Dalla  data di  entrata  in  vigore  del  regolamento  di  cui
all`articolo 13,  e` abrogato  il decreto  del  Presidente  della
Giunta  regionale   23  maggio  2003,  n.  28/R  (Regolamento  di
attuazione dell`articolo  6 della  legge  regionale  21  dicembre
2001, n.  64), che sino a tale data rimane applicabile per quanto
compatibile con le disposizioni della presente legge.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Il Vicepresidente
GELLI

Firenze, 31 maggio 2006

La presente  legge e`  stata approvata  dal  Consiglio  Regionale
nella seduta del 24.05.2006.




RISORSE IDRICHE

