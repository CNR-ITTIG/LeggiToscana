Regolamento di  attuazione della legge regionale 4 febbraio 2005,
n. 26 (Tutela del patrimonio zootecnico soggetto a predazione).



IL PRESIDENTE DELLA GIUNTA REGIONALE

Visto l'articolo 121 della Costituzione, quarto comma, così come
modificato dall'articolo 1 della Legge Costituzionale 22 novembre
1999, n. 1;

Visti gli articoli 42, comma 2, e 66, comma 3, dello Statuto;

Vista la  legge regionale  4 febbraio  2005, n.  26  (Tutela  del
patrimonio zootecnico  soggetto  a  predazione),  successivamente
modificata con  legge regionale 6 dicembre 2005, n. 65 (Modifiche
alla legge  regionale 4 febbraio 2005, n. 26), che all'articolo 4
prevede l'approvazione  di un  regolamento di  attuazione in  cui
sono individuati:  i comuni nei quali è accertata la presenza di
animali predatori,  le opere  di prevenzione  attive e  passive a
tutela del patrimonio zootecnico e le disposizioni procedurali di
cui all'articolo 2, comma 3, e all'articolo 3, comma 4;

Vista la preliminare decisione della Giunta regionale n. 9 del 13
marzo 2006 adottata previa acquisizione dei pareri del Presidente
del  Comitato  Tecnico  della  Programmazione,  delle  competenti
strutture  di  cui  all'articolo  29  della  legge  regionale  n.
44/2003,  nonché   delle   intese   raggiunte   al   Tavolo   di
concertazione istituzionale (Giunta regionale - Autonomie locali)
ed al  Tavolo di  concertazione in  agricoltura, e  trasmessa, ai
fini dell'acquisizione  del parere,  alla Commissione  consiliare
competente ai  sensi dell'articolo  42, comma  2,  dello  Statuto
regionale  ed  al  Consiglio  delle  Autonomie  Locali  ai  sensi
dell'articolo 66, comma 3, dello Statuto regionale;

Dato atto che la Commissione consiliare competente e il Consiglio
delle Autonomie Locali  non si sono espressi;

Vista la deliberazione della Giunta regionale n. 297 del 2 maggio
2006  che  approva  il  regolamento  di  attuazione  della  legge
regionale  4   febbraio  2005,   n.  26  (Tutela  del  patrimonio
zootecnico soggetto a predazione);

EMANA
il seguente Regolamento:

CAPO I
Oggetto

ARTICOLO 1
(Oggetto)

1. Il  presente regolamento  individua  i  comuni  della  Regione
Toscana nei  quali è accertata la presenza di animali predatori,
indica le  opere di  prevenzione attive  e passive  a tutela  del
patrimonio zootecnico soggetto a predazione e stabilisce termini,
modalità  e   procedure  da   osservare  per   l'erogazione  dei
contributi.

ARTICOLO 2
(Comuni in cui sono presenti animali predatori )

1. I  comuni della  Regione Toscana  dove è  stata accertata  la
presenza stabile di animali predatori protetti della specie lupo,
aquila reale e gatto selvatico sono indicati nell'elenco allegato
al presente regolamento (allegato A).

2. L'elenco  dei comuni  in cui  sono presenti  animali predatori
può essere aggiornato con deliberazione della Giunta regionale.

CAPO II
Contributi per la realizzazione delle opere di prevenzione

ARTICOLO 3
(Opere di prevenzione )

1. Le  opere  di  prevenzione  oggetto  di  contributo  ai  sensi
dell'articolo 2  della legge  regionale 4  febbraio 2005,  n.  26
(Tutela del patrimonio zootecnico soggetto a predazione) sono:

a) le stalle o ricoveri per gli animali;
b) le recinzioni metalliche o elettriche;
c) i sistemi fotografici di allerta o di videosorveglianza.

2. Le  opere di prevenzione sono oggetto di contributo se hanno i
requisiti previsti dal presente regolamento.

ARTICOLO 4
(Stalle o ricoveri per animali )

1. Sono oggetto di contributo la costruzione, la ristrutturazione
o l'ammodernamento  di stalle o ricoveri per animali che hanno le
seguenti caratteristiche:

a) consistere  in fabbricati  rurali ad uso zootecnico realizzati
   in muratura,  legno o  altro  solido  materiale  destinati  al
   riposo, al foraggiamento e al riparo degli animali;
b) essere situati all'interno dell'azienda richiedente;
c) avere  le dimensioni  idonee al  numero di capi allevati per i
   quali  è   necessario  garantire   protezione  dagli  animali
   predatori e  comunque non  superare di oltre il 50 per cento i
   parametri   minimi   dimensionali   indicati   nella   tabella
   dell'allegato VIII  al Regolamento (CE) del 24 giugno 1991, n.
   2092/1991, relativo  al  metodo  di  produzione  biologico  di
   prodotti agricoli  e  alle  indicazioni  di  tale  metodo  sui
   prodotti agricoli  e sulle  derrate alimentari, o in normative
   di specifici settori più restrittive.

ARTICOLO 5
(Recinzioni metalliche o elettriche)

1. Sono oggetto di contributo la costruzione, la ristrutturazione
o  l'ammodernamento   di  recinzioni   che  hanno   le   seguenti
caratteristiche:

a) consistere  in strutture realizzate in metallo o con materiale
   elettrico destinate a proteggere gli animali dalla predazione;
b) essere   realizzate  all'interno  dell'azienda  richiedente  e
   collocate a perimetro di zone scelte come aree di appoggio per
   il ricovero  del bestiame  per periodi  limitati nel  tempo  e
   durante i  quali è massimo il rischio di attacchi da parte di
   predatori;
c) essere adeguate a impedire ai predatori di penetrare;
d) avere  dimensioni  idonee  in  relazione  al  numero  di  capi
   allevati per  i quali è necessario garantire protezione dagli
   animali predatori  e comunque non superare  di oltre il 50 per
   cento i  parametri minimi  dimensionali indicati nella tabella
   dell'allegato  VIII   al  Regolamento   (CE)  2092/1991  o  in
   normative di specifici settori più restrittive.

ARTICOLO 6
(Sistemi fotografici di allerta o videosorveglianza )

1. Sono  oggetto di  contributo l'acquisto  o l'ammodernamento di
sistemi fotografici  di allerta o videosorveglianza che hanno  le
seguenti caratteristiche:

a) essere  idonei al  rilevamento della presenza di predatori e/o
   alla visualizzazione  a distanza delle strutture di ricovero e
   dell'area immediatamente circostante;
b) essere  realizzati nell'immediata  prossimità delle strutture
   adibite al  ricovero degli  animali nelle aree dove è massimo
   il rischio di attacchi da parte di predatori.

2. Sono  oggetto di  contributo l'acquisto  o l'ammodernamento di
strumenti di allarme luminoso, sonoro o di altro tipo che abbiano
finalità di  deterrenza nei  confronti degli animali predatori o
siano  idonei   a  facilitare   un  pronto  intervento  da  parte
dell'allevatore.

ARTICOLO 7
(Beneficiari dei contributi)

1. Sono  beneficiari dei  contributi per  le opere di prevenzione
esclusivamente   gli   imprenditori   agricoli   che   esercitano
l'attività  di  allevamento  di  specie  bovine,  ovicaprine  ed
equine.

2. Le  aziende agricole possono essere beneficiarie dell'aiuto se
dimostrano  adeguata   redditività  nel   rispetto  dei  criteri
previsti  dalla   deliberazione  della  Giunta  regionale  del  4
novembre 2002,  n. 1201  (Piano di  sviluppo  rurale)  parte  IV,
misura 1,  allegato IV  1.1, sono  gestite da  soggetti dotati di
sufficienti conoscenze  e  competenze  professionali  attestabili
dalle condizioni  previste nella  parte IV, misura 1, allegato IV
1.2 della  del.g.r 1201/2002  e rispettano i requisiti comunitari
minimi in materia di ambiente, igiene e benessere degli animali.

ARTICOLO 8
(Modalità di presentazione della domanda di contributo )

1. I  soggetti di  cui all'articolo  7 presentano  la domanda  di
contributo alla provincia o alla comunità montana competente per
territorio  con   l'indicazione  specifica   della  tipologia  di
intervento che si intende realizzare.

2. Nella  domanda, da  presentare nei termini e secondo modalità
indicate dall'ente competente il richiedente  dichiara:

a) il possesso di tutti i requisiti di cui all'articolo 7;
b) la  disponibilità dei terreni in cui è realizzata l'opera di
   prevenzione;
c) che  i terreni in cui è realizzata l'opera di prevenzione non
   sono in  regime di comodato né oggetto di contratto d'affitto
   di durata inferiore ai cinque anni;
d) l'immediata  cantierabilità  delle  opere  e  degli  acquisti
   previsti;
e) l'assenza di procedure concorsuali negli ultimi cinque anni.

3. Il richiedente si impegna espressamente:
a) a eseguire le opere indicate nella domanda;
b) a    rispettare  tutti  gli  obblighi  normativi  inerenti  la
   realizzazione dell'opera compreso il vincolo di destinazione;
c) a  non distogliere  i contributi  dalle finalità per le quali
   sono stati concessi;
d) a  comunicare all'ente  competente il  momento di  ultimazione
   dell'opera al fine di poter iniziare le operazioni di collaudo
   e di verifica finale.

ARTICOLO 9
(Requisiti  generali   di   ammissibilità   della   domanda   di
contributo)

1. Fermi  restando i  requisiti delle  diverse tipologie di opere
previste agli  articoli   4, 5  e 6  è ammissibile la domanda di
contributo:

a) per  la realizzazione di una o più opere di prevenzione anche
   di tipologia  diversa, fermo  restando il  limite  massimo  di
   contributo di 26.000 euro di cui all'articolo 2, comma 2 della
   l.r. 26/2005;
b) se   l'opera    di  prevenzione  interessa  terreni  ricadenti
   all'interno dei confini regionali;
c) se  l'opera di prevenzione è realizzata dopo la presentazione
   della domanda stessa.

2. Le  domande che  non rispettano    i  requisiti  indicati  nel
presente  regolamento,  integrati  dalle  eventuali  disposizioni
dell'ente competente,  sono  dichiarate  inammissibili  con  atto
notificato al richiedente.

ARTICOLO 10
(Spese ammissibili)

1. Fermo  restando quanto  previsto dagli  articoli 3,  4, 5 e 6,
sono inoltre  considerate spese  ammissibili, se  coerenti con le
altre spese  relative  all'opera  finanziata,  eque  rispetto  ai
prezzi di  mercato e  nel  rispetto  dei  criteri  stabiliti  con
deliberazione della  Giunta regionale  del 19 aprile 2004, n. 345
(Approvazione  delle  linee  guida  sull'ammissibilità  e  sulla
definizione delle spese nelle misure di investimento del Piano di
Sviluppo Rurale):

a) le  spese generali,  gli onorari  di architetti,  ingegneri  e
   consulenti, gli studi di fattibilità e i costi per l'acquisto
   di brevetti;
b) i  lavori in  economia se  si tratta  di prestazioni  poste in
   essere dal  titolare dell'azienda  o dai  suoi familiari. Tali
   prestazioni   sono    valutate   tenendo   conto   del   tempo
   effettivamente prestato  e  delle  normali  tariffe  orarie  e
   giornaliere in vigore per l'attività eseguita.

ARTICOLO 11
(Modalità e procedure di erogazione)

1. Nell'atto  di assegnazione  del contributo  l'ente  competente
indica  i  tempi  di  realizzazione  dell'opera,  il  vincolo  di
destinazione  di   cinque   anni   decorrente   dal   giorno   di
comunicazione di  ultimazione dell'opera  e stabilisce ogni altra
specifica regola necessaria ai fini della successiva liquidazione
del contributo stesso.

2. Non  sono ammesse  varianti progettuali  né  modifiche  delle
azioni in corso d'opera.

3. Successivamente  alla comunicazione di ultimazione dell'opera,
l'ente competente  provvede al  collaudo, alla verifica finale e,
previa  valutazione   dei  documenti   di  spesa,   procede  alla
liquidazione del contributo.

4.  Qualora   gli  investimenti   siano  effettuati   da  giovani
agricoltori entro  cinque  anni  dall'insediamento,  i  massimali
d'aiuto di cui all'articolo 2, comma 2 della l.r. 26/2005 possono
essere elevati nel rispetto degli orientamenti comunitari per gli
aiuti di stato nel settore agricolo.

5. Tutte  le spese  sostenute devono  essere documentate  tramite
fatture accompagnate  da un  documento che ne dimostri l'avvenuto
pagamento. Per  le spese  non documentabili con fattura o in caso
di pagamenti in contanti è necessaria dichiarazione liberatoria.
Per quanto non specificato si rimanda alla del.g.r. 345/2004.

6. I  documenti originali  presentati ai  fini della liquidazione
del contributo devono essere annullati mediante apposizione della
data e  di un  timbro dell'ufficio istruttore recante indicazione
del contributo erogato.

ARTICOLO 12
(Rinuncia, decadenza e revoca)

1. Il beneficiario può rinunciare al contributo concesso dandone
immediata comunicazione  all'ente competente.  Salvo il  caso  di
rinuncia per cause di forza maggiore, l'imprenditore agricolo non
può ripresentare  domanda di  contributo per la realizzazione di
opere di prevenzione per i due anni successivi.

2. Si ha decadenza dai contributi concessi quando:
a) le  somme percepite a titolo di contributo sono state distolte
   dalle finalità per le quali furono concesse;
b) sono state fornite indicazioni non veritiere;
c) quando    gli  acquisti  e/o  le  opere  finanziate  non  sono
   utilizzati per  più di  un anno  nel primo  quinquennio dalla
   data di verifica finale per le finalità di prevenzione di cui
   alla l.r. 26/2005.

3. L'accertata  decadenza, da  parte della  provincia o comunità
montana competente,  comporta l'immediata  revoca del  contributo
concesso con  l'attivazione delle  procedure  di  recupero  delle
somme erogate,  gravate degli  interessi previsti  dalla  vigente
normativa in materia.

ARTICOLO 13
(Criteri di  ripartizione dei  fondi  fra  province  e  comunità
montane)

1. I fondi disponibili sul bilancio regionale per contributi alla
realizzazione delle  opere di  prevenzione  di  cui  al  presente
regolamento sono ripartiti ogni anno con decreto dirigenziale fra
le province e le comunità montane con le seguenti modalità:

a) quanto  al 30  per cento,  sulla base  del  numero  Unità  di
   bestiame  adulto   (UBA)  per  bovini,  ovicaprini  ed  equini
   risultante dai  dati del censimento dell'Istituto nazionale di
   statistica (ISTAT) del 2000;
b) quanto  al 70  per cento,  sulla  base  dei  danni  registrati
   nell'anno precedente.

CAPO III
Contributi per contratti assicurativi

ARTICOLO 14
(Beneficiari)

1. Sono  beneficiari dei  contributi per  la stipula di contratti
assicurativi  per   i  danni  causati  al  patrimonio  zootecnico
dall'attacco di  animali predatori  gli imprenditori agricoli che
esercitano  l'attività   di  allevamento   di   specie   bovine,
ovicaprine ed equine.

2. Il  contributo è  concesso esclusivamente  agli  imprenditori
agricoli che  hanno nella  propria azienda  una  delle  opere  di
prevenzione previste dal presente regolamento.

ARTICOLO 15
(Modalità e procedure di erogazione del contributo )

1. I  contributi  agli  imprenditori  agricoli,  singolarmente  o
tramite i  consorzi di  difesa, sono  liquidati  a  consuntivo  a
seguito  di   apposita  domanda  da  presentare  alla  competente
struttura della Giunta regionale.

2. Il  valore della  produzione normale  di cui  all'articolo  3,
comma 3  della l.r. 26/2005 deve intendersi riferito alla singola
unità di rischio.

3. Il  valore degli  animali morti  è determinato sulla base dei
prezzi fissati  dall' Istituto di servizi per il mercato agricolo
alimentare (ISMEA). In caso di aborto il danno equivale al 30 per
cento del prezzo dell'animale adulto indicato dall' ISMEA.

4. I  contributi sono  erogati nei limiti delle disponibilità di
bilancio.

5.  Le   compagnie  assicurative   che  sottoscrivono   contratti
avvalendosi degli aiuti regionali di cui alla l.r. 26/2005 devono
inviare alla  competente struttura  della  Giunta  regionale  una
relazione annuale,  da utilizzare  a fini  statistici  regionali,
concernente il  numero dei contratti stipulati, la località sede
dell'azienda assicurata,  la  tipologia  di  danno  denunciato  e
liquidato,   l'ammontare    dei   risarcimenti    liquidati   con
specificazione della località in cui si è verificato il danno.

CAPO IV
Entrata in vigore

ARTICOLO 16
(Entrata in vigore)

1. Il  presente regolamento  entra in vigore il giorno successivo
alla data di pubblicazione sul Bollettino ufficiale della Regione
Toscana.


Il presente  Regolamento è  pubblicato nel  Bollettino Ufficiale
della Regione  Toscana. È  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

Il Vicepresidente
GELLI

Firenze, 8 maggio 2006

ALLEGATO A

Provincia Arezzo
Comuni presenza accertata          Comuni ipotizzata (attacchi,
                                   segnalazioni..)

Anghiari
Arezzo
Badia Tedalda
Capolona
Caprese Michelangelo
Castel Focognano
Castel San Niccolò
Castelfranco di Sopra
Castiglion Fibocchi
Castiglion Fiorentino
Chitignano
Chiusi della Verna
Loro Ciuffenna
Lucignano
Monte San Savino
Montemignaio
Ortignano Raggiolo
Pieve Santo Stefano
Poppi
Pratovecchio
Sansepolcro
Sestino
Stia
Subbiano
Talla
                                   Terranuova Bracciolini

Provincia di Firenze
Comuni presenza accertata          Comuni ipotizzata (attacchi,
                                   segnalazioni..)

Barberino di Mugello
Borgo San Lorenzo
Calenzano
Dicomano
Fiesole
Figline Valdarno
Firenze
Firenzuola
Greve in Chianti
Londa
Marradi
Palazzuolo sul Senio
Pelago
Pontassieve
Reggello
Rufina
San Godenzo
San Piero a Sieve
Scarperia
Sesto Fiorentino
Vaglia
Vicchio

Provincia di Grosseto
Comuni presenza accertata          Comuni ipotizzata (attacchi,
                                   segnalazioni..)

Arcidosso
Castell'Azzara
Grosseto
Magliano in Toscana
Orbetello
Roccalbegna
Scansano
Seggiano
Semproniano
                                   Campagnatico
                                   Castel del Piano
                                   Cinigiano
                                   Manciano
                                   Monterotondo Marittimo
                                   Montieri
                                   Roccastrada
                                   Santa Fiora

Provincia di Livorno
Comuni presenza accertata          Comuni ipotizzata (attacchi,
                                   segnalazioni..)

                                   Bibbona
                                   Sassetta
                                   Suvereto

Provincia di Lucca
Comuni presenza accertata          Comuni ipotizzata (attacchi,
                                   segnalazioni..)

Bagni di Lucca
Barga
Castiglione di Garfagnana
Coreglia Antelminelli
Fosciandora
Giuncugnano
Piazza al Serchio
Pieve Fosciana
San Romano in Garfagnana
Sillano
Villa Collemandina
                                   Minucciano

Provincia di Massa
Comuni presenza accertata          Comuni ipotizzata (attacchi,
                                   segnalazioni..)

Bagnone
Comano
Filattiera
Fivizzano
Licciana Nardi
Pontremoli
Zeri
                                   Mulazzo

Provincia di Pisa
Comuni presenza accertata          Comuni ipotizzata (attacchi,
                                   segnalazioni..)

Casale Marittimo
Casciana Terme
Castellina Marittima
Castelnuovo di Val di Cecina
Chianni
Fauglia
Guardistallo
Lajatico
Lorenzana
Montecatini Val Cecina
Montescudaio
Monteverdi Marittimo
Pomarance
Riparbella
Santa Luce
Volterra

Provincia di Pistoia
Comuni presenza accertata          Comuni ipotizzata (attacchi,
                                   segnalazioni..)

Abetone
Cutigliano
Pistoia
Sambuca Pistoiese
San Marcello Pistoiese

Provincia di Prato
Comuni presenza accertata          Comuni ipotizzata (attacchi,
                                   segnalazioni..)

Cantagallo
Vaiano
Vernio

Provincia di Siena
Comuni presenza accertata          Comuni ipotizzata (attacchi,
                                   segnalazioni..)

Castelnuovo Berardenga             Abbadia San Salvatore
Castiglione d'Orcia                Asciano
Rapolano Terme                     Casole d'Elsa
                                   Chiusdino
                                   Colle Val d'Elsa
                                   Gaiole in Chianti
                                   Montepulciano
                                   Monteriggioni
                                   Monteroni d'Arbia
                                   Monticiano
                                   Murlo
                                   Piancastagnaio
                                   Radicofani
                                   Radicondoli
                                   San Giovanni d'Asso
                                   Sovicille
                                   Torrita di Siena


ZOOTECNIA

