Modifiche alla  legge regionale  5 maggio  1994, n.  34 (Norme in
materia di  bonifica) e alla legge regionale 18 maggio 1998 n. 25
(Norme per  la gestione  dei  rifiuti  e  la  bonifica  dei  siti
inquinati).

Il Consiglio Regionale ha approvato il 27.04.2006
Il Presidente  della Giunta  Regionale promulga la seguente legge
regionale:

CAPO I
Modifiche alla  legge regionale  5 maggio  1994, n.  34 (Norme in
materia di bonifica)

ARTICOLO 1
(Modifiche all`articolo 58 della l.r. 34/1994)

1. L`articolo  58 della  legge regionale  5 maggio  1994,  n.  34
(Norme in  materia di bonifica), da ultimo modificata dalla legge
regionale 27 gennaio 2004, n. 3, e` sostituito dal seguente:

   "Art. 58
   Canali demaniali di irrigazione
   
   1. Le  funzioni amministrative  concernenti i canali demaniali
   d`irrigazione, trasferiti  alla Regione Toscana ai sensi della
   legge 27 dicembre 1977, n. 984 (Coordinamento degli interventi
   pubblici nei  settori della  zootecnia, della produzione orto-
   floro-frutticola, della  forestazione, dell`irrigazione, delle
   grandi colture  mediterranee, della  vitivinicoltura  e  della
   utilizzazione  e   valorizzazione  dei   terreni  collinari  e
   montani), sono  esercitate dalle  province competenti  per  il
   comprensorio di  bonifica in  cui ciascun  canale ricade. Alla
   gestione dei canali, le province provvedono, di norma, tramite
   concessione  al   consorzio   di   bonifica   competente   per
   territorio.
   
   2. I  canali di  cui al  comma 1,  e  le  pertinenze  ad  essi
   relative, sono trasferiti, previa individuazione degli stessi,
   al demanio  delle province  nel territorio  delle  quali  sono
   dislocati,  mediante   apposito  verbale   di  consegna,   che
   costituisce titolo  per le  relative trascrizioni,  e  per  le
   volture catastali.
   
   3. La  provincia destinataria,  ai  sensi  del  comma  2,  del
   trasferimento  di   proprieta`   del   canale   demaniale   di
   irrigazione e  delle relative pertinenze, qualora non coincida
   con la  provincia competente  ai sensi dell`articolo 11 per il
   comprensorio di  bonifica,   garantisce  ad  essa  l`esercizio
   delle  funzioni   di  gestione   dei  beni  medesimi,  secondo
   modalita` consensuali concordate tra le province interessate.
   
   4. I  canali di  cui al presente articolo, ove non piu` attivi
   ne` utilizzati  per la funzione originaria, sono trasferiti ai
   comuni, d`intesa  con  gli  enti  locali  interessati,  previa
   apposita individuazione,  sulla base  del censimento  curato a
   tal fine  dalla  Regione.  Il  verbale  di  consegna  relativo
   costituisce titolo  per le  relative  trascrizioni  e  per  le
   volture catastali."
   
ARTICOLO 2
(Modifiche all`articolo 59 bis della l.r. 34/1994)

1. L`articolo  59  bis  della  l.r.  34/1994  e`  sostituito  dal
seguente:

   "Art. 59 bis
   Norme per i consorzi idraulici di terza categoria
   
   1. Il  personale dei  consorzi idraulici  di terza  categoria,
   soppressi ai  sensi dell`articolo  1, comma  1, della legge 16
   dicembre 1993,  n. 520 (Soppressione dei consorzi idraulici di
   terza categoria),  individuato dallo  stesso articolo 1, comma
   2, in  servizio presso gli enti destinatari delle funzioni dei
   soppressi  consorzi  idraulici,  indicati  nell`allegato  alla
   presente  legge,  successivamente  sostituito  con  l`allegato
   annesso alla  legge regionale  3  febbraio  1995,  n.  17,  e`
   trasferito a tali enti in via definitiva.
   
   2. Il  personale trasferito ai sensi del comma 1 e` inquadrato
   definitivamente  nei  posti  disponibili  dei  relativi  ruoli
   organici del  personale, con la qualifica funzionale posseduta
   alla data dell`assegnazione provvisoria.
   
   3. I beni immobili e mobili dei soppressi consorzi, trasferiti
   alle Regioni  in attuazione dell`articolo 1, comma 1, della l.
   520/1993, entrano  a far  parte del  corrispondente demanio  o
   patrimonio regionale. Il verbale di consegna o di ricognizione
   dei  beni   stessi  costituisce   titolo   per   le   relative
   trascrizioni e per le volture catastali.
   
   4. La  Regione subentra  altresi` in tutti i rapporti attivi e
   passivi facenti  capo ai  soppressi consorzi.  A tal  fine, la
   Giunta  regionale  provvede,  con  apposita  deliberazione,  a
   disciplinare le  modalita` di  assolvimento  e  di  estinzione
   delle relative obbligazioni."
   
ARTICOLO 3
(Inserimento dell`articolo 61 bis nella l.r. 34/1994)

1.  Dopo  l`articolo  61  della  l.r.  34/1994,  e`  inserito  il
seguente:

   "Art. 61 bis
   Disposizioni finanziarie di attuazione dell`articolo 59 bis
   
   1.  Ai   fini  dell`attuazione   delle  disposizioni   di  cui
   all`articolo 59  bis, comma  4, le  entrate  conseguenti  alla
   conclusione delle  procedure di  subentro nei  rapporti attivi
   facenti capo ai consorzi soppressi di cui allo stesso articolo
   59  bis,   valutabili  in  euro  500.000,00,  sono  introitate
   nell`unita` previsionale  di base (UPB) 322 "Proventi diversi"
   del bilancio di previsione 2006.
   
   2. Agli  oneri finanziari che residuino in capo alla Regione a
   seguito delle  procedure  di  subentro  nei  rapporti  passivi
   facenti carico  ai consorzi  soppressi  di  cui  al  comma  1,
   valutabili in  euro 500.000,00,  si fa  fronte con  le risorse
   della  UPB  422  "Difesa  del  suolo,  riduzione  del  rischio
   idrogeologico  e  prevenzione  del  rischio  sismico  -  spese
   correnti", del bilancio di previsione 2006.
   
   3. Al  bilancio di previsione per l`anno finanziario 2006 sono
   apportate le  seguenti variazioni  per competenza  e cassa  di
   uguale importo:
   
   Anno 2006:
   
   entrate in aumento:
   UPB 322 "Proventi diversi", euro 500.000,00;
   
   uscite in aumento:
   UPB 422 "Difesa del suolo, riduzione del rischio idrogeologico
   e prevenzione  del rischio  sismico -  spese  correnti",  euro
   500.000,00."
   
CAPO II
Modifiche alla  legge regionale  18 maggio 1998, n. 25 (Norme per
la gestione dei rifiuti e la bonifica dei siti inquinati).

ARTICOLO 4
(Modifiche all`articolo 6 della l.r. 25/1998)

1. Dopo  la lettera  a) del  comma 1  dell`articolo 6 della legge
regionale 18 maggio 1998 n. 25 (Norme per la gestione dei rifiuti
e la  bonifica dei  siti inquinati),  da ultimo  modificata dalla
legge regionale  27 dicembre 2005, n. 70, e` inserita la seguente
lettera:

   "a bis)  l`approvazione dei  piani  di  raccolta  dei  rifiuti
   prodotti  dalle   navi  e   dei  residui  di  carico,  di  cui
   all`articolo 5  del decreto legislativo 24 giugno 2003, n. 182
   (Attuazione della  direttiva 2000/59/CE relativa agli impianti
   portuali di  raccolta per  i rifiuti  prodotti dalle navi ed i
   residui di  carico), secondo  quanto disposto  dall`articolo 6
   bis della presente legge;".
   
ARTICOLO 5
(Inserimento dell`articolo 6 bis nella l.r. 25/1998)

1. Dopo l`articolo 6 della l.r. 25/1998, e` inserito il seguente:

   "Art. 6 bis
   Disposizioni relative  all`approvazione dei  piani di raccolta
   dei rifiuti prodotti dalle navi e dei residui di carico
   
   1. Le  province territorialmente  competenti approvano i piani
   di raccolta  dei rifiuti  elaborati dall`Autorita` portuale ai
   sensi dell`articolo  5 del  d.lgs. 182/2003, integrandoli, per
   gli aspetti relativi alla gestione, con i piani provinciali di
   cui all`articolo 11 della presente legge.
   
   2. Ai  fini di  cui al  comma 1,  la comunicazione  del  piano
   elaborato dall`Autorita`  portuale e`  fatta sia  alla Regione
   sia alla  provincia competente,  che procede  all`approvazione
   nei successivi sessanta giorni, previa acquisizione del parere
   di  conformita`  della  Giunta  regionale  rispetto  al  piano
   regionale dei rifiuti.
   
   3. La  Giunta regionale  esprime il  parere di cui al comma 2,
   entro il  termine  di  trenta  giorni  dal  ricevimento  della
   comunicazione del piano elaborato dall`Autorita` portuale.
   
   4. Alle  province competenti all`approvazione dei piani di cui
   al  presente  articolo  e`  attribuita  altresi`  la  funzione
   relativa al  controllo dello  stato di  attuazione  del  piano
   medesimo,  di   cui  all`articolo   5,  comma  2,  del  d.lgs.
   182/2003."
   
ARTICOLO 6
(Inserimento dell`articolo 6 ter nella l.r. 25/1998)

1. Dopo  l`articolo 6  bis della  l.r. 25/1998,  e`  inserito  il
seguente:

   "Art. 6 ter
   Disciplina delle intese con l`Autorita` marittima
   
   1. Nei  porti in  cui l`autorita`  competente  e`  l`Autorita`
   marittima, ai  fini del raggiungimento dell`intesa finalizzata
   all`emanazione dell`ordinanza  di cui all`articolo 5, comma 4,
   del d.lgs. 182/2003, la Regione, per gli aspetti relativi alla
   gestione,  si  attiene  al  parere  espresso  dalla  provincia
   competente."
   
ARTICOLO 7
(Inserimento dell`articolo 6 quater nella l.r. 25/1998)

1. Dopo  l`articolo 6  ter della  l.r. 25/1998,  e`  inserito  il
seguente:

   "Art. 6 quater
   Norma transitoria
   
   1. Le  disposizioni di  cui agli  articoli 6  bis e  6 ter  si
   applicano anche  relativamente ai  piani gia`  trasmessi  alla
   Regione dall`Autorita`  portuale, ove non ancora approvati, ed
   alle intese non ancora perfezionate."


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Il Vicepresidente
GELLI

Firenze, 8 maggio 2006

La presente  legge e`  stata approvata  dal  Consiglio  Regionale
nella seduta del 27.04.2006.




TUTELA AMBIENTALE
RIFIUTI



