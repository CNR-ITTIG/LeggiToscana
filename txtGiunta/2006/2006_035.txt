Istituzione del servizio civile regionale.

Il Consiglio Regionale ha approvato il 19.07.2006
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. La  Regione, con  la presente  legge  istituisce  il  servizio
civile regionale,  al fine  di favorire la formazione dei giovani
ai  valori  di  giustizia  e  solidarieta`  e  di  promuovere  la
partecipazione sociale  e l`educazione alla cittadinanza attiva e
solidale.

ARTICOLO 2
(Finalita`)

1.  Il   servizio  civile   regionale  si  ispira  alle  seguenti
finalita`:

a) contribuire  alla  formazione  civica,  sociale,  culturale  e
   professionale dei  giovani, favorendone  l`acquisizione di una
   cultura di  cittadinanza attiva  mediante  lo  svolgimento  di
   attivita` di solidarieta` sociale;
b) promuovere il senso di appartenenza e di partecipazione attiva
   dei   giovani    alla   comunita`    locale,   nazionale    ed
   internazionale;
c) favorire  l`ingresso dei  giovani nel  mondo  del  lavoro  con
   accresciute professionalita`  e consapevolezza delle dinamiche
   sociali e culturali;
d) sostenere  la progettazione  e la  realizzazione di  politiche
   giovanili ad opera di soggetti pubblici e privati;
e) promuovere   la  solidarieta`  e  la  cooperazione  a  livello
   nazionale ed  internazionale, con  particolare  riguardo  alla
   tutela dei diritti ed all`educazione alla pace;
f) contribuire  alla salvaguardia e alla maggiore fruibilita` del
   patrimonio ambientale, storico-artistico, culturale;
g) contribuire, in conformita` ai principi contenuti nei trattati
   comunitari  e   nella   normativa   da   essi   derivata,   al
   riconoscimento e  alla garanzia  dei diritti e degli interessi
   individuali e  collettivi  dei  consumatori  e  degli  utenti,
   promuovendone  la   tutela  anche   in  forma   collettiva   e
   associativa;
h) promuovere    il    diritto  alle  pari  opportunita`  e  alla
   valorizzazione delle differenze di genere;
i) promuovere  l`educazione alla  convivenza, al senso civico, al
   rispetto della legalita`;
l) promuovere  la cultura  contro ogni  forma di  discriminazione
   anche per orientamento sessuale;
m) promuovere  lo sviluppo di meccanismi economici internazionali
   fondati su  valori di  equita` e giustizia sociale, attraverso
   l`educazione al  consumo consapevole  e la  valorizzazione del
   commercio equo e solidale.

ARTICOLO 3
(Settori di impiego)

1. Lo  svolgimento del  servizio  civile  regionale  avviene  nei
seguenti settori:

a) tutela  dei diritti  sociali e  di cittadinanza delle persone,
   anche mediante  la collaborazione  ai servizi  di  assistenza,
   prevenzione, cura, riabilitazione e reinserimento sociale;
b) educazione e promozione culturale;
c) educazione  alla pace  e alla  promozione dei  diritti  umani,
   nonche`  educazione  alla  convivenza,  al  senso  civico,  al
   rispetto della legalita`;
d)  valorizzazione  dell`integrazione,  dell`interculturalita`  e
   della multiculturalita`;
e) salvaguardia e fruizione del patrimonio ambientale;
f) valorizzazione   del    patrimonio    storico,    artistico  e
   paesaggistico;
g) collaborazione al sistema della protezione civile;
h) interventi  di cooperazione  internazionale,  ai  sensi  della
   legge regionale  23 marzo  1999,  n.  17  (Interventi  per  la
   promozione  dell`attivita`   di  cooperazione  e  partenariato
   internazionale, a livello regionale e locale);
i) riconoscimento  e  garanzia  dei  diritti  e  degli  interessi
   individuali e collettivi dei consumatori e degli utenti;
l) educazione    al  consumo  consapevole  e  valorizzazione  del
   commercio equo e solidale;
m) educazione  alle pari opportunita` e alla valorizzazione delle
   differenze di genere;
n) educazione  contro ogni  forma di  discriminazioni  anche  per
   orientamento sessuale.

ARTICOLO 4
(Funzioni della Regione)

1. La  Regione esercita le funzioni di programmazione e indirizzo
in materia  di servizio civile regionale, e in particolare svolge
le seguenti funzioni:

a) tenuta e aggiornamento dell`albo degli enti di servizio civile
   regionale di cui all`articolo 5;
b) esame  e approvazione  dei progetti  di servizio civile di cui
   all`articolo 7;
c) approvazione del piano regionale per il servizio civile di cui
   all`articolo 16;
d) realizzazione  delle attivita`  di promozione  ed informazione
   sul servizio civile di cui all`articolo 14;
e) monitoraggio   e  verifica  dell`attuazione  dei  progetti  di
   servizio civile  e  realizzazione  della  banca  dati  di  cui
   all`articolo 13;
f) adozione  degli strumenti per la valorizzazione dell`attivita`
   di servizio civile di cui all`articolo 12.

ARTICOLO 5
(Albo degli enti di servizio civile regionale)

1. E`  istituito presso  la Giunta regionale l`albo degli enti di
servizio civile  regionale, nel quale sono iscritti gli enti e le
organizzazioni pubblici  e privati  che  operano  nel  territorio
regionale e che sono in possesso dei seguenti requisiti:

a) assenza di scopo di lucro;
b) finalita`  istituzionali volte  a promuovere  obiettivi in uno
   dei settori di cui all`articolo 3;
c) capacita` organizzativa e possibilita` d`impiego proporzionate
   ai progetti e agli interventi previsti;
d) aver svolto attivita` continuativa almeno da tre anni.

2. Il  regolamento di  cui all`articolo 19 definisce le procedure
per  l`iscrizione  e  le  modalita`  di  tenuta  e  aggiornamento
dell`albo.

ARTICOLO 6
(Soggetti ammessi al servizio civile)

1. Sono  ammesse a svolgere il servizio civile regionale tutte le
persone che, alla data di presentazione della domanda:

a) siano in eta` compresa fra diciotto e trenta anni;
b) siano  residenti in  Toscana o  ivi domiciliati  per motivi di
   studio o lavoro.

2. Sono  altresi` ammesse  tutte le persone diversamente abili in
possesso del  requisito di  cui al  comma 1,  lettera b),  e  con
un`eta` compresa tra diciotto e trentacinque anni.

3.  Nell`ambito   di  progetti   e  interventi   di  cooperazione
internazionale  possono   essere  ammessi   al  servizio   civile
regionale, per  la parte  di progetto che si realizza negli stati
esteri, giovani  ivi residenti  in eta`  compresa fra  diciotto e
trenta anni.

ARTICOLO 7
(Progetti)

1. Il  servizio  civile  regionale  e`  prestato  nell`ambito  di
progetti presentati dai soggetti iscritti nell`albo degli enti di
servizio civile regionale.

2. I  progetti sono  riferiti ai  settori di cui all`articolo 3 e
indicano:

a) gli  obiettivi che  si intendono perseguire e le modalita` per
   realizzarli;
b) il referente operativo responsabile del progetto;
c) il  numero dei soggetti da impiegare, specificando l`eventuale
   necessita` di  particolari requisiti fisici e di idoneita` per
   l`ammissione al servizio;
d) le  attivita` educative  e formative  di cui  all`articolo 15,
   comma 4;
e) la durata del servizio, nei limiti di cui all`articolo 9, e le
   modalita` di impiego dei soggetti ammessi.

3. Il  dirigente della  competente struttura  regionale emana  un
bando per la selezione dei progetti.

4. Il regolamento di cui all`articolo 19 definisce:

a) le procedure per la presentazione dei progetti;
b) le procedure di valutazione e di approvazione dei progetti;
c) le  modalita` di  monitoraggio e  verifica dell`attuazione dei
   progetti approvati.

5. I  progetti sono  approvati  dal  dirigente  della  competente
struttura regionale,  sulla base  dei criteri stabiliti dal piano
regionale per  il servizio  civile di cui all`articolo 16, tenuto
conto della  capacita` di  impiego complessiva di cui al comma 5,
lettera c), dello stesso articolo.

ARTICOLO 8
(Ammissione dei soggetti al servizio civile)

1. Il  dirigente della  competente struttura  regionale emana  un
bando per l`ammissione dei soggetti al servizio civile regionale,
nel quale  sono indicati  i progetti  approvati e  il  numero  di
soggetti che possono essere ammessi.

2. La  selezione dei  candidati e`  effettuata dagli enti e dalle
organizzazioni il cui progetto e` stato inserito nel bando di cui
al comma 1 e proposta alla Regione per la sua approvazione.

3. Il  regolamento di  cui all`articolo 19 definisce le procedure
di selezione e ammissione dei soggetti.

4. Il  dirigente della  competente  struttura  regionale  approva
l`elenco dei  soggetti ammessi  al  servizio,  sulla  base  della
selezione effettuata  ai sensi  del comma  2, previa verifica del
rispetto delle procedure di selezione definite dal regolamento di
cui all`articolo 19.

ARTICOLO 9
(Durata e orario di svolgimento del servizio)

1. La durata del servizio civile regionale e` di dodici mesi.

2.  Il  progetto  indica  l`impegno  settimanale  richiesto,  che
comunque non  puo` essere  inferiore a  venticinque ore  medie  o
superiore a  trenta ore  settimanali, da  calcolarsi in  rapporto
all`intera durata  del progetto,  secondo le  modalita` stabilite
dal regolamento di cui all`articolo 19.

ARTICOLO 10
(Compensi e benefici)

1. L`attivita` svolta nell`ambito dei progetti di servizio civile
regionale non determina l`instaurazione di un rapporto di lavoro.

2.  Ai   soggetti  impiegati  nei  progetti  di  servizio  civile
regionale spetta  un assegno,  non di  natura retributiva, il cui
ammontare e`  definito dal  regolamento di  cui  all`articolo  19
sulla base  di quello  previsto per il servizio civile nazionale,
diminuito  o   aumentato  fino   ad  un   massimo  di  aumento  o
diminuizione del  20 per  cento, proporzionalmente in ragione del
diverso impegno settimanale previsto dal progetto.

3. La Regione garantisce ai soggetti impiegati nei progetti:

a) la  copertura assicurativa per i rischi contro gli infortuni e
   la responsabilita`  civile, relativamente  ai  danni  da  essi
   subiti o cagionati durante l`espletamento del servizio;
b) l`erogazione,  a cura  delle strutture  del servizio sanitario
   regionale, senza  oneri per gli interessati, delle prestazioni
   sanitarie  propedeutiche  o  connesse  all`espletamento  delle
   attivita` di servizio civile.

ARTICOLO 11
(Doveri e incompatibilita`)

1. I soggetti impiegati nei progetti di servizio civile regionale
sono tenuti  ad assolvere  con diligenza  le  mansioni  affidate,
secondo quanto  previsto dal  progetto. Tali soggetti non possono
essere impiegati  in sostituzione  di  personale,  assunto  o  da
assumere, per  obblighi di  legge, contrattuali o convenzionali o
in base a norme statutarie.

2. Ai  soggetti di cui al comma 1 e` consentito lo svolgimento di
attivita` di  studio o  di lavoro subordinato o autonomo, purche`
non contrastanti con lo svolgimento del progetto.

3. I  soggetti che  hanno prestato  servizio civile regionale non
possono presentare ulteriore domanda per il servizio stesso.

4. I  soggetti che  hanno prestato  servizio civile  nazionale  o
regionale in  altre regioni non possono presentare domanda per il
servizio civile regionale.

5. I soggetti che abbiano avuto o che abbiano in corso con l`ente
in cui  dovranno prestare  servizio civile regionale un qualsiasi
rapporto  di  lavoro,  non  possono  presentare  domanda  per  il
servizio civile regionale al medesimo ente.

ARTICOLO 12
(Strumenti di valorizzazione dell`attivita` di servizio civile)

1. La Regione puo` adottare misure volte a favorire l`inserimento
nel mercato  del lavoro dei soggetti che hanno svolto il servizio
civile regionale  e in  particolare,  a  tale  scopo,  la  Giunta
regionale puo`  stipulare accordi  con le associazioni di imprese
private, con  le associazioni di rappresentanza delle cooperative
e con gli enti senza scopo di lucro.

2. Nei  concorsi pubblici banditi dalla Regione e nelle selezioni
pubbliche  indette   dagli  enti   regionali,  finalizzati   alla
costituzione di un rapporto di lavoro sia a tempo determinato che
a tempo  indeterminato, il  periodo di  servizio civile regionale
effettivamente prestato  e` valutato  con gli  stessi  criteri  e
modalita` del servizio prestato presso enti pubblici.

3. La Giunta regionale puo` stipulare accordi con gli enti locali
o le  loro associazioni  di cui  alla parte  III del  testo unico
delle leggi  sull`ordinamento degli  enti locali o altri soggetti
pubblici al  fine di  promuovere la valutazione di cui al comma 2
in riferimento  ai  concorsi  e  selezioni  pubbliche  banditi  o
indette dagli stessi enti.

4. La  Regione puo`,  con modalita`  definite nel piano regionale
per il servizio civile di cui all`articolo 16, prevedere benefici
e agevolazioni  a vantaggio  dei soggetti  impiegati nel servizio
civile regionale,  in particolare  quelli relativi  ai  mezzi  di
trasporto regionali  e quelli  relativi alla fruizione di servizi
culturali.

5.  Gli   enti  locali   possono  riconoscere  agevolazioni  alla
fruizione di  servizi ai  soggetti impiegati  nel servizio civile
regionale.

ARTICOLO 13
(Sistema informativo)

1. La  Regione, anche  con il  concorso delle  province, cura  il
monitoraggio  e  la  verifica  dell`attuazione  dei  progetti  di
servizio civile  regionale, secondo  le  modalita`  definite  dal
regolamento di cui all`articolo 19.

2. La  Regione provvede  alla realizzazione  e  all`aggiornamento
della banca  dati dei  progetti di  servizio civile regionale con
finalita` di supporto alla costituzione di un sistema informativo
e alla programmazione del servizio stesso.

ARTICOLO 14
(Attivita` di promozione e informazione)

1. La  Regione, sentita  la Consulta  regionale per  il  servizio
civile di  cui all`articolo  17, realizza,  secondo gli indirizzi
programmatici  del   piano  regionale  di  cui  all`articolo  16,
attivita` di promozione ed informazione relativamente al servizio
civile regionale.

2. Le attivita` di promozione ed informazione sono rivolte:

a) ai soggetti in possesso dei requisiti stabiliti dalla presente
   legge;
b) ai  giovani  frequentanti  le  scuole  medie  superiori  della
   Toscana;
c) ai  soggetti pubblici  e  privati  potenzialmente  interessati
   all`attivita` di servizio civile.

3. La  Regione promuove  opportune intese  con gli enti locali al
fine di  favorire il  concorso degli  stessi  alla  realizzazione
delle attivita`  di promozione e informazione sul servizio civile
regionale.

4.  Per   il  conseguimento  degli  obiettivi  informativi  e  di
promozione di  cui al  presente articolo la Giunta regionale puo`
stipulare accordi  con gli enti di servizio civile, con l`ufficio
scolastico regionale,  con  gli  istituti  scolastici  e  con  le
universita`.

ARTICOLO 15
(Attivita` di formazione e preparazione dei giovani)

1. La  Regione sostiene  l`attivita` formativa  nei confronti dei
seguenti soggetti:

a) formatori dei soggetti ammessi al servizio civile regionale;
b) referenti operativi responsabili dei progetti;
c) soggetti ammessi ai progetti di servizio civile regionale come
   previsto dal comma 4.

2.  L`attivita`   formativa  di   cui  al  comma  1  comporta  il
riconoscimento  e  la  certificazione  di  competenze  e  crediti
formativi qualora  vengano adottate  le modalita` di erogazione e
le procedure previste dalla legge regionale 26 luglio 2002, n. 32
(Testo unico  della normativa della Regione Toscana in materia di
educazione, istruzione,  orientamento, formazione professionale e
lavoro).

3. La  Giunta regionale,  in conformita`  a quanto previsto dalla
normativa  nazionale  vigente,  puo`  stipulare  con  gli  atenei
toscani apposite  convenzioni, al  fine di  collegare l`attivita`
formativa di  cui  al  comma  1,  ovvero  l`intera  attivita`  di
servizio   civile    regionale   effettivamente    prestata,   al
riconoscimento   di    crediti   formativi,   valevoli   per   il
conseguimento di titoli di studio rilasciati dai medesimi atenei.

4. Nell`ambito  dei progetti  di servizio  civile regionale,  gli
enti di  servizio civile  che attuano  i progetti realizzano, nei
confronti dei  soggetti ammessi, specifiche attivita` educative e
formative relative  alla cittadinanza attiva e alla preparazione,
supporto e  guida riferita al settore di svolgimento del servizio
stesso.

5. Le  attivita` educative e formative di cui al comma 4, possono
essere svolte  anche con  il sistema  regionale di  formazione  a
distanza.

6. Le  attivita` educative  e formative  ed il  servizio prestato
sono  valutati   secondo  la  normativa  regionale  al  fine  del
riconoscimento  di   crediti  formativi  e  la  Giunta  regionale
promuove le  opportune intese in sede di Conferenza Stato-Regioni
ai fini  del riconoscimento  dei  crediti  formativi  di  cui  al
presente comma  nel libretto  formativo di  cui  all`articolo  2,
comma 1, lettera i), del decreto legislativo 10 settembre 2003 n.
276 (Attuazione delle deleghe in materia di occupazione e mercato
del lavoro, di cui alla l. 14 febbraio 2003, n. 30).

ARTICOLO 16
(Programmazione degli interventi di servizio civile)

1. Il  Consiglio regionale  approva il  piano  regionale  per  il
servizio  civile   regionale,  che  ha  durata  quinquennale,  in
raccordo temporale con il programma regionale di sviluppo.

2.  La  Giunta  regionale,  sentita  la  Consulta  regionale  del
servizio civile  di cui  all`articolo 17, elabora una proposta di
piano secondo  le modalita`  previste dalla  legge  regionale  11
agosto  1999,   n.  49   (Norme  in   materia  di  programmazione
regionale),  da   ultimo  modificata  dalla  legge  regionale  15
novembre 2004, n. 61.

3. La Giunta regionale presenta la proposta di piano al Consiglio
regionale  entro   sei  mesi   dall`approvazione  del   programma
regionale di sviluppo.

4. Il  piano regionale  per il  servizio  civile  definisce,  con
riferimento al  servizio civile  regionale,  anche  tenuto  conto
delle attivita`  di  attuazione  del  servizio  civile  nazionale
svolte in ambito regionale:

a) il  quadro conoscitivo  sullo stato di attuazione del servizio
   civile;
b) le priorita` in ordine ai settori di svolgimento;
c) gli obiettivi da perseguire e le tipologie di intervento;
d) le  modalita` di  raccordo con gli strumenti di programmazione
   regionale;
e) gli  indirizzi programmatici e gli obiettivi dell`attivita` di
   informazione e promozione;
f) i  criteri di  rendicontazione e  gli strumenti di valutazione
   intermedia e  finale del  corretto  svolgimento  del  servizio
   civile;
g) il  quadro di  riferimento delle  fonti di  finanziamento e la
   stima delle risorse disponibili nel quinquennio;
h) i criteri per l`esame e l`approvazione dei progetti;
i) le  modalita` di  erogazione  di  benefici  e  agevolazioni  a
   vantaggio dei soggetti che svolgono il servizio civile;
l) gli  elementi qualitativi e quantitativi necessari a procedere
   alla valutazione  annuale, da  parte del  Consiglio regionale,
   delle modalita`  di attuazione  e degli effetti delle azioni e
   degli interventi  previsti dal  piano stesso  con  riferimento
   alle finalita`  di cui  all`articolo 2,  lettera  d).  I  dati
   relativi, rilevati  dalla Giunta regionale, sono comunicati al
   Consiglio regionale  contestualmente all`adozione dell`atto di
   attuazione annuale del piano di cui al comma 5.

5. La  Giunta regionale  provvede con proprio atto all`attuazione
annuale del piano regionale per il servizio civile, che:

a) specifica  gli indirizzi  e le  linee programmatiche enunciati
   nel piano regionale;
b) definisce    le    azioni  e  le  risorse  da  destinare  alla
   realizzazione degli  interventi di  servizio civile regionale,
   in coerenza  con gli  atti regionali  di indirizzo economico e
   finanziario, anche con proiezione pluriennale;
c) individua  la capacita`  di impiego  complessiva dei  soggetti
   nell`ambito dei progetti;
d)  definisce   le  attivita`  di  valorizzazione,  promozione  e
   informazione, nonche`  le modalita` di sostegno alle attivita`
   di cui all`articolo 15, comma 4.

ARTICOLO 17
(Consulta regionale del servizio civile)

1. E`  istituita la  Consulta regionale del servizio civile quale
organo consultivo  della Giunta  regionale nella  materia oggetto
della presente legge.

2. La  composizione e la procedura per la nomina della Consulta e
del  suo   presidente  sono   definite  dal  regolamento  di  cui
all`articolo 19, che garantisce:

a) la presenza di un numero di componenti non superiore a trenta;
b) la rappresentanza dei seguenti enti e organismi:

   1) organismi  di rappresentanza  dei giovani,  riconosciuti in
      ambito regionale o locale;
   2) enti  e organizzazioni  iscritti nell`albo  degli  enti  di
      servizio civile regionale;
   3) universita`   degli    studi    e  istituzioni  scolastiche
      regionali;
   4) parti sociali rappresentative a livello regionale;
   5) rappresentanti  degli enti  locali designati  dal Consiglio
      delle autonomie locali;
   6) enti di servizio civile regionale;
   7) altri  soggetti che  contribuiscono al  fondo regionale  di
      servizio civile di cui all`articolo 18.
   
3. La  Consulta dura  in carica  per il periodo della legislatura
regionale.

4. Le modalita` di funzionamento della Consulta sono disciplinate
con regolamento interno, approvato dalla Consulta stessa.

5. La  partecipazione alla Consulta e` a titolo gratuito. Ai suoi
componenti compete  il rimborso  delle spese  di trasferta  sulla
base dei criteri stabiliti per i dirigenti regionali.

ARTICOLO 18
(Fondo regionale per il servizio civile)

1. E`  istituito il  fondo regionale  per il servizio civile, nel
quale confluiscono:

a) l`assegnazione annuale iscritta nel bilancio della Regione;
b) gli  stanziamenti per  il servizio  civile regionale  di  enti
   locali ed altri enti pubblici;
c) le  donazioni di  fondazioni  bancarie  e  di  altri  soggetti
   pubblici e privati.

2. Le risorse acquisite al fondo regionale per il servizio civile
con le  modalita` di  cui al  comma 1,  lettere b)  e c), possono
essere vincolate,  in coerenza con la programmazione regionale, a
richiesta del  conferente, per lo sviluppo del servizio civile in
aree e settori di impiego specifici.

3. Le  modalita` di  gestione e  di rendicontazione delle risorse
del fondo  regionale per il servizio civile sono stabilite con il
regolamento di cui all`articolo 19.

ARTICOLO 19
(Regolamento di attuazione)

1. Entro centottanta giorni dall`entrata in vigore della presente
legge, la  Giunta regionale  approva un  regolamento con il quale
definisce, con riferimento al servizio civile regionale:

a) le  procedure per l`iscrizione all`albo degli enti di servizio
   civile regionale,  le  modalita`  di  tenuta  e  aggiornamento
   dell`albo  stesso   nonche`  le   procedure  semplificate  per
   l`iscrizione  a   quest`ultimo  degli  enti  gia`  accreditati
   all`albo nazionale;
b) le  procedure per la presentazione, valutazione e approvazione
   dei progetti;
c) le  procedure  di  selezione  e  ammissione  dei  soggetti  al
   servizio civile;
d) i contenuti e le modalita` di realizzazione delle attivita` di
   preparazione, supporto  e guida  nei  confronti  dei  soggetti
   ammessi ai progetti;
e) gli elementi essenziali del contratto regolante i rapporti tra
   gli enti  di servizio  civile regionale e i soggetti impiegati
   nei progetti,  nonche` l`ammontare  dell`assegno mensile per i
   soggetti stessi;
f) i casi di cessazione dal servizio civile e di sostituzione dei
   soggetti impiegati;
g) le modalita` per il monitoraggio e la verifica dell`attuazione
   dei progetti;
h) la  composizione e  la procedura  per la nomina dei componenti
   della  Consulta  regionale  del  servizio  civile  e  del  suo
   presidente;
i) le  modalita` di  gestione e  di rendicontazione delle risorse
   del fondo regionale per il servizio civile;
l) la  quota del  fondo regionale  di  cui  all`articolo  18,  da
   destinare alle  spese generali ed alle iniziative formative ed
   informative;
m) le modalita` di articolazione dell`orario di servizio.

ARTICOLO 20
(Attuazione del servizio civile nazionale)

1.  La   Regione  cura   l`attuazione,  per   quanto  di  propria
competenza, degli  interventi di  servizio civile  nazionale,  ai
sensi della normativa statale vigente.

2. E`  istituito, presso  la  Giunta  regionale,  l`albo  di  cui
all`articolo 5,  comma 2,  del decreto legislativo 5 aprile 2002,
n.  77   (Disciplina  del   servizio  civile  nazionale  a  norma
dell`articolo 2 della legge 6 marzo 2001, n. 64).

3. I  requisiti richiesti  per l`iscrizione  all`albo di  cui  al
comma 2 sono definiti dalla normativa statale vigente, mentre per
le procedure  di iscrizione  e gestione  dell`albo nonche` per la
gestione delle  procedure relative ai progetti di servizio civile
nazionale la  Giunta regionale  applica gli  accordi definiti  in
sede di  Conferenza Stato-Regioni, attuativi del d.lgs. 77/2002 e
successive modifiche.

4. La Regione adotta gli strumenti di valorizzazione del servizio
civile di  cui all`articolo 12, commi 1, 2, 3 e 4, anche a favore
dei giovani ammessi al servizio civile nazionale.

ARTICOLO 21
(Decorrenza e abrogazioni)

1. Le  disposizioni della presente legge si applicano a decorrere
dalla  data   di  entrata   in  vigore  del  regolamento  di  cui
all`articolo 19.

2. Dalla data di cui al comma 1 sono abrogate le seguenti leggi:

a) legge regionale 2 maggio 1996, n. 35 (Interventi in materia di
   servizio civile);
b) legge    regionale  27  ottobre  1999,  n.  56  (Modifiche  ed
   integrazioni alla  l.r. 2  maggio 1996,  n. 35  "Interventi in
   materia di servizio civile").

ARTICOLO 22
(Disposizioni transitorie)

1. I  procedimenti in  corso alla data di abrogazione delle leggi
di cui  all`articolo 21,  comma 2, sono conclusi sulla base delle
disposizioni di cui alle medesime leggi abrogate.

ARTICOLO 23
(Norma finanziaria)

1. Per gli oneri previsti dalla presente legge e` autorizzata per
gli anni  2007 e  2008 la  spesa di  euro 500.000,00  nell`ambito
delle risorse  della unita`  previsionali di  base (UPB) di nuova
istituzione n.  136 "Servizio  civile regionale - spese correnti"
del bilancio di previsione pluriennale 2006/2008.

2. Al  bilancio di  previsione pluriennale 2006/2008 e` apportata
la seguente  variazione per  competenza e cassa di uguale importo
per gli anni 2007-2008:

- in diminuzione:
UPB  n. 741 "Fondi - spese correnti", euro 500.000,00;

- in aumento, di nuova istituzione:
UPB   n. 136  "Servizio civile  regionale - spese correnti", euro
500.000,00.

3. Agli  oneri per gli esercizi successivi si fa fronte con legge
di bilancio.


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 25 luglio 2006

La presente  legge e`  stata approvata  dal  Consiglio  Regionale
nella seduta del 19.07.2006.




GIOVANI

