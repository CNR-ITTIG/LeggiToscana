Modifiche alla  legge regionale  27 dicembre  2005, n.  70 (Legge
finanziaria per l`anno 2006).

Il Consiglio Regionale ha approvato il 26.07.2006.
Il Presidente  della Giunta  Regionale promulga la seguente legge
regionale:

ARTICOLO 1
(Inserimento del capo IX bis nel titolo II della l.r. 70/2005)

1. Nel  titolo II  della legge  regionale 27 dicembre 2005, n. 70
(Legge finanziaria per l`anno 2006), e` inserito il seguente:

   "CAPO IX bis
   Modifiche alla  legge regionale  26 luglio  2002, n. 32 (Testo
   unico della  normativa della  Regione Toscana  in  materia  di
   educazione, istruzione, orientamento, formazione professionale
   e lavoro)".
   
ARTICOLO 2
(Inserimento dell`articolo 26 bis nella l.r. 70/2005)

1. Dopo  il capo  IX  bis  della  l.r.  70/2005  e`  inserito  il
seguente:

   "Art. 26 bis
   Modifiche all`articolo 21 della l.r. 32/2002
   
   1. Dopo  la lettera  d bis) del comma 2 dell`articolo 21 della
   legge regionale  26 luglio  2002, n.  32  (Testo  unico  della
   normativa della  Regione Toscana  in  materia  di  educazione,
   istruzione, orientamento,  formazione professionale e lavoro),
   e` inserita la seguente lettera:
   
   "d ter)  interviene finanziariamente  al fine di assicurare la
   continuita` delle  erogazioni ai  lavoratori  posti  in  cassa
   integrazione guadagni straordinaria.".
   
ARTICOLO 3
(Inserimento dell`articolo 41 bis nella l.r. 70/2005)

1. Dopo l`articolo 41 della l.r. 70/2005 e` inserito il seguente:

   "Art. 41 bis
   Interventi   per    il   completamento    dei   processi    di
   riorganizzazione  e   di   innovazione   organizzativa   della
   struttura operativa e della dirigenza regionale
   
   1. Al  fine di  sostenere i processi di riorganizzazione della
   struttura operativa  e della  dirigenza regionale  avviati  ai
   sensi della  legge regionale 5 agosto 2003, n. 44 (Ordinamento
   della dirigenza  e della  struttura operativa  della  Regione.
   Modifiche alla  legge regionale 17 marzo 2000, n. 26 "Riordino
   della legislazione  regionale in  materia di  organizzazione e
   personale"), e  di valorizzare  il personale  nel  quadro  del
   nuovo assetto  istituzionale, a  decorrere dal 2006 le risorse
   previste dall`articolo  26 del  contratto collettivo nazionale
   di lavoro  (CCNL) 23  dicembre 1999  (CCNL per  il quadriennio
   normativo 1998-2001  e  per  il  biennio  economico  1998-1999
   relativo all`area della dirigenza del comparto delle Regioni e
   delle autonomie  locali) sono incrementate di euro 300.000,00,
   comprensivi degli oneri riflessi.
   
   2. Ai  fini della copertura degli oneri di cui al comma 1 sono
   apportate le seguenti variazioni per competenza al bilancio di
   previsione 2006  ed al  bilancio pluriennale   a  legislazione
   vigente 2006-2008:
   
   Anno 2006
   In diminuzione
   UPB 741" Fondi - spese correnti ", euro 300.000,00;
   
   In aumento
   UPB 711  " Funzionamento  della struttura  regionale  -  spese
   correnti", euro 300.000,00.
   
   3. Agli  oneri per  gli esercizi  successivi si  fa fronte con
   legge di bilancio.".
   
ARTICOLO 4
(Inserimento dell`articolo 46 ter nella l.r. 70/2005)

1. Dopo  l`articolo 46  bis della  l.r. 70/2005  e`  inserito  il
seguente:

   "Art. 46 ter
   Potenziamento del  sistema delle  infrastrutture  aeroportuali
   toscane
   
   1.  Al   fine  di   assicurare  la   razionalizzazione  ed  il
   potenziamento del  sistema delle  infrastrutture  aeroportuali
   toscane, la  Giunta regionale  e` autorizzata all`acquisizione
   di una  partecipazione azionaria  pari al  51  per  cento  del
   capitale sociale  nella societa` "Aerelba s.p.a.", con sede in
   Marina di  Campo, tramite  l`acquisto  di  azioni  del  valore
   nominale di  euro 51,65  per un  importo complessivo  di  euro
   346.900,00.
   
   2.  Per   le  medesime   finalita`  indicate  al  comma  1  e`
   autorizzata  la   sottoscrizione  dell`aumento   di   capitale
   deliberato dalla  societa` "Seam  - Societa`  per  l`Esercizio
   Aeroporto della  Maremma s.p.a.",  con sede in Grosseto, nella
   misura proporzionale  alla quota  posseduta, pari  al  50  per
   cento del capitale sociale, per un importo complessivo di euro
   53.100,00.
   
   3. Per  l`acquisizione della partecipazione azionaria e per la
   sottoscrizione dell`aumento  di  capitale  delle  societa`  e`
   autorizzata la  spesa di  euro 400.000,00  cui  si  fa  fronte
   mediante stanziamento  iscritto nella  UPB 311  "Innovazione e
   sviluppo della  rete delle infrastrutture di trasporto - spese
   di investimento "del bilancio di previsione 2006.".
   
ARTICOLO 5
(Inserimento dell`articolo 46 quater nella l.r.70/2005)

1. Dopo  l`articolo 46  ter  della  l.r.70/2005  e`  inserito  il
seguente:

   "Art. 46 quater
   Contributo straordinario all`ARPAT
   
   1. E`  autorizzato per l`anno 2006 un contributo straordinario
   di euro  2.000.000,00 in  favore dell`Agenzia regionale per la
   protezione  ambientale  della  Toscana  (ARPAT),  al  fine  di
   assicurare la  realizzazione del  processo di potenziamento ed
   adeguamento dei laboratori dell`Agenzia nel corso del presente
   esercizio.
   
   2. La Giunta regionale provvede con propria deliberazione alla
   determinazione delle  modalita` di  assegnazione ed erogazione
   del contributo di cui al comma 1 su presentazione di specifico
   progetto da parte dell`ARPAT.
   
   3. All`onere  di spesa  di cui al comma 1 si provvede mediante
   lo stanziamento, iscritto nell`UPB 143 "Istituzione e sviluppo
   enti, agenzie  e societa`  regionali -  spese di investimento"
   del bilancio di previsione 2006.".
   
ARTICOLO 6
(Inserimento dell`articolo 46 quinquies nella l.r. 70/2005)

1. Dopo  l`articolo 46  quater della  l.r.70/2005 e`  inserito il
seguente:

   "Art. 46 quinquies
   Interventi per  il  rilancio  delle  attivita`  fieristiche  e
   congressuali di Firenze Fiera s.p.a.
   
   1.  Per   l`attivazione  del   piano  industriale   2006-2008,
   finalizzato al  rilancio della societa` "Firenze Fiera s.p.a."
   con sede  in Firenze,  la Giunta regionale e` autorizzata alla
   sottoscrizione  dell`aumento   di  capitale  deliberato  dalla
   predetta  societa`  nella  misura,  proporzionale  alla  quota
   posseduta, di 279.730 nuove azioni del valore nominale di euro
   3,96 per complessivi euro 1.107.730,80.
   
   2.  Per  la  sottoscrizione  dell`aumento  di  capitale  delle
   societa` e`  autorizzata la  spesa di euro 1.170.730,80 cui si
   fa fronte  mediante lo  stanziamento iscritto  nella  UPB  532
   "Interventi,  incentivi   e  servizi  per  lo  sviluppo  delle
   attivita` turistiche  e termali  - spese  di investimento" del
   bilancio di previsione 2006.".
   
ARTICOLO 7
(Inserimento dell`articolo 46 sexies nella l.r. 70/2005)

1. Dopo l`articolo 46 quinquies della l.r. 70/2005 e` inserito il
seguente:

   "Art. 46 sexies
   Offerta termale
   
   1. Al fine di assicurare la valorizzazione ed il potenziamento
   dell`offerta  termale  in  Toscana,  la  Giunta  Regionale  e`
   autorizzata all`acquisizione  dell`aumento di  capitale  della
   societa` "Terme  di Casciana  s.p.a.", con  sede  in  Casciana
   Terme, nella  misura, proporzionale  alla quota posseduta pari
   al 50  per cento  del capitale  sociale, di  n. 323.705  nuove
   azioni del  valore nominale  di euro 3,51 per complessivi euro
   1.136.204,55.
   
   2.  Per  la  sottoscrizione  dell`aumento  di  capitale  della
   societa` e`  autorizzata la  spesa di euro 1.136.204,55 cui si
   fa fronte  mediante lo  stanziamento iscritto  nella  UPB  532
   "Interventi,  incentivi   e  servizi  per  lo  sviluppo  delle
   attivita` turistiche  e termali  - spese  di investimento" del
   bilancio di previsione 2006.".
   
ARTICOLO 8
(Inserimento dell`articolo 46 septies nella l.r.70/2005)

1. Dopo  l`articolo 46  sexies della  l.r. 70/2005 e` inserito il
seguente:

   "Art. 46 septies
   Interventi diretti  a favorire  la continuita`  retributiva in
   favore dei  lavoratori posti   in  cassa integrazione guadagni
   straordinaria (CIGS)
   
   1. Per  l`anno 2006  e` istituito  un apposito  fondo di  euro
   200.000,00  per   la  copertura  degli  interessi  dovuti  per
   operazioni di  anticipazione bancaria  finalizzate a garantire
   la continuita`  dell`erogazione ai  lavoratori posti  in cassa
   integrazione  guadagni   straordinaria  (CIGS)   nel   periodo
   intercorrente tra  la concessione  della cassa  integrazione e
   l`effettiva  erogazione   da  parte   dell`Istituto  nazionale
   previdenza sociale (INPS).
   
   2. Il  fondo di  cui al  comma 1 e` destinato ai lavoratori in
   CIGS  dipendenti   in   imprese   interessate   da   procedure
   concorsuali  ovvero   in  crisi  aziendale  aggravata  da  una
   situazione   finanziaria    ostativa   all`anticipazione   del
   trattamento di  CIGS. I  criteri e  le modalita` di gestione e
   organizzazione  del   fondo  sono   stabiliti   dalla   Giunta
   regionale.
   
   3. All`onere  di spesa  di  cui  al  comma  1,  pari  ad  euro
   200.000,00, si  provvede  mediante  lo  stanziamento  iscritto
   nell`UPB  612  "Lavoro  -  spese  correnti"  del  bilancio  di
   previsione 2006.".
   
ARTICOLO 9
(Modifica all`articolo 105 quinquies della l.r. 1/2005)

1. La  tabella allegato  A di  cui ai  commi 1  e 2 dell`art. 105
quinquies della  legge regionale  3 gennaio 2005, n. 1 (Norme per
il governo  del territorio),  come modificata con legge regionale
21 giugno 2006, n. 24, e` sostituita dalla seguente:

"Allegato A
Tabella ai sensi dell`articolo 105 quinquies della l.r. 1/2005
Contributo per le spese di istruttoria

(Si omette la pubblicazione della tabella)
2. Dopo il comma 3 dell`articolo 105 quinquies della l.r. 1/2005,
come modificata con l.r. 24/2006, e` inserito il seguente comma 3
bis:

   "3 bis.  I contributi  per le  spese di  istruttoria non  sono
   corrisposti nel  caso di  progetti riferiti  a  interventi  di
   riparazione dei  danni da eventi calamitosi o di miglioramento
   sismico preventivo  ai sensi  della legge  regionale 30 luglio
   1997, n.  56 (Interventi  sperimentali di  prevenzione per  la
   riduzione del rischio sismico).".


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

MARTINI

Firenze, 28 luglio 2006

La presente  legge e`  stata approvata  dal  Consiglio  Regionale
nella seduta del 26.07.2006.




ENTE REGIONE
BILANCIO


