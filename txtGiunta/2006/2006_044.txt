Modifiche  al  Regolamento  regionale  emanato  con  decreto  del
Presidente della  Giunta  regionale  1  dicembre  2004,  n.  69/R
(Regolamento di attuazione di cui all'articolo 15, comma 3, della
legge regionale  29 dicembre 2003, n. 67 "Ordinamento del sistema
regionale della  protezione civile  e disciplina  della  relativa
attività",  concernente   "Organizzazione  delle  attività  del
sistema regionale della protezione civile in emergenza").



IL PRESIDENTE DELLA GIUNTA REGIONALE

Visto l'articolo 121 della Costituzione, quarto comma, così come
modificato dall'articolo 1 della Legge Costituzionale 22 novembre
1999, n. 1;

Visti gli articoli 34 e 42, comma 2 e 5, dello Statuto;

Vista la legge regionale 29 dicembre 2003, n. 67 (Ordinamento del
sistema regionale  della protezione  civile  e  disciplina  della
relativa attività);

Visto il  Regolamento regionale  emanato con  proprio  decreto  1
dicembre  2004,   n.  69/R  (Regolamento  di  attuazione  di  cui
all'articolo 15, comma 3, della legge regionale 29 dicembre 2003,
n. 67  (Ordinamento del sistema regionale della protezione civile
e   disciplina    della    relativa    attività),    concernente
"Organizzazione  delle  attività  del  sistema  regionale  della
protezione civile in emergenza");

Ritenuto necessario  modificare il suddetto regolamento regionale
di attuazione dell'articolo 15, comma 3, della l.r. 67/2003;

Vista la  preliminare decisione  della Giunta regionale 17 luglio
2006, n.  26 adottata  ai fini  di cui  all'articolo 42, comma 2,
dello Statuto;

Dato atto della decorrenza dei termini di trenta giorni di cui al
medesimo articolo dello Statuto;

Ritenuto necessario procedere all'approvazione delle modifiche al
suddetto Regolamento  regionale emanato  con  proprio  decreto  1
dicembre 2004, n. 69/R;

Vista la  deliberazione della Giunta regionale 11 settembre 2006,
n.  628 che approva le modifiche al Regolamento regionale emanato
con decreto  del Presidente  della Giunta  regionale  1  dicembre
2004, n.  69/R (Regolamento di attuazione di cui all'articolo 15,
comma  3,   della  legge   regionale  29  dicembre  2003,  n.  67
"Ordinamento del  sistema regionale  della  protezione  civile  e
disciplina della relativa attività", concernente "Organizzazione
delle attività  del sistema regionale della protezione civile in
emergenza");

EMANA
il seguente Regolamento:

ARTICOLO 1
(Modifiche all'articolo10 d.p.g.r.69/R/2004)

1. Il  comma 1 dell'articolo 10 del regolamento regionale emanato
con decreto  del Presidente  della Giunta  regionale  1  dicembre
2004, n. 69/R, è sostituito dal seguente:

   "1. Di  norma  il  raccordo  strategico-operativo  degli  enti
   locali con  le  altre  componenti  del  sistema  regionale  di
   protezione civile  operanti al  medesimo livello  territoriale
   avviene  attraverso   la  attivazione   di  un   organismo  di
   coordinamento, di seguito denominato unità di crisi."
   
2. Al  comma 3  dell'articolo  10  del  d.p.g.r  69/R/2004,  sono
soppresse le  seguenti parole  "la  partecipazione  dei  soggetti
esterni è definita previa intesa con i medesimi."

3.  Il   comma  4  dell'articolo  10  del  d.p.g.r  69/R/2004  è
sostituito dal seguente:

   "4. Il  raccordo tra  l'attività  delle  unità  di  crisi  e
   l'attività di competenza delle strutture operative statali è
   definito ai  sensi dell'articolo 5, commi 4 e 4bis del decreto
   legge 7  settembre 2001,  n.  343  (Disposizioni  urgenti  per
   assicurare il coordinamento operativo delle strutture preposte
   alle attività  di  protezione  civile  e  per  migliorare  le
   strutture  logistiche   nel  settore   della  difesa  civile),
   convertito, con modificazioni, dalla legge 9 novembre 2001, n.
   401.
   
ARTICOLO 2
(Modifiche all'articolo 11 del d.p.g.r 69/R/2004)

1. Le  lettere d)  ed e) del comma 2 dell'articolo 11 del d.p.g.r
69/R/2004, sono abrogate.

ARTICOLO 3
(Modifiche all'articolo 12 del d.p.g.r 69/R/2004)

1. Le lettere e), f), g) del comma 2 dell'articolo 12 del d.p.g.r
69/R/2004, sono abrogate.


Il presente  Regolamento è  pubblicato nel  Bollettino Ufficiale
della Regione  Toscana. È  fatto obbligo  a chiunque  spetti  di
osservarlo e  farlo  osservare  come  Regolamento  della  Regione
Toscana.

MARTINI

Firenze, 12 settembre 2006




PROTEZIONE CIVILE

