Modifiche alla  legge regionale 27 maggio 2004, n. 26 (Interventi
a favore  degli allevatori  in relazione  alla rimozione  e  alla
distruzione degli animali morti in azienda).

Il Consiglio Regionale ha approvato il 17.03.2006.
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all`articolo 3 della l.r. 26/2004)

1. Il  comma 1  dell`articolo 3  della legge  regionale 27 maggio
2004, n.  26 (Interventi  a favore  degli allevatori in relazione
alla rimozione e alla distruzione degli animali morti in azienda)
e` sostituito dal seguente:

   "1. Per  la copertura  dei costi di raccolta e trasporto verso
   gli impianti  di pretrattamento  e di  incenerimento dei  capi
   bovini, bufalini,  ovini e  caprini morti  in azienda  dal  1 
   gennaio 2005  e` stabilito  un indennizzo nella misura massima
   di euro  300,00 a  capo bovino  e bufalino,  e di euro 65,00 a
   capo ovino e caprino.".
   
2. Il  comma 3  dell`articolo 3  della l.r. 26/2004 e` sostituito
dal seguente:

   "3. Per  la copertura  dei costi di distruzione dei capi delle
   specie indicate  al comma  1 e`  stabilito un indennizzo nella
   misura massima  di euro  50,00 a  capo bovino  e bufalino e di
   euro 7,00  a capo  ovino e  caprino per  gli animali  morti in
   azienda dal 1 gennaio 2005.".
   
3. Il  comma 4  dell`articolo 3  della l.r. 26/2004 e` sostituito
dal seguente:

   "4. L`indennizzo  di cui  al comma 3 non puo` essere superiore
   al  75  per  cento  delle  spese  effettivamente  sostenute  e
   documentate dall`allevatore.  Anche nel  caso  di  cumulo  con
   altri  indennizzi   o   contributi   eventualmente   percepiti
   dall`allevatore allo  stesso titolo  e  per  gli  stessi  capi
   l`indennizzo non  puo` essere  superiore al 75 per cento delle
   spese effettivamente sostenute e documentate.".
   
ARTICOLO 2
(Sostituzione dell`articolo 6 della l.r. 26/2004)

1. L`articolo 6 della l.r. 26/2004 e` sostituito dal seguente:

   "Art. 6
   Norma finanziaria
   
   1. Per  l`attuazione della  presente legge  e` autorizzata per
   l`anno 2005  la spesa  di euro  400.000,00 da  imputarsi sulla
   unita` previsionale  di spesa  (UPB) n.  521 del  bilancio  di
   previsione dell`anno 2005.
   
   2. Ai  fini della  copertura  degli  oneri  di  cui  al  comma
   precedente si  provvede mediante  la  seguente  variazione  al
   bilancio di  previsione annuale  2005, di  uguale importo  per
   competenza e cassa:
   
   in diminuzione
   UPB n.  522 "Interventi  per  lo  sviluppo  rurale,  aiuti  al
   reddito, agli  investimenti  e  allo  sviluppo  delle  imprese
   agricole, zootecniche  e forestali  - spese  di investimento",
   euro 400.000,00;
   
   in aumento
   UPB n.  521 "Interventi  per  lo  sviluppo  rurale,  aiuti  al
   reddito, agli  investimenti  e  allo  sviluppo  delle  imprese
   agricole, zootecniche  e forestali  -  spese  correnti",  euro
   400.000,00.
   
   3. Agli  oneri per  gli esercizi  successivi si  fa fronte con
   legge di bilancio.".


La presente  legge e`  pubblicata sul  Bollettino Ufficiale della
Regione. E` fatto obbligo a chiunque spetti di osservarla e farla
osservare come legge della Regione Toscana.

Firenze, 17 marzo 2006

MARTINI

La presente legge, approvata dal Consiglio Regionale nella seduta
del 24.11.2005,  e` promulgata  a seguito  di decisione  positiva
della Commissione Europea pervenuta in data 17.03.2006.




ZOOTECNIA

