LEGGE REGIONALE 27 marzo 2009, n. 12

Modifiche alla legge regionale 24 dicembre 2008, 
n. 69 (Legge finanziaria per l'anno 2009).

Il Consiglio regionale ha approvato
Il Presidente della Giunta promulga
la seguente legge:


PREAMBOLO

Visto l'articolo 117, terzo comma, della Costituzione;


Visto l'articolo 4, comma 1, lettere a) e g), dello 
Statuto;

Vista la legge regionale 6 agosto 2001, n. 36 (Ordinamento 
contabile della Regione Toscana), ed in particolare 
l'articolo 13, comma 1, lettera c), secondo cui contestualmente 
alla legge di bilancio la Giunta regionale può 
presentare all'approvazione del Consiglio regionale un 
progetto di legge finanziaria al fine di apportare qualsiasi 
modifica alla legislazione regionale che risulti necessaria 
all'adozione del bilancio annuale e del bilancio pluriennale;


Vista la legge regionale 24 dicembre 2008, n. 69 
(Legge 
finanziaria per l'anno 2009);

Considerato quanto segue:

1. il trasferimento della crisi dei mercati finanziari 
all'economia reale sta determinando consistenti riduzioni 
di personale in numerosi settori di impresa, che si 
trovano in forti difficoltà con rischio di chiusura;

2. si riscontra conseguentemente l'esigenza di un 
intervento legislativo che introduca per l'anno 2009 
misure straordinarie di sostegno al reddito dirette ai 
lavoratori disoccupati che non risultano beneficiari 
degli ammortizzatori sociali, ai lavoratori precari e con 
contratti atipici, a complemento di quelle varate dal legislatore 
nazionale;

3. appare inoltre necessario sostenere finanziariamente 
i lavoratori che, a causa della perdita anche momentanea 
del lavoro, pur se sostenuti da ammortizzatori sociali, 
hanno difficoltà ad adempiere correttamente al pagamento 
delle rate di ammortamento del mutuo ipotecario per 
l'acquisto della prima casa, prevenendo così l'instaurarsi 
di azioni esecutive che porterebbero alla perdita della 
casa e tutelando il risparmio delle famiglie;

4. gli enti locali associativi, che svolgono funzioni 
e servizi di competenza comunale, sono stati interessati 
nell'anno 2008 da un processo di forte cambiamento; 
le comunità montane sono state riordinate ed hanno 
subito, successivamente, ulteriori consistenti riduzioni 
di trasferimenti erariali con effetto nell'anno 2009, tali 
da rischiare di compromettere il raggiungimento degli 
obiettivi di diffusione delle gestioni associate. Si rende 
perciò necessario assicurare nell'anno 2009 risorse 
certe, al momento individuabili nelle risorse previste 
per l'attuazione della legge regionale 16 agosto 2001, 
n. 40 (Disposizioni in materia di riordino territoriale e 
di incentivazione delle forme associative di Comuni), 
in modo da evitare la cessazione o la crisi delle gestioni 
associate in corso e la conseguente negativa ripercussione 
sullo svolgimento dei servizi e sui bilanci dei comuni. 
Allo stesso modo occorre provvedere per assicurare 
certezza di risorse per le unioni di comuni recentemente 
costituite, in modo autonomo o per effetto della soppressione 
di comunità montane;

5. i piccoli comuni si trovano ad affrontare nell'anno 
2009 gravi difficoltà finanziarie, che possono rendere 
particolarmente complessa la predisposizione dei bilanci 
preventivi con il rischio di compromettere l'erogazione 
dei servizi resi ai cittadini. È pertanto opportuno dotare i 
piccoli comuni di una anticipazione di risorse finanziarie 
da restituire entro tre anni, con riserva di intervento in 
favore dei comuni con popolazione inferiore ai 3.000 
abitanti, e con priorità per i comuni con maggiore indice 
di disagio;


6. a tali fini occorre integrare la l.r. 69/2008 tenuto 
conto che le presenti disposizioni recano contenuti propri 
della legge finanziaria, come definiti dall'articolo 13 
della l.r. 36/2001;

7. occorre infine procedere alla rimodulazione ed 
integrazione dell'allegato A della l.r. 69/2008, (Prospetto 
di rimodulazione previsioni finanziarie di piani e programmi), 
ai sensi dell'articolo 15, comma 3, della l.r. 
36/2001;

Si approva la presente legge

Art. 1

Inserimento del capo II bis nel titolo III

della l.r. 69/2008

1. Dopo il capo II del titolo III della legge regionale 
24 dicembre 2008 n. 69 (Legge finanziaria per l'anno 
2009), è inserito il seguente: "CAPO II BIS - Misure a 
sostegno dei lavoratori disoccupati".

Art. 2 

Inserimento dell'articolo 6 bis nella l.r. 69/2008

1. Dopo l'articolo 6 della l.r. 69/2008 è inserito il 
seguente:

"Art. 6 bis

Istituzione del fondo regionale per le misure a

sostegno dei lavoratori disoccupati

1. Al fine di fronteggiare lo stato di crisi economica, è 
istituito per l'anno 2009 un fondo regionale per il finanziamento 
delle misure di sostegno al reddito di cui al presente 
capo, per un importo pari ad euro 5.000.000,00.

2. Agli oneri di cui al comma 1 si fa fronte con le 
risorse stanziate nella UPB 612 "Lavoro - Spese correnti" 
del bilancio di previsione 2009.".

Art. 3

Inserimento dell'articolo 6 ter nella l.r. 69/2008

1. Dopo l'articolo 6 bis della l.r. 69/2008 è inserito 
il seguente:

"Art. 6 ter

Interventi per il sostegno al reddito

1. Per l'anno 2009, è riconosciuto un contributo 
una tantum pari ad euro 1.650,00 a titolo di sostegno al 
reddito, ai lavoratori dipendenti a tempo determinato o 
indeterminato ed ai titolari di contratti di collaborazione 
a progetto, di cui all'articolo 61 e seguenti del decreto 
legislativo 10 settembre 2003, n. 276 (Attuazione delle 
deleghe in materia di occupazione e mercato del lavoro, 
di cui alla legge 14 febbraio 2003, n. 30), che:

a) risiedono in Toscana;

b) sono stati già occupati presso unità produttive od 
operative di imprese localizzate in Toscana;

c) risultano in stato di disoccupazione da almeno tre 
mesi;

d) non beneficiano di ammortizzatori sociali;

e) hanno sottoscritto il patto di servizio integrato, di 
cui all'articolo 14, comma 3, del regolamento emanato 
con decreto del Presidente della Giunta regionale 4 febbraio 
2004, n. 7/R (Regolamento regionale di attuazione 
degli articoli 22 bis e 22 ter della legge regionale 26 
luglio 2002 n. 32).

2. Il contributo di cui al comma 1 è riconosciuto a 
coloro che non risultano beneficiari nell'anno 2009 di 
altri contributi pubblici erogati a titolo di sostegno al 
reddito in conseguenza della perdita del posto di lavoro;

3. La Giunta regionale, con propria deliberazione 
da adottarsi entro quarantacinque giorni dall'entrata in 
vigore della presente legge, definisce:

a) la durata minima del rapporto di lavoro la cui cessazione 
anticipata, per causa non imputabile al lavoratore, 
ha originato lo stato di disoccupazione;

b) la soglia di reddito, riferito all'anno 2008 ed accertato 
secondo la normativa in materia di indicatore della 
situazione economica equivalente (ISEE), che dà diritto 
al contributo;

c) le modalità operative di accesso al contributo.".

Art. 4

Inserimento dell'articolo 6 quater nella l.r. 69/2008

1. Dopo l'articolo 6 ter della l.r. 69/2008 è inserito 
il seguente:

"Art. 6 quater 

Contributi ai titolari di mutuo per l'acquisto

della prima casa

1. Per l'anno 2009 ai soggetti di cui all'articolo 6 ter, 
comma 1, che sono titolari di mutuo ipotecario contratto 
per l'acquisto della prima casa e che non beneficiano di 
altre garanzie reali o personali, è attribuito un ulteriore 
contributo una tantum pari ad euro 1.650,00.

2. Al contributo di cui al comma 1 accedono anche 
i lavoratori residenti in Toscana, provenienti da unità 
produttive od operative di imprese localizzate in Toscana, 
sospesi dal lavoro o licenziati, che beneficiano della 
cassa integrazione guadagni straordinaria, anche in deroga, 
o dell'indennità di mobilità, in possesso dei requisiti 
determinati dalla Giunta regionale ai sensi dell'articolo 
6 ter, comma 3.

3. Il contributo di cui ai commi 1 e 2 è riconosciuto 
a coloro che non risultano beneficiari di altri contributi 
pubblici erogati allo stesso titolo e che dimostrano di 
aver correttamente assolto gli obblighi di pagamento nei 
confronti della propria banca mutuante.

4. La Giunta regionale, con la deliberazione di cui 
all'articolo 6 ter, comma 3, definisce le caratteristiche 
dell'immobile oggetto del mutuo ipotecario per il pagamento 
del quale è concesso il contributo, con riferimento 
alla classificazione catastale ed al valore dell'immobile, 
nonché le modalità operative di erogazione.".

Art. 5

Inserimento del capo III bis nel titolo III

della l.r. 69/2008

1. Dopo il capo III del titolo III della l.r. 69/2008, è 
inserito il seguente: "CAPO III bis - Misure straordinarie 
di sostegno alle gestioni associate di comunità montane e 
di unioni di comuni".

Art. 6

Inserimento dell'articolo 7 bis nella l.r. 69/2008

1. Dopo l'articolo 7 della l.r. 69/2008 è inserito il 
seguente:

"Art. 7 bis

Disposizioni per l'incentivazione delle gestioni

associate di comunità montane e di unioni di comuni

1. Per l'anno 2009 è riconosciuto a ciascuna comunità 
montana un contributo per le gestioni associate, 
incentivate ai sensi della legge regionale 16 agosto 2001, 
n. 40 (Disposizioni in materia di riordino territoriale e 
di incentivazione delle forme associative di Comuni) 
e dei relativi provvedimenti di attuazione, determinato 
in misura pari a quello attribuito allo stesso titolo per 
l'anno 2008. 

2. Per l'anno 2009 il contributo di cui al comma 1 
è incrementato per ciascuna comunità montana della 
somma indicata nell'allegato B, calcolata con riferimento 
al 50 per cento dell'importo stimato a riduzione del 
contributo ordinario trasferito dallo Stato. Tale somma 
è ripartita in misura uguale per ciascuna gestione associata. 


3. Il contributo attribuito ai sensi dei commi 1 e 2 è 
liquidato ed erogato d'ufficio a seguito dell'approvazione 
del bilancio preventivo 2009 della comunità montana 
ed è soggetto a revoca ai sensi della l.r. 40/2001 e dei 
relativi provvedimenti di attuazione.

4. Per l'anno 2009 è attribuito un contributo straordinario 
di euro 50.000,00 in favore di ciascuna unione 
di comuni che non sia stata costituita ai sensi degli articoli 
14 e 27 della legge regionale 26 giugno 2008, n. 37 
(Riordino delle comunità montane). Il contributo è ripartito 
in misura uguale per ciascuna gestione associata.

5. Ai contributi per l'incentivazione delle gestioni 
associate delle unioni di comuni, da attribuire nell'anno 
2009 secondo le modalità definite dalla l.r. 40/2001 e 
dai relativi provvedimenti di attuazione, è riservata una 
somma non inferiore ad euro 600.000,00.

6. Agli oneri derivanti dal presente articolo quantificati 
in complessi euro 3.408.615,54 si fa fronte con 
le risorse stanziate sulla UPB 1.1.1. "Azioni di sistema 
Regione enti locali - Spese correnti" del bilancio di previsione 
2009.".

Art. 7

Inserimento dell'articolo 7 ter nella l.r. 69/2008

1. Dopo l'articolo 7 bis della l.r. 69/2008 è inserito 
il seguente:

"Art. 7 ter

Fondo di anticipazione per i piccoli comuni

1. Per l'anno 2009 è istituito un fondo di anticipazione 
di euro 2.300.000,00 per far fronte alle gravi difficoltà 
finanziarie dei comuni con popolazione inferiore a 3.000 
abitanti, come risultanti dai dati dell'ultimo censimento 
ufficiale della popolazione residente.

2. L'importo massimo che può essere concesso a 
richiesta di ogni comune è determinato nella misura di 
euro 30.000,00.

3. I comuni beneficiari sono tenuti al rimborso del 
finanziamento concesso, senza alcun onere per interessi, 
entro il termine massimo di tre anni dalla data di erogazione 
del finanziamento regionale.

4. In caso di mancata restituzione delle somme ai 
sensi del comma 3, la Regione procede a compensazione 
del credito ai sensi dell'articolo 27 del regolamento emanato 
con decreto del Presidente della Giunta regionale 
19 dicembre 2001, n. 61/R (Regolamento di attuazione 
della legge regionale 6 agosto 2001, n. 36 "Ordinamento 
contabile della Regione Toscana").

5. La Giunta regionale, con propria deliberazione, 
provvede a definire le modalità per la concessione e 
l'erogazione dei finanziamenti, per il rimborso e il recupero 
delle somme anticipate.

6. Agli oneri derivanti dal presente articolo si fa 
fronte con contestuale pari previsione di entrata mediante 
lo stanziamento iscritto per la spesa sulla UPB 1.1.9. 
"Azioni di sistema Regione enti locali - Spese di investimento" 
e per l'entrata sulla UPB 461 "Riscossione 
di crediti" del bilancio di previsione 2009 e pluriennale 
2009 - 2011.

7. Le risorse del fondo sono concesse prioritariamente 
ai comuni di cui all'articolo 4, comma 2, lettera 
a), della legge regionale 27 luglio 2004, n. 39 (Norme 
a favore dei comuni montani e dei piccoli comuni in 
situazione di disagio. Modifiche alla legge regionale 7 
maggio 1985, n. 57 "Finanziamenti per la redazione e 
l'attuazione di piani di recupero del patrimonio edilizio 
esistente". Modifiche alla legge regionale 2 novembre 
1999, n. 58 "Norme sulla tutela dell'artigianato artistico 
e tradizionale toscano e disposizioni in materia di oneri 
contributivi per gli apprendisti artigiani").".

Art. 8

Rimodulazione dell'allegato A della l.r. 69/2008

1. Nell'allegato A (Prospetto di rimodulazione previsioni 
finanziarie di piani e programmi) di cui all'articolo 
4, comma 1, della l.r. 69/2008, sono rimodulati i seguenti 
prospetti:

1. Programma regionale per la promozione e lo sviluppo dell'amministrazione elettronica e della società 
dell'informazione e della conoscenza nel sistema regionale 2007/2010, approvato con Delibera del Consiglio 
Regionale n. 68 del 11 luglio 2007: ----------


Art. 9

Integrazione dell'allegato A della l.r. 69/2008

1. Nell'allegato A (Prospetto di rimodulazione previ-

sioni finanziarie di piani e programmi) di cui all'articolo 
4, comma 1, della l.r. 69/2008, dopo il prospetto n. 15 è 
inserito il seguente prospetto 15 bis:

Art. 10

Inserimento dell'allegato B nella l.r. 69/2008 

1. Dopo l'allegato A della l.r. 69/2008 è inserito il 
seguente allegato B: 

15 bis. Piano agricolo regionale (PAR) 2008-2010, approvato con Delibera del Consiglio regionale n. 98 del 23 
dicembre 2008: --------------------


Art. 11
Entrata in vigore

1. La presente legge entra in vigore il giorno successivo 
alla data di pubblicazione sul Bollettino ufficiale 
della Regione Toscana.

La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana.

MARTINI

Firenze, 27 marzo 2009

La presente legge è stata approvata dal Consiglio Regionale 
nella seduta del 24.03.2009.


