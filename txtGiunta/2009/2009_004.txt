

LEGGE REGIONALE 4 febbraio 2009, n. 4 

Spese di rappresentanza del Consiglio regionale. 

Il Consiglio regionale ha approvato 
Il Presidente della Giunta 
promulga 

la seguente legge: 


PREAMBOLO 

Visti gli articoli 117, quarto comma, e 121 della 
Costituzione; 

Visti gli articoli 11 e 13 dello Statuto regionale; 

Vista la legge 6 dicembre 1973, n. 853 (Autonomia 
contabile e funzionale dei consigli regionali delle regioni 
a statuto ordinario); 

Vista la legge regionale 5 aprile 2004, n. 20 (Disciplina 
delle spese di rappresentanza del Consiglio regionale); 


Vista la legge regionale 5 febbraio 2008, n. 4 (Autonomia 
dell'Assemblea legislativa regionale); 

Visto l'articolo 16 del regolamento interno del Consiglio 
regionale 20 luglio 2004, n. 5 (Regolamento interno 
di amministrazione e contabilità); 

Visti gli articoli da 23 a 27 del Testo unico delle 
disposizioni procedimentali ed organizzative del Consiglio 
di competenza dell'Ufficio di presidenza, approvato 
con deliberazione 25 luglio 2006, n. 59; 

Considerato quanto segue: 

1. che la richiamata legge regionale 4/2008 in mate-
ria di autonomia dell'Assemblea legislativa regionale 
definisce le relazioni istituzionali proprie della stessa 
Assemblea legislativa; 

2. che alla luce di detta legge appare opportuno ridefinire 
più esattamente le tipologie e le relative modalità 
di esercizio delle spese di rappresentanza da parte del 
Consiglio, modificando a tal fine la normativa di cui alla 
legge regionale 20/2004; 
3. che tale modifica è opportuna anche al fine di 
una migliore definizione delle competenze dei soggetti 
istituzionali che esercitano le funzioni di rappresentanza 
del Consiglio, nonché per una più puntuale imputazione 
delle spese; 
4. che conseguentemente alla presente legge devono 
essere modificate, con separati ed idonei atti normativi, 
le disposizioni del reg. int. c.r. 5/2004 e della del. u.p. 
59/2006 sopra richiamate. 
Art. 1 
Tipologia delle spese di rappresentanza 


1. L'Assemblea legislativa regionale, nello svolgimento 
delle sue funzioni istituzionali ed al fine di valorizzazione 
il ruolo e l'immagine del Consiglio, può effettuare 
le seguenti tipologie di spese di rappresentanza: 
a) spese riguardanti forme di ospitalità o di ristoro connesse 
a riunioni, incontri ed altre attività di lavoro; atti di 
cortesia e doni di valore simbolico effettuati, per consuetudine 
o per motivi di reciprocità, in occasione di rapporti di 
carattere ufficiale tra soggetti aventi veste rappresentativa 
del Consiglio e soggetti esterni dotati di analoga rappresentatività 
o rappresentativi della società civile; 

b) spese connesse ad eventi ed iniziative di carattere 
istituzionale, all'attività di organismi interregionali, 
nazionali ed internazionali cui il Consiglio partecipa ed 
in generale allo svolgimento delle relazioni istituzionali 
di cui all'articolo 5 della legge regionale 5 febbraio 2008, 

n. 4 (Autonomia dell'Assemblea legislativa regionale), 
ivi comprese le spese per l'acquisto di oggetti simbolici 
di rappresentanza, quali targhe, coppe, medaglie, realizzazioni 
artistiche, pubblicazioni, e le spese per manifestazioni 
di saluti, auguri ed altre forme di partecipazione 
a cerimonie, ricorrenze, festività, commemorazioni ed 
altri analoghi eventi; 
c) spese per contribuire ad iniziative promosse da 
soggetti esterni, ritenute particolarmente rilevanti e corrispondenti 
alle finalità istituzionali del Consiglio per le 
loro caratteristiche di promozione sociale, economica, 
culturale e sportiva, attraverso la messa a disposizione 
gratuita di strutture, servizi o mezzi di pertinenza del 
Consiglio oppure attraverso contributi finanziari. 

2. Le spese di cui al comma 1 sono relative esclusivamente 
a rapporti con soggetti esterni all'amministrazione. 
3. Sono escluse le spese aventi intenti e connotazione 
di mera liberalità. 
 
Art. 2 
Soggetti titolari della funzione di rappresentanza 


1. Titolare della funzione di rappresentanza è il Presidente 
del Consiglio. 
2. Le attività di rappresentanza possono essere esercitate 
in via ordinaria anche da: 

a) i componenti dell' Ufficio di presidenza; 

b) i presidenti delle commissioni consiliari; 

c) i presidenti o i titolari monocratici degli organismi 

autonomi istituiti con legge regionale presso il Consiglio, 
limitatamente alle attività di cui articolo 1, comma 1, 
lettera a). 

3. Le attività di rappresentanza possono essere delegate 
dal Presidente anche a singoli consiglieri designati 
a rappresentarlo in pubbliche manifestazioni, ove non 
siano disponibili componenti dell'Ufficio di presidenza. 
Art. 3 
Modalità di effettuazione delle spese 
di rappresentanza 


1. Per le spese di cui all'articolo 1, comma 1, lettera 
a), l'Ufficio di presidenza, con deliberazione, stabilisce la 
dotazione annua di ciascuno dei titolari della funzione. 
2. Le spese di cui al comma 1, nei limiti delle rispettive 
dotazioni ivi previste, sono effettuate direttamente 
da ciascun titolare della funzione e ad esso rimborsate, a 
seguito di autocertificazione con le modalità definite con 
deliberazione dell'Ufficio di presidenza. 
3. Le attività e le conseguenti spese di cui all'articolo 
1, comma 1, lettera b), sono programmate periodicamente 
e disposte con deliberazione dell'Ufficio di presidenza 
e sono attuate con decreto del dirigente competente. 
4. In caso di urgenza o in connessione ad esigenze 
non precedentemente programmate e disposte dall'Ufficio 
di presidenza, le spese di cui all'articolo 1, comma 1, 
lettera b), possono essere effettuate direttamente dal Presidente 
o da altro consigliere delegato a rappresentarlo, 
con le modalità esecutive del comma 2. 
5. Le spese di cui all'articolo 1, comma 1, lettera 
c), sono disposte con deliberazione dell'Ufficio di presidenza, 
fatta eccezione per quelle di importo inferiore 
a 500,00 euro che possono essere disposte direttamente 
dal Presidente, e sono attuate con decreto del dirigente 
competente. 
Art. 4 
Partecipazione a comitati 


1. Il Consiglio, con deliberazione dell'Ufficio di presidenza, 
può partecipare, tramite il Presidente del Consiglio 

o altro consigliere individuato dall'Ufficio di presidenza, a 
comitati d'onore destinati a conferire prestigio e rilevanza 
a manifestazioni sociali, culturali, economiche e sportive 
di rilievo regionale promosse da soggetti pubblici o da 
soggetti privati rappresentativi della società toscana. 
Art. 5 
Norma finanziaria 


1. Agli oneri derivanti dall'attuazione della presente 
legge si fa fronte, per l'anno 2009, con lo stanziamento 
di spesa previsto dal capitolo 200 del bilancio di previsione 
del Consiglio e per gli anni successivi con l'apposito 
stanziamento previsto nel bilancio del Consiglio. 
2. Nell'ambito del capitolo sono individuati articoli 
corrispondenti alle lettere a), b) e c) del comma 1 dell'articolo 
1. 
3. Il segretario generale informa periodicamente 
l'Ufficio di presidenza sull'andamento dell'utilizzo dello 
stanziamento. 
Art. 6 
Abrogazione 


1. Alla data di entrata in vigore della presente 
legge è abrogata la legge regionale 5 aprile 2004, n. 20 
(Disciplina delle spese di rappresentanza del Consiglio 
regionale). 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 4 febbraio 2009 

La presente legge è stata approvata dal Consiglio Regionale 
nella seduta del 28.01.2009. 


