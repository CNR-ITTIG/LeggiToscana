16.1.2009 - BOLLETTINO UFFICIALE DELLA REGIONE TOSCANA - N. 1 

LEGGE REGIONALE 9 gennaio 2009, n. 3 

Testo unico delle norme sui consiglieri e sui componenti 
della Giunta regionale. 


Il Consiglio Regionale ha approvato 
Il Presidente della Giunta promulga 
la seguente legge: 

 

Capo I 
Disposizioni generali 


Art. 1 
Oggetto e ambito di applicazione 


1. Le disposizioni del presente titolo disciplinano 
il trattamento indennitario anche differito, i rimborsi 
spese, l’assegno vitalizio, l’assicurazione sugli infortuni, 
il trattamento economico di missione, e le altre competenze 
funzionali all’esercizio del mandato spettanti ai 
consiglieri, al presidente della Giunta ed ai componenti 
della Giunta. 
Art. 2 
Trattamento indennitario 


1. Ai soggetti di cui all’articolo 1 spettano: 
1) l’indennità di carica di cui all’articolo 3; 
2) l’indennità di funzione di cui all’articolo 5; 
3) i rimborsi delle spese di cui agli articoli 7, 8 e 28; 
4) l’indennità di fine mandato di cui agli articoli 25 
e 26; 
5) l’assegno vitalizio di cui all’articolo 11 e seguenti; 
6) l’indennità di missione di cui all’articolo 31 e 

seguenti. 

2. Ai soggetti di cui all’articolo 1 possono essere, 
inoltre, attribuiti supporti funzionali all’esercizio del 
mandato, quali, a titolo esemplificativo: uso di telefono 
cellulare; uso di computer portatile; tessera autostradale 
per il territorio nazionale; iniziative di aggiornamento; 
contributo per l’uso dei servizi interni di ristoro. 
3. L’individuazione e la regolazione delle attribuzioni 
del comma 2 sono deliberate dall’Ufficio di presidenza 
del Consiglio per i consiglieri e dalla Giunta per il presidente 
ed i componenti della Giunta stessa. 

4. Il contributo per l’uso dei servizi interni di ristoro 
del Consiglio, deliberato per i consiglieri dall’Ufficio di 
presidenza, si applica anche al presidente ed ai componenti 
della Giunta. 
5. L’Ufficio di presidenza del Consiglio può stabilire 
per i consiglieri, a fronte dell’attribuzione di uso del 
telefono cellulare, una quota percentuale pro capite di 
spesa a carico dei consiglieri stessi. Analoga decisione 
può essere assunta dalla Giunta per il presidente ed i 
componenti della Giunta stessa. 
Capo II 
Indennità di carica, indennità di 
funzione e diaria mensile 


Art. 3 
Indennità di carica 


1. L’indennità mensile di carica è stabilita nella 
misura del 65 per cento dell’indennità mensile lorda 
percepita dai componenti della Camera dei deputati, ai 
sensi dell’articolo 1 della legge 31 ottobre 1965, n. 1261 
(Determinazione dell’indennità spettante ai membri del 
Parlamento). 
2. Le variazioni dell’indennità di carica dei componenti 
della Camera dei deputati determinano un’uguale 
variazione proporzionale dell’indennità di carica di cui 
al comma 1, con la medesima decorrenza. 
3. Per la corresponsione dell’assegno di cui all’articolo 
15, comma 4 ter della legge 19 marzo 1990, n. 55 
(Nuove disposizioni per la prevenzione della delinquenza 
di tipo mafioso e di altre gravi forme di manifestazione 
di pericolosità sociale), introdotto dall’articolo 2 
della legge 18 gennaio 1992, n. 16 (Norme in materia di 
elezioni e nomine presso le regioni e gli enti locali), la 
percentuale di riduzione dell’indennità di carica è fissata 
nella misura del 10 per cento. 
4. Per i soggetti sospesi a norma della l. 55/1990 non 
si fa luogo alla corresponsione dei rimborsi spese previsti 
dalla presente legge. 
5. Al titolare dell’indennità che sia stato sospeso, in 
caso di provvedimento definitivo di proscioglimento, è 
corrisposto, con riferimento al periodo di sospensione, 
un assegno pari alla differenza tra l’assegno erogato a 
norma del comma 3 e l’indennità ad esso spettante. 
Art. 4 
Trattenuta complessiva obbligatoria 


1. Sull’indennità di carica di cui all’articolo 3 è effettuata 
una trattenuta obbligatoria nella misura del 5 per 
cento per la corresponsione dell’indennità di fine mandato 
e del 17 per cento per la corresponsione dell’assegno 
vitalizio. 

2. La trattenuta di cui al comma 1 è calcolata senza 
tenere conto della riduzione del 10 per cento dell’indennità 
di carica di cui all’articolo 3, applicata ai sensi 
dell’articolo 1, comma 54, della legge 23 dicembre 
2005, n. 266 (Disposizioni per la formazione del bilancio 
annuale e pluriennale dello Stato. Legge finanziaria 
per il 2006). La trattenuta è adeguata proporzionalmente 
agli incrementi dell’indennità di carica conseguenti agli 
incrementi dell’indennità dei componenti della Camera 
dei deputati di cui all’articolo 3, comma 1. 
Art. 5 
Indennità di funzione 


1. Ai titolari dell’indennità di cui all’articolo 3 che 
svolgono particolari funzioni compete, in aggiunta, 
un’indennità di funzione commisurata alle seguenti 
percentuali dell’indennità mensile lorda percepita dai 
componenti della Camera dei deputati: 
a) presidente della Giunta e presidente del Consiglio: 
25 per cento; 

b) componente della Giunta e vicepresidente del 
Consiglio: 15 per cento; 

c) consigliere segretario del Consiglio, presidente di 
commissione, portavoce dell’opposizione e presidente di 
gruppo consiliare: 10 per cento; 

d) vicepresidente e consigliere segretario di commissione: 
5 per cento. 

2. Per l’adeguamento dell’indennità di funzione si 
applica l’articolo 3, comma 2. 
3. Le indennità di cui al comma 1 non sono cumulabili 
tra di loro. Al soggetto che svolga più di una delle funzioni 
indicate è corrisposta l’indennità più favorevole. 
Art. 6 
Divieti di cumulo 


1. L’indennità di cui all’articolo 3 non può cumularsi 
con assegni, indennità o gettoni di presenza comunque 
derivanti da incarichi di carattere amministrativo, conferiti 
dallo Stato, da enti pubblici, da banche di diritto pubblico, 
da enti privati concessionari di pubblici servizi, da 
enti privati con azionariato statale e da enti privati aventi 
rapporti di affari con lo Stato, le regioni, le province e i 
comuni. 
2. I soggetti di cui all’articolo 1 dichiarano, entro 
il 30 settembre di ogni anno, le somme eventualmente 
percepite per i titoli di cui al comma 1 ovvero effettuano 
una dichiarazione negativa. La competente struttura 
del Consiglio provvede alle conseguenti ritenute sulle 
indennità. 

3. In caso di inadempimento all’obbligo di cui al 
comma 2, il presidente del Consiglio diffida, entro 
quindici giorni dalla scadenza del termine, ad adempiere 
all’obbligo di dichiarazione entro i successivi quindici 
giorni. Nel caso in cui persista l’inadempimento, il presidente 
del Consiglio ne informa l’assemblea non oltre la 
prima seduta successiva. 
4. Ai consiglieri che siano dipendenti da amministrazioni 
pubbliche si applicano le norme dell’articolo 68 del 
decreto legislativo 30 marzo 2001, n. 165 (Norme generali 
sull’ordinamento del lavoro alle dipendenze delle 
amministrazioni pubbliche); la relativa comunicazione 
alle amministrazioni di appartenenza è effettuata dal presidente 
del Consiglio all’atto della proclamazione. 
5. I consiglieri dipendenti da pubbliche amministrazioni 
possono effettuare l’opzione di cui all’articolo 
68 del d.lgs 165/2001 in qualsiasi momento, mediante 
comunicazione al presidente del Consiglio che ne dà 
immediata notizia all’amministrazione cui il consigliere 
optante appartiene. L’opzione ha effetto dal mese successivo 
a quello in cui la comunicazione risulta pervenuta 
all’amministrazione interessata. Se è effettuata all’atto 
della proclamazione dell’elezione, l’opzione ha effetto 
dalla medesima data. Con le stesse modalità può essere 
modificata l’opzione esercitata. 
6. I consiglieri che abbiano optato per la conservazione 
del trattamento economico in godimento presso le 
amministrazioni di appartenenza, hanno diritto a percepire 
il rimborso spese di cui agli articoli 7 e 8 nonché l’indennità 
e i rimborsi spese di missione di cui al capo IV. 
7. L’elezione al Parlamento nazionale o europeo o 
al Consiglio di altra regione o la nomina a componente 
della Giunta di altra regione determina la cessazione del 
diritto al trattamento indennitario di cui all’articolo 2, a 
decorrere dalla data di proclamazione o di nomina nella 
carica e sino all’eventuale opzione per la carica presso la 
Regione Toscana. 
Art. 7 
Diaria mensile per rimborso spese 


1. Quale rimborso spese ai soggetti di cui all’articolo 
1 è corrisposta una diaria mensile della stessa natura 
di quella parlamentare prevista dall’articolo 2 della 
l. 1261/1965 sulla base di diciotto giorni di presenza 
media mensile nella misura di 52 euro per ogni giorno 
di presenza. 
2. La diaria non è soggetta agli effetti della riduzione 
del 10 per cento di cui all’articolo 1, comma 54, della l. 
266/2005. 

3. La diaria è ridotta di un diciottesimo per ogni giornata 
di assenza alle sedute: 

a) del Consiglio; 

b) dell’Ufficio di presidenza del Consiglio; 

c) della Giunta; 

d) della Conferenza dei presidenti dei gruppi consiliari; 
e) della Conferenza per la programmazione dei lavori 
del Consiglio; 
f) delle commissioni permanenti, speciali, d’inchiesta 
e d’indagine. 

4. La riduzione di cui al comma 3 si applica anche 
nel caso di assenza ad una delle sedute che il medesimo 
organo collegiale tiene nell’arco della stessa giornata. 
5. Si considera presente il soggetto che facendo parte 
di più organi collegiali, abbia partecipato nella giornata 
alla riunione di uno degli organi di cui al comma 3, o 
si trovi in missione o sia incaricato dal presidente del 
Consiglio o dal presidente della Giunta di rappresentare 
il Consiglio o la Giunta. 
6. Si considerano presenti la consigliera e la componente 
della Giunta che non partecipano alle sedute 
durante il periodo di astensione dal lavoro per maternità 
previsto per le lavoratrici dagli articoli 16 e 20 del decreto 
legislativo 26 marzo 2001, n. 151 (Testo unico delle 
disposizioni legislative in materia di tutela e sostegno 
della maternità e della paternità, a norma dell’articolo 
15 della legge 8 marzo 2000, n. 53), nonché, nel caso 
di adozione o affidamento, durante il periodo ed alle 
condizioni previsti dagli articoli 26 e 27, comma 1 dello 
stesso d.lgs. 151/2001. 
7. La consigliera e la componente della Giunta sono 
tenute a presentare alla competente struttura del Consiglio, 
prima dell’inizio dei periodi di cui al comma 6, il 
certificato medico indicante la data presunta del parto, 
e nei trenta giorni successivi al parto ovvero all’adozione 
o all’affidamento, rispettivamente il certificato di 
nascita del figlio o il documento attestante l’adozione o 
l’affidamento oppure la relativa dichiarazione sostitutiva 
di cui all’articolo 46 del decreto del Presidente della 
Repubblica 28 dicembre 2000, n. 445 (Testo unico delle 
disposizioni legislative e regolamentari in materia di 
documentazione amministrativa). 
8. Si considera presente il consigliere o il componente 
della Giunta che non partecipano alle sedute durante 
il periodo di congedo di paternità nei casi previsti 
dall’articolo 28 del d.lgs. 151/2001. Il consigliere e il 
componente della Giunta sono tenuti a presentare alla 
competente struttura del Consiglio la certificazione pre-
vista dal comma 2 dello stesso articolo 28. 

9. L’Ufficio di presidenza determina le modalità di 
accertamento delle assenze dei consiglieri, sentita la 
Giunta per quanto disposto dal comma 3, lettera c). 
Art. 8 
Rimborso spese di trasporto 


1. Ai soggetti di cui all’articolo 1, ad eccezione di 
quelli che hanno a propria disposizione in via permanente 
un’autovettura di servizio, è corrisposto un rimborso 
delle spese di trasporto. 
2. Il rimborso è calcolato moltiplicando il doppio 
della distanza tra il comune di residenza e il comune 
sede del Consiglio per il costo di esercizio a chilometro 
di un automobile di cilindrata media, con un minimo di 
20 chilometri. La distanza, arrotondata per eccesso ad 
un multiplo di 20, è calcolata sulla base del percorso 
stradale ordinario, autostradale, marittimo o combinato 
più breve. Qualora il doppio della distanza superi i 120 
chilometri, per la parte eccedente tale misura il rimborso 
viene calcolato moltiplicando l’eccedenza per un quinto 
del prezzo di un litro di benzina. 
3. Ai fini dell’attuazione delle disposizioni del comma 
2, l’Ufficio di presidenza delibera le modalità di calcolo 
del costo di esercizio a chilometro di un automobile di 
cilindrata media e del prezzo di un litro di benzina. 
4. Il rimborso delle spese di trasporto è corrisposto 
per una presenza media presunta di diciotto giornate per 
ogni mese. 
5. Il rimborso delle spese di trasporto non è soggetto 
agli effetti della riduzione del 10 per cento di cui all’articolo 
1, comma 54, della l. 266/2005. 
6. Il rimborso delle spese di trasporto è ridotto: 
a) di un diciottesimo per ogni giornata di assenza 
accertata secondo i criteri stabiliti per il rimborso delle 
spese di diaria; 

b) di un diciottesimo per ogni giornata in cui la consigliera 
o la componente della Giunta oppure il consigliere 

o il componente della Giunta sono considerati presenti ai 
sensi e per i periodi di cui, rispettivamente, al comma 6 
e al comma 8 dell’articolo 7; 
c) di un trentaseiesimo per ogni viaggio con auto di 
servizio dalla residenza alla sede consiliare o viceversa. 

Art. 9 
Corresponsione e regime fiscale dei rimborsi spese 

1. I rimborsi spese di cui agli articoli 7, 8 e 28 sono 
corrisposti tutti i mesi dell’anno, per la partecipazione 
alle riunioni istituzionali e per le attività connesse 
all’espletamento del mandato. 

2. I rimborsi spese di cui al comma 1 rientrano tra 
i redditi di cui all’articolo 52, comma 1, lettera b), del 
decreto Presidente della Repubblica 22 dicembre 1986, 
n. 917 (Approvazione del testo unico delle imposte sui 
redditi), come da ultimo modificato con decreto legislativo 
12 dicembre 2003, n. 344 (Riforma dell’imposizione 
sul reddito delle società, a norma dell’articolo 4 L.7 
aprile 2003, n. 80). 
Art. 10 
Decorrenza e cessazione 


1. La corresponsione delle indennità e dei rimborsi 
delle spese decorre: 
a) dalla data della proclamazione per i consiglieri e 
per il presidente della Giunta; 
b) dalla data della nomina per i componenti della 
Giunta; 
c) dalla data della rispettiva elezione nella carica per 
il presidente del Consiglio, per i componenti dell’Ufficio 
di presidenza, per i presidenti, i vicepresidenti e i segretari 
delle commissioni, per il portavoce dell’opposizione 
e per i presidenti dei gruppi consiliari. 

2. Al termine della legislatura, la corresponsione 
delle indennità e dei rimborsi delle spese cessa: 
a) per i consiglieri e per i titolari delle cariche di cui 
al comma 1 lettera c), alla data della prima riunione del 
nuovo Consiglio eletto; 

b) per il presidente ed i componenti della Giunta, alla 
proclamazione del nuovo presidente. 

3. In caso di cessazione dalla carica nel corso della 
legislatura, la corresponsione delle indennità e dei rimborsi 
delle spese cessa: 
a) per i consiglieri, alla data in cui viene meno il 
diritto di partecipare alle sedute del Consiglio; 

b) per i componenti della Giunta regionale, alla data 
di cessazione della permanenza nella carica, risultante da 
apposita comunicazione del presidente della Giunta; 

c) per i titolari delle cariche di cui al comma 1 lettera 
c), alla data di cessazione della permanenza nelle cariche 
stesse. 

4. Nei casi previsti dall’articolo 126 della Costituzione, 
le indennità ed il rimborso delle spese cessano, per 
i consiglieri e per i componenti della Giunta, alla data 
dello scioglimento del Consiglio. 
Capo III 
Assegno vitalizio, assicurazione infortuni e 
indennità di fine mandato 


Art. 11 
Diritto all’assegno vitalizio. Requisiti di 
età e periodo di contribuzione 


1. L’assegno vitalizio mensile spetta ai soggetti di cui 
all’articolo 1 cessati dal mandato che abbiano compiuti 
sessanta anni di età ed abbiano corrisposto i contributi 
per un periodo di almeno cinque anni. 
2. L’assegno vitalizio è cumulabile, ai sensi della normativa 
vigente, senza detrazione alcuna, con ogni altro 
eventuale trattamento di quiescenza spettante, a qualsiasi 
titolo, al consigliere cessato dal mandato. 
Art. 12 
Invalidità 


1. I soggetti di cui all’articolo 1 i quali divengano 
totalmente e permanentemente inabili al lavoro nel corso 
dell’esercizio del proprio mandato, hanno diritto all’assegno 
vitalizio indipendentemente dall’età e dalla durata 
effettiva del mandato stesso. 
2. Qualora l’inabilità totale e permanente al lavoro 
sia dovuta a cause dipendenti dall’esercizio del mandato, 
l’assegno spetta anche se essa si verifichi o sia provata 
dopo la cessazione del mandato, ma entro il termine di 
cinque anni dalla cessazione stessa. 
3. Se nonostante la dichiarazione di inabilità il soggetto 
svolge un’attività continuativa di lavoro dipendente 
od autonomo, l’assegno vitalizio non spetta, e se già 
concesso è revocato. Il competente ufficio del Consiglio 
regionale può disporre ogni accertamento e può richiedere 
all’interessato l’esibizione di certificati o documenti 
e la sottoscrizione di dichiarazioni, disponendo la 
sospensione dell’erogazione dell’assegno fino a quando 
l’interessato non adempia. 
4. Ai fini del comma 3, l’esercizio di cariche pubbliche 
elettive non costituisce attività di lavoro. 
5. Ai fini della presente legge, le lesioni o infermità 
rientranti in quelle previste dalla legge 10 agosto 1950, 
n. 648 (Riordinamento delle disposizioni sulle pensioni 
di guerra), costituiscono in ogni caso permanente inabilità 
a proficuo lavoro. 
Art. 13 
Accertamento dell’invalidità 


1. L’accertamento dell’invalidità di cui all’articolo 12 
è compiuto, con i criteri vigenti in materia di previdenza 
sociale, da un collegio medico composto da tre membri, 
di cui due nominati dall’Ufficio di presidenza e uno indicato 
dall’interessato. 
2. Sulle conclusioni del collegio medico delibera 
l’Ufficio di presidenza, il quale può disporre, prima di 
pronunciarsi, ulteriori accertamenti. 
3. L’assegno vitalizio decorre dal mese successivo a 
quello in cui è stata presentata la relativa domanda. 
Art. 14 
Ammontare dell’assegno vitalizio in caso di invalidità 

1. Nell’ipotesi prevista dall’articolo 12, comma 1, 
qualora il soggetto non abbia raggiunto il quinto anno 
di contribuzione, l’ammontare dell’assegno vitalizio 
è quello minimo previsto dall’articolo 18. Qualora gli 
anni di contribuzione siano più di cinque, l’ammontare 
dell’assegno è commisurato al numero di anni per i quali 
i contributi sono stati versati. 
Art. 15 
Contributi volontari 


1. Il soggetto che ha versato i contributi per un 
periodo inferiore a cinque anni ed abbia almeno trenta 
mesi di anzianità contributiva ha facoltà di continuare, 
qualora cessi dal mandato, il versamento per il tempo 
occorrente a completare i cinque anni necessari a conseguire 
il diritto all’assegno vitalizio minimo; l’assegno 
decorre dal primo giorno del mese successivo a quello in 
cui il soggetto ha compiuto il quinquennio contributivo 
e il sessantesimo anno di età. Per periodi di contribuzione 
inferiori ai trenta mesi non è consentita la facoltà 
di continuare il versamento ed è dovuta la restituzione 
di quanto già versato senza rivalutazione monetaria né 
corresponsione di interessi. 
2. La stessa facoltà compete agli aventi diritto di 
cui all’articolo 20, qualora il dante causa sia deceduto 
senza aver maturato il periodo necessario per l’assegno 
vitalizio. 
3. La domanda per l’ammissione alla contribuzione 
volontaria deve pervenire al competente ufficio del Consiglio 
entro tre mesi dalla cessazione del mandato o dalla 
morte del consigliere o del componente della Giunta. 
All’atto della domanda, l’interessato può optare per il 
versamento in unica soluzione oppure per il versamento 
mensile per il periodo necessario al completamento del 
quinquennio. 
4. Il soggetto di cui all’articolo 1 cessato dal mandato 
per decadenza non può esercitare la facoltà di cui 
al comma 1, ma conserva comunque il diritto alla restituzione 
dei contributi versati ai sensi dell’articolo 16, 
comma 1. 
5. I soggetti ammessi al versamento dei contributi 
volontari, qualora cessino di corrisponderli, sono messi 
in mora dal competente ufficio del Consiglio, con invito 
a riprendere la contribuzione. Decorsi inutilmente sei 
mesi, lo stesso ufficio revoca l’ammissione alla contribuzione 
volontaria e procede alla restituzione dei contributi 
versati ai sensi dell’articolo 16, comma 1. 

6. I soggetti sospesi a norma della l. 55/1990 non 
hanno facoltà, durante il periodo di sospensione, di 
continuare volontariamente il versamento della contribuzione 
per la maturazione dell’assegno vitalizio e 
della indennità di fine mandato. In caso di assoluzione 
definitiva è data facoltà di effettuare, in unica soluzione 
o ratealmente, il versamento della quota di contribuzione 
relativa al periodo di sospensione. 
Art. 16 
Rinunzia ai contributi 


1. I soggetti di cui all’articolo 1 che cessano dal mandato 
prima di aver raggiunto il periodo minimo previsto 
per conseguire il diritto all’assegno vitalizio e che non 
intendono, a tali effetti, continuare il versamento dei 
contributi, hanno diritto alla restituzione dei contributi 
versati, senza rivalutazione monetaria né corresponsione 
di interessi. 
2. La facoltà di cui al comma 1 si esercita con domanda 
al presidente del Consiglio, da inoltrare, a pena di 
decadenza, entro centoventi giorni dalla data di cessazione 
del mandato. 
3. La stessa facoltà di cui al comma 1, nel caso di 
decesso del soggetto, compete agli aventi diritto di cui 
all’articolo 20. In tali casi, la domanda al presidente del 
Consiglio deve essere inoltrata, a pena di decadenza, 
entro centoventi giorni dal decesso. 
Art. 17 
Interruzione dell’assegno vitalizio 


1. L’elezione al Parlamento nazionale o europeo o 
al Consiglio regionale della Toscana o di altra regione 
o la nomina a componente della Giunta regionale della 
Toscana o di altra regione del soggetto cessato dal mandato 
o dei soggetti di cui all’articolo 20 interrompe il 
diritto all’assegno vitalizio. 
2. Il primo giorno del mese successivo alla cessazione 
della causa di interruzione il diritto all’assegno viene 
ripristinato. 
3. Nel caso di rielezione al Consiglio regionale 
della Toscana o a presidente della Giunta regionale o 
di ulteriore nomina a componente della Giunta regionale, 
la nuova contribuzione si considera prosecuzione 
della precedente. In tali casi si applicano le aliquote 
fissate dall’articolo 18. E’ data facoltà di optare per il 
mantenimento dell’assegno vitalizio corrispondente agli 
anni già maturati nelle misure previste dall’articolo 27, 
comma 1, restando comunque soggetti alla trattenuta 
di cui all’articolo 4, ridotta ai sensi dell’articolo 18, 
comma 6. 
Art. 18 
Misura dell’assegno vitalizio 


1. L’ammontare dell’assegno vitalizio è determinato 
in percentuale sull’indennità mensile lorda di carica del 
mese cui si riferisce l’assegno. 
2. La misura dell’assegno vitalizio varia in relazione 
al numero di anni di mandato legislativo secondo la 
seguente tabella: 
anni di contribuzione: 5 percentuale sull’indennità mensile lorda: 20 per cento

 “ : 6 
“ : 7 
“ : 8 
“ : 9 
“ : 10 
“ : 11 
“ : 12 
“ : 13 
“ : 14 
“ : 15 e oltre : 23 per cento 
“ : 26 per cento 
“ : 29 per cento 
“ : 32 per cento 
“ : 35 per cento 
“ : 38 per cento 
“ : 41 per cento 
“ : 44 per cento 
“ : 47 per cento 
“ : 50 per cento 


3. Le percentuali di cui al comma 2 sono calcolate 
senza tenere conto della riduzione del 10 per cento 
dell’indennità di carica, applicata ai sensi dell’articolo 1, 
comma 54, della l. 266/2005. Le percentuali sono adeguate proporzionalmente agli incrementi dell’indennità 
di carica conseguenti agli incrementi dell’indennità dei 
componenti della Camera dei deputati di cui all’articolo 
3, comma 1. 


4. I consiglieri o il presidente della Giunta rieletti e 
i componenti della Giunta nuovamente nominati, che 
già siano destinatari di assegno vitalizio, hanno facoltà 
di continuare il versamento dei contributi nella misura 
di cui all’articolo 4 e l’assegno vitalizio è determinato 
nell’ammontare previsto dal comma 2. 
5. I soggetti di cui al comma 4 hanno altresì facoltà di 
mantenere l’assegno vitalizio maturato e restano comunque 
soggetti alla trattenuta dell’articolo 4 come ridotta ai 
sensi del comma 6. 
6. Ai soggetti che hanno maturato oltre quattordici 
anni di contribuzione e a coloro che si trovano nell’ipotesi 
prevista dal comma 4 e dall’articolo 17, comma 3, la 
trattenuta obbligatoria a titolo di contributo per l’assegno 
vitalizio di cui all’articolo 4 è ridotta dalla misura del 17 
per cento a quella del 10 per cento. 
Art. 19 
Decorrenza dell’assegno vitalizio 


1. L’assegno vitalizio è corrisposto con decorrenza 
dal primo giorno del mese successivo a quello nel quale 
il soggetto cessato dal mandato ha maturato i requisiti di 
cui all’articolo 11. 
2. Nel caso in cui il soggetto, al momento della cessazione 
del mandato, sia già in possesso dei requisiti di 
cui all’articolo 11, l’assegno vitalizio è corrisposto con 
decorrenza dal primo giorno del mese successivo. 
3. La corresponsione dell’assegno vitalizio cessa al 
termine del mese in cui avviene il decesso del titolare. 
4. I titolari di assegno vitalizio diretto o indiretto sono 
tenuti a certificare, con cadenza annuale, rispettivamente, 
l’esistenza in vita o lo stato vedovile oppure a dichiarare 
lo stato di assenza di convivenza in rapporto di coppia 
non sancito da matrimonio. A tale scopo la competente 
struttura del Consiglio, nel marzo di ogni anno, inoltra 
ai titolari dell’assegno la richiesta di autocertificazione 
e di autodichiarazione, corredata di apposito modulo. In 
caso di mancata risposta entro novanta giorni dall’inoltro 
della richiesta, e dopo ulteriore sollecito, l’erogazione 
dell’assegno vitalizio è sospesa. 
Art. 20 
Assegno vitalizio indiretto 


1. In caso di morte del titolare di assegno vitalizio 
diretto, l’assegno stesso viene riversato, nei casi e nella 
misura di cui all’articolo 21: 
a) al coniuge finché nello stato vedovile, se non sia 
stata pronunciata sentenza definitiva di scioglimento 

o di cessazione degli effetti civili del matrimonio o di 
separazione per sua responsabilità, fatte salve le diverse 
disposizioni dell’autorità giudiziaria; 

b) ai figli legittimi, legittimati, adottivi naturali riconosciuti 
o giudizialmente dichiarati, finché minori di 
anni diciotto; 

c) ai figli di cui alla lettera b) anche se maggiori degli 
anni diciotto, purché studenti, fino al compimento dei 
ventisei anni di età o totalmente inabili al lavoro e che 
abbiano diritto alla pensione di reversibilità ai sensi delle 
vigenti norme di previdenza sociale; 

d) al convivente in rapporto di coppia non sancito da 
matrimonio che perduri stabilmente da almeno tre anni. 
A tal fine, il consigliere, al momento di assunzione della 
carica, rende, sensi dell’articolo 47 del decreto Presidente 
della Repubblica 28 dicembre 2000, n. 445 (Testo 
unico delle disposizioni legislative e regolamentari in 
materia di documentazione amministrativa), dichiarazione 
in cui si indicano le generalità del convivente e la 
data d’inizio della convivenza. Nel caso in cui la convivenza 
abbia inizio nel corso dell’esercizio del mandato, 
la dichiarazione è resa a tale momento ed il periodo di 
stabilità richiesto è calcolato a decorrere dalla data della 
dichiarazione stessa. 

2. Il competente ufficio del Consiglio regionale può 
chiedere ai figli maggiorenni inabili al lavoro di cui al 
comma 1, lettera c) di sottoporsi a visita del collegio 
medico di cui all’articolo 13. 
3. Per la corresponsione dell’assegno vitalizio indiretto 
i soggetti di cui al comma 1 sono tenuti a presentare 
domanda diretta al presidente del Consiglio corredata 
dai documenti indicati dal competente ufficio del Consiglio. 
4. Il diritto all’assegno vitalizio indiretto si estingue 
con la perdita delle condizioni previste o con il decesso 
del soggetto beneficiario. Nell’ipotesi di cui al comma 
1, lettera d) il diritto si estingue nel momento in cui il 
beneficiario contrae matrimonio. 
5. I consiglieri in carica alla data di entrata in vigore 
della presente legge che intendono avvalersi del beneficio 
della reversibilità dell’assegno vitalizio a favore del 
convivente, ai sensi del comma 1, lettera d), presentano 
entro il termine di trenta giorni la dichiarazione relativa 
alla convivenza già in atto. 
Art. 21 
Ammontare dell’assegno vitalizio indiretto. 


1. L’ammontare dell’assegno vitalizio indiretto previsto 
per i soggetti di cui all’articolo 20 è stabilito in 
percentuale sull’assegno vitalizio spettante o che sarebbe 
spettato al consigliere, nella misura seguente: 

a) al coniuge o in assenza di questi al convivente, in 
mancanza di figli aventi diritto all’assegno: 60 per cento; 

b) al coniuge o in assenza di questi al convivente e ai 
figli aventi diritto all’assegno: 60 per cento al coniuge o 
in assenza di questi al convivente, 15 per cento ad ogni 
figlio, fino ad un massimo complessivo del 100 per cento 
dell’assegno; se i figli aventi diritto all’assegno sono più 
di due la quota percentuale dell’assegno è stabilita in 
parti uguali per ciascun figlio; 

c) ai figli aventi diritto, in assenza del coniuge o del 
convivente: 60 per cento nel caso che un solo figlio ne 
abbia diritto, aumento del 15 per cento per ogni ulteriore 
figlio avente diritto, fino ad un massimo complessivo 
del 100 per cento dell’assegno, con suddivisione della 
quota percentuale complessiva in parti uguali per ciascun 
figlio. 

2. L’assegno vitalizio indiretto decorre dal primo 
giorno del mese successivo a quello del decesso del 
dante causa. 
Art. 22 
Decorrenza dell’assegno vitalizio indiretto 


1. Le disposizioni degli articoli 20 e 21 si applicano 
ai soggetti di cui all’articolo 1 e ai loro aventi causa. 
2. I soggetti di cui all’articolo 20 hanno diritto 
all’assegno vitalizio indiretto con decorrenza dal primo 
giorno del mese successivo alla morte del dante causa, 
indipendentemente dalla sua età, a condizione che i contributi 
siano stati versati per almeno cinque anni, ovvero 
dal primo giorno del mese successivo a quello in cui il 
quinquennio contributivo sia stato completato ai sensi 
dell’art. 15, comma 2. 
3. La corresponsione dell’assegno vitalizio indiretto 
cessa al termine del mese in cui avviene la perdita delle 
condizioni di cui all’articolo 20 o il decesso del beneficiario. 
Art. 23 
Assegno vitalizio indiretto in caso di morte 
per cause di servizio 


1. In caso di decesso avvenuto per cause di servizio, 
l’assegno vitalizio indiretto compete agli aventi diritto, 
nella misura minima stabilita dall’articolo 18, anche se il 
soggetto di cui all’articolo 1 deceduto non abbia versato 
contributi per cinque anni. 
Art. 24 
Assicurazione contro gli infortuni 


1. L’Ufficio di presidenza delibera in ordine all’assicurazione 
contro gli infortuni e l’invalidità permanente, 
anche derivante da malattia, dei consiglieri, del presidente 
della Giunta e dei componenti della Giunta, per la 
durata del loro mandato. 

2. Il costo della polizza è coperto con trattenute d’ufficio 
sulle indennità. 
Art. 25 
Beneficiari dell’indennità di fine mandato 


1. L’indennità di fine mandato spetta: 
a) ai soggetti di cui all’articolo 1 non rieletti o non 
rinominati nella legislatura immediatamente successiva a 
quella in cui hanno esercitato il mandato, anche nel caso 
in cui non abbiano presentato la loro candidatura; 

b) ai soggetti di cui all’articolo 1 che cessino dalla 
carica nel corso della legislatura per incompatibilità o 
per dimissioni, escluso il caso di cessazione del mandato 
per decadenza salvo il diritto alla restituzione delle relative 
trattenute, senza interessi; 

c) agli aventi diritto di cui all’articolo 20, in caso di 
decesso del dante causa durante l’esercizio del mandato. 


Art. 26 
Misura dell’indennità di fine mandato 


1. La misura dell’indennità di fine mandato è stabilita, 
per ogni anno di mandato esercitato, in una mensilità 
dell’indennità di carica lorda in godimento nel corso del 
mese in cui si verifica la cessazione dalla carica. 
2. La misura di cui al comma 1 è calcolata senza tenere 
conto della riduzione del 10 per cento dell’indennità di 
carica, applicata ai sensi dell’articolo 1, comma 54, della 
l. 266/2005. La misura è adeguata proporzionalmente 
agli incrementi dell’indennità di carica conseguenti agli 
incrementi dell’indennità dei componenti della Camera 
dei deputati di cui all’articolo 3, comma 1. 
3. Ai fini del computo del periodo di mandato, la 
frazione di anno di esercizio del mandato stesso si considera 
come anno intero purché sia di durata non inferiore 
a sei mesi e un giorno. 
4. Il soggetto che abbia già beneficiato della liquidazione 
dell’indennità di fine mandato ha diritto, nel 
caso di rielezione o ulteriore nomina in legislatura non 
immediatamente successiva a quella per la quale ha 
avuto luogo la liquidazione, alla corresponsione di una 
indennità per i mandati successivi. 
5. L’attribuzione dell’indennità viene effettuata 
dalla competente struttura del Consiglio entro tre mesi 
dall’inizio della nuova legislatura o dalla cessazione del 
mandato. 

Art. 27 

tura, l’ammontare dell’assegno vitalizio è determinato 
Disposizioni transitorie 

in percentuale dell’indennità mensile lorda di carica del 
mese cui si riferisce l’assegno vitalizio, nelle seguenti 

1. Per i consiglieri in carica fino alla quinta legislamisure: 
anni di contribuzione: 5 percentuale sull’indennità mensile lorda: 30 per cento

 “ : 6 
“ : 7 
“ : 8 
“ : 9 
“ : 10 
“ : 11 
“ : 12 
“ : 13 
“ : 14 
“ : 15 
“ : 16 e oltre 
“ : 33 per cento 
“ : 36 per cento 
“ : 39 per cento 
“ : 42 per cento 
“ : 45 per cento 
“ : 48 per cento 
“ : 51 per cento 
“ : 54 per cento 
“ : 57 per cento 
“ : 60 per cento 
“ : 63 per cento 

2. Le percentuali di cui al comma 1 sono calcolate 
senza tenere conto della riduzione del 10 per cento 
dell’indennità di carica, applicata ai sensi dell’articolo 1, 
comma 54, della l. 266/2005. Le percentuali sono adeguate 
proporzionalmente agli incrementi dell’indennità 
di carica conseguenti agli incrementi dell’indennità dei 
componenti della Camera dei deputati di cui all’articolo 
3, comma 1. 
3. Ai soggetti di cui al comma 1 la decorrenza 
dell’assegno vitalizio può essere anticipata, a richiesta, 
fino dal compimento del cinquantacinquesimo anno, 
operandosi, in questo caso, una riduzione dell’assegno 
secondo la seguente tabella: 
età : 55 coefficiente di riduzione: 0,7604

 “ : 56 “ : 0,8016 
“ : 57 “ : 0,8460 
“ : 58 “ : 0,8936 
“ : 59 “ : 0,9448 


4. I soggetti di cui all’articolo 1 in carica all’entrata in 
vigore della presente legge che nella settima legislatura 
abbiano optato per il regime di astensione dal versamento 
dei contributi previdenziali, in attuazione delle 
previsioni, allora vigenti, di cui all’articolo 3 della legge 
regionale 13 giugno 1983, n. 47 (Indennità e rimborso 
spese ai consiglieri regionali), come sostituito dall’articolo 
2 della legge regionale 31 ottobre 2001, n. 52, 
hanno la facoltà di richiedere, con le modalità definite 
dall’Ufficio di presidenza, il riscatto delle annualità non 
versate, da realizzarsi entro il termine di corresponsione 
dell’indennità di fine mandato, ai sensi dell’articolo 26, 
comma 5, con oneri a totale carico del richiedente. 
Capo IV 
Trattamento economico di missione 


Art. 28 

Trattamento di missione nel territorio regionale 

1. Ai soggetti di cui all’articolo 1 è corrisposto, per 
missioni nel territorio regionale, autorizzate di diritto in 
funzione dell’espletamento del mandato, un rimborso 
spese mensile onnicomprensivo delle spese di trasporto 
e di permanenza commisurato alle seguenti percentuali 
dell’indennità mensile di carica e di funzione: 
a) presidente del Consiglio, presidente e componenti 
della Giunta: 15 per cento; 
b) consiglieri: 10 per cento. 

2. Le percentuali di cui al comma 1 sono calcolate 
senza tenere conto della riduzione del 10 per cento 
dell’indennità di carica e di funzione, applicata ai sensi 
dell’articolo 1, comma 54, della l. 266/2005. Si tiene 
conto comunque dei successivi incrementi dell’indennità 
di carica conseguenti agli incrementi dell’indennità dei 
componenti della Camera dei deputati di cui all’articolo 
3, comma 1. 
Art. 29 
Autovetture e rimborsi per attività istituzionali delle 
commissioni 


1. I membri delle commissioni, previa decisione delle 
medesime, possono usufruire a titolo gratuito dell’autovettura 
di servizio per le attività istituzionali delle commissioni 
stesse nel territorio regionale. 
2. I membri delle commissioni hanno inoltre diritto 
al rimborso delle spese di vitto e di alloggio nel caso di 
missioni nel territorio regionale necessarie allo svolgimento 
di inchieste o indagini conoscitive disposte dal 
Consiglio o dall’Ufficio di presidenza. 

Art. 30 
Trattenuta per utilizzo di autovettura di servizio 

1. Ai soggetti che non hanno a propria disposizione 
in via permanente un’autovettura di servizio ai sensi 
dell’articolo 8, comma 1, e che utilizzano l’autovettura 
di servizio per le missioni nel territorio regionale, è 
operata una trattenuta sul rimborso spese per ciascuna 
missione, calcolata sulla base di quanto previsto dall’articolo 
8, con riferimento al percorso di andata e ritorno 
dell’autovettura tra la sede del Consiglio, la residenza e 
la sede della missione. L’importo complessivo trattenuto 
non può superare il rimborso spese complessivo di cui 
all’articolo 28. 
Art. 31 
Trattamento di missione al di fuori del 
territorio regionale 


1. Ai soggetti di cui all’articolo 1 che si recano fuori 
del territorio regionale per ragioni del loro ufficio spetta 
l’indennità di missione e il rimborso delle spese nei limiti 
e con le modalità di cui alla presente legge. 
2. La missione è preventivamente autorizzata dal 
presidente del Consiglio per i consiglieri e dal presidente 
della Giunta per i componenti della Giunta. 
3. Il giorno, l’ora di inizio ed il termine della missione 
e le altre indicazioni di spesa relative alla missione 
stessa devono risultare da dichiarazione sottoscritta 
dall’interessato, resa attraverso il modulo predisposto 
dalla struttura regionale competente. 
Art. 32 
Ammontare dell’indennità 


1. La misura dell’indennità di missione viene determinata 
con deliberazione dell’Ufficio di presidenza. 
2. L’indennità non spetta per missioni complessivamente 
inferiori alle quattro ore. 
3. L’indennità spetta soltanto per i giorni strettamente 
necessari allo svolgimento delle funzioni per le quali è 
stata autorizzata la missione. 
Art. 33 
Missioni all’estero 


1. Per le missioni effettuate all’estero spettano le 
indennità nella misura netta, espressa dalla valuta estera 
riferita a ciascun paese, secondo i criteri stabiliti dal 
decreto ministeriale 13 gennaio 2003 (Determinazione, 
in unità di euro, delle diarie di missione all’estero del 
personale statale civile e militare, delle università e della 
scuola) e dall’articolo 28 del decreto legge 4 luglio 2006, 

n. 223, convertito in legge 6 agosto 2006, n. 248 (Conversione 
in legge, con modificazioni, del d.l. 4 luglio 
2006, n. 223, recante disposizioni urgenti per il rilancio 
economico e sociale, per il contenimento e la razionalizzazione 
della spesa pubblica, nonché interventi in materia di entrate e di contrasto all’evasione fiscale). 
Art. 34 
Spese di alloggio e vitto 


1. I soggetti di cui all’articolo 1 possono chiedere il 
rimborso delle spese di alloggio in pensione o albergo 
non di lusso e di vitto, con le seguenti limitazioni delle 
indennità di cui agli articoli 32 e 33: 
a) in caso di rimborso delle spese di alloggio e vitto, 
comprensivo di pranzo e cena, riduzione dell’indennità 
di due terzi; 

b) in caso di rimborso delle spese di alloggio e di un 
solo pasto, riduzione dell’indennità di sette dodicesimi; 
c) in caso di rimborso delle spese di alloggio, riduzione 
dell’indennità di un terzo; 
d) in caso di rimborso delle spese di vitto, riduzione 
dell’indennità di un mezzo; 
e) in caso di rimborso delle spese di un solo pasto, 
riduzione dell’indennità di un quarto. 

2. Le riduzioni di cui al comma 1 si applicano anche 
quando alloggio o vitto non sono stati pagati dal soggetto 
interessato. Il godimento gratuito di vitto e alloggio 
deve risultare dalla dichiarazione di cui all’articolo 31, 
comma 3. 
Art. 35 
Rimborsi spese 


1. Ai soggetti di cui all’articolo 1 che si recano in 
missione spetta: 
a) il rimborso integrale delle spese di trasporto su 
mezzi pubblici, dietro presentazione dei relativi biglietti 
di viaggio; 

b) il rimborso del vagone letto o cuccetta, con riduzione 
di un terzo delle indennità di cui agli articoli 32 e 
33; 

c) per i viaggi effettuati con automezzo proprio, un 
rimborso pari a un quinto del costo di un litro di benzina 
per ogni chilometro, calcolato con le modalità di cui 
all’articolo 8, comma 3; 

d) il rimborso della spesa sostenuta per pedaggio 
autostradale, dietro presentazione del relativo scontrino, 
qualora non sia in dotazione o non sia utilizzata la tessera 
autostradale; 

e) il rimborso delle spese di taxi nell’ambito della 
località di missione, motivate da specifiche esigenze di 
servizio, dietro presentazione della relativa ricevuta; 

f) un’indennità pari al 5 per cento dell’importo complessivo liquidato per indennità e rimborso spese, a titolo 
di rimborso delle spese di missione non documentabili. 
Tale percentuale è elevata al 10 per cento per le missioni 
all’estero. In entrambi i casi le spese per l’uso del mezzo 
aereo sono calcolate, ai fini della determinazione dell’indennità 
di cui alla presente lettera, nella misura del 50 
per cento. 

Art. 36 
Spese di rappresentanza 


1. Ai soggetti di cui all’articolo 1 che si rechino in 
missione in rappresentanza della Regione è dovuto il 
rimborso delle spese sostenute per motivi di rappresentanza 
o in ragione della carica ricoperta, dietro presentazione 
di idonea documentazione o, in mancanza, di 
dichiarazione sostitutiva dell’interessato. 
Art. 37 
Anticipo della missione 


1. I soggetti di cui all’articolo 1, autorizzati a recarsi 
in missione, possono chiedere l’anticipazione delle presumibili 
spese e indennità. 
2. Il rimborso delle spese e la corresponsione delle 
indennità spettanti sono conguagliati al termine della 
missione. 
Art. 38 
Norma finanziaria 


1. Agli oneri derivanti dalle disposizioni della presente 
legge si fa fronte, per l’esercizio 2008, con gli 
stanziamenti previsti dal capitolo 100 del bilancio del 
Consiglio regionale. Per gli esercizi successivi si provvede 
mediante i corrispondenti capitoli del bilancio del 
Consiglio regionale. 
Art. 39 
Abrogazioni 


1. Alla data di entrata in vigore della presente legge 
sono abrogate le seguenti leggi regionali: 
1) 13 giugno 1983, n. 47 (Indennità e rimborso spese 
ai consiglieri regionali); 
2) 13 giugno 1983, n. 48 (Norme sulla previdenza, 
l’assicurazione infortuni e l’indennità di fine mandato ai 
Consiglieri della Regione Toscana); 

3) 30 giugno 1986, n. 31 (Modifica alla legge 
regionale 48/1983 contenente: norme sulla previdenza, 
l’assicurazione infortuni e l’indennità di fine mandato ai 
Consiglieri della Regione Toscana); 

4) 4 agosto 1986, n. 37 (Trattamento economico di 
missione dei Consiglieri regionali); 
5) 16 novembre 1987, n. 55 (Modifiche e integrazioni 

alla legge regionale 13 giugno 1983, n. 48 concernente 
norme sulla previdenza l’assicurazione infortuni e l’indennità 
di fine mandato ai Consiglieri della Regione 
Toscana); 

6) 8 febbraio 1994, n. 20 (Modifiche e integrazioni 
alle leggi regionali 13 giugno 1983, nn. 47 e 48); 

7) 29 marzo 1994, n. 27 (Ulteriore integrazione alle 
leggi regionali 13 giugno 1983, nn. 47 e 48); 

8) 27 febbraio 1995, n. 22 (Nuove modificazioni ed 
integrazioni alle leggi regionali 13 giugno 1983, nn. 47 
e 48); 

9) 28 marzo 2000, n. 46 (Legge regionale 13 giugno 
1983, n. 48 “Norme sulla previdenza, l’assicurazione 
infortuni e l’indennità di fine mandato dei Consiglieri 
della Regione Toscana”. Modifiche); 

10) 11 luglio 2000, n. 59 (Indennità e rimborso spese 
ai Consiglieri regionali: modificazioni); 

11) 16 agosto 2001, n. 37 (Legge regionale 13 giugno 
1983, n. 47 “Indennità e rimborso spese ai Consiglieri 
regionali” e legge regionale 4 agosto 1986, n. 37 “Trattamento 
economico di missione dei Consiglieri regionali”. 
Modifiche); 

12) 31 ottobre 2001, n. 52 (Modifiche alle leggi 
regionali 13 giugno 1983, n. 47 “Indennità e rimborso 
spese ai Consiglieri regionali” e successive modificazioni, 
e 13 giugno 1983, n. 48 “Norme sulla previdenza, 
l’assicurazione infortuni, e l’indennità di fine mandato ai 
Consiglieri della Regione Toscana” e successive modificazioni); 


13) 18 febbraio 2002, n. 6 (Ulteriori modifiche alla 
legge regionale 4 agosto 1986, n. 37 “Trattamento economico 
di missione dei Consiglieri regionali”); 

14) 8 marzo 2004, n. 15 (Modifiche alla legge regionale 
4 agosto 1986, n. 37 “Trattamento economico di 
missione dei Consiglieri regionali”. Modifiche); 

15) 3 agosto 2004, n. 45 (Modifica della legge regionale 
13 giugno 1983, n. 48 “Norme sulla previdenza, 
l`assicurazione infortuni e l`indennità di fine mandato ai 
consiglieri della Regione Toscana”); 

16) 28 luglio 2006, n. 36 (Ambito di applicazione 
nell’ordinamento regionale dell’articolo 1, comma 54, 
della legge 23 dicembre 2005, n. 266 “Legge finanziaria 
per il 2006”). 

2. Al comma 1 dell’articolo 2 della legge regionale 
21 marzo 2000, n. 38 (Disposizioni relative allo status di 
componente della Giunta regionale), sono soppresse le 
parole: “nonché la normativa in materia di indennità, rimborsi 
spese, trattamenti di missione, aspettative, assicurazioni 
e previdenza prevista per i componenti della Giunta 
che ricoprono la carica di Consigliere regionale”. 
La presente legge è pubblicata sul Bollettino Ufficiale 
della Regione. E’ fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 9 gennaio 2009 

La presente legge è stata approvata dal Consiglio Regionale 
nella seduta del 23.12.2008. 
