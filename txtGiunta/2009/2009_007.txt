

LEGGE REGIONALE 6 marzo 2009, n. 7 

Disciplina delle strutture veterinarie pubbliche e 
private. 

Il Consiglio regionale ha approvato 
Il Presidente della Giunta 
promulga 

la seguente legge: 




PREAMBOLO 

Visto l'articolo 117, terzo comma della Costituzione; 

Visto l'articolo 193 del regio decreto 27 luglio 1934, 

n. 1265 (Testo unico delle leggi sanitarie); 
Visto l'articolo 23 del decreto del Presidente della 
Repubblica 10 giugno 1955, n. 854 (Decentramento dei 
servizi dell'Alto Commissariato per l'igiene e la sanità 
pubblica); 

Vista la legge 5 febbraio 1992, n. 175 (Norme in 
materia di pubblicità sanitaria e di repressione dell'esercizio 
abusivo delle professioni sanitarie); 

Visto il decreto del Ministro della sanità 16 settembre 
1994, n. 657 (Regolamento concernente la disciplina 
delle caratteristiche estetiche delle targhe, insegne e 
inserzioni per la pubblicità sanitaria); 

Visto l'accordo Stato-Regioni del 26 novembre 2003 
tra il Ministero della salute, le regioni e le Province 
autonome di Trento e Bolzano, che introduce una classificazione 
tipologica delle strutture veterinarie pubbliche 
e private, in studi veterinari con o senza accesso 
di animali, ambulatori veterinari, cliniche veterinarie, 
ospedali veterinari, laboratori veterinari di analisi e, per 
ciascuna tipologia, definisce i requisiti strutturali, tecnologici 
ed organizzativi minimi richiesti per l'erogazione 
delle prestazioni veterinarie, demandando alle regioni la 
disciplina delle modalità di rilascio delle autorizzazioni 
sanitarie, nonché l'accertamento e la verifica del rispetto 
dei requisiti minimi; 

Visto la deliberazione della Giunta regionale 6 giugno 
2005, n. 625 (Linee guida relative ai requisiti minimi 
delle strutture veterinarie pubbliche e private), che recepisce 
l'accordo Stato-Regioni del 26 novembre 2003; 

Considerato: 

1. La necessità di introdurre la classificazione tipologica 
delle strutture veterinarie pubbliche e private come disposto 
dall'accordo Stato-Regioni del 26 novembre 2003. 
2. L'opportunità di una maggiore tutela dell'utenza 
accrescendo il vincolo all'ottemperanza a requisiti strutturali 
resi cogenti, snellendo nel contempo le procedure 
di apertura delle strutture veterinarie con l'introduzione 
di una dichiarazione di inizio attività, in luogo della procedura 
di autorizzazione sanitaria del sindaco resa previo 
nulla osta del competente servizio veterinario. 
3. L'opportunità di prevedere un'attività di vigilanza 
e controllo da parte delle aziende (unità sanitarie locali) 
USL e le relative sanzioni. 
Capo I 
Disposizioni generali 


 

Art. 1 
Finalità 


1. La Regione Toscana tutela il diritto dei cittadini ad 
una corretta e completa informazione sulle prestazioni 
rese dalle strutture di cura per animali e il diritto alla effettiva 
qualificazione delle strutture stesse in rapporto alla 
tipologia di appartenenza, perseguendo la promozione e la 
diffusione della cultura del rispetto per gli animali. 
2. La Regione promuove, altresì, la semplificazione 
dei procedimenti amministrativi connessi all'esercizio 
delle attività di cura degli animali e stabilisce i criteri 
per la diversificazione del servizio offerto ai cittadini 
nell'ambito di tali attività. 
Art. 2 
Oggetto ed ambito di applicazione 


1. La presente legge si applica alle strutture veterinarie 
pubbliche e private aventi sede sul territorio regionale 
e destinate all'esercizio dell'attività libero professionale 
veterinaria. Essa disciplina: 
a) le tipologie di struttura veterinaria ed i relativi 
requisiti minimi strutturali, impiantistici, tecnologici ed 
organizzativi; 

b) il procedimento amministrativo per l'apertura 
delle strutture veterinarie; 

c) gli obblighi conseguenti all'apertura di strutture 
veterinarie finalizzati a garantire la trasparenza e la 
correttezza dell'informazione ai cittadini detentori di 
animali; 

d) i criteri per lo svolgimento di attività accessorie a 
quelle di cura nell'ambito delle strutture veterinarie e per 
la coesistenza di tali attività; 

e) i termini e le modalità per l'adeguamento ai requisiti 
minimi di cui alla lettera a) e per la verifica del loro 
mantenimento. 

Capo II 
Classificazione delle strutture veterinarie e 
relativi requisiti generali e specifici 


Art. 3 
Classificazione delle strutture veterinarie 


1. Ai fini della presente legge si intende per: 
a) studio veterinario: struttura in cui il medico veterinario, 
generico o specialista, esplica la propria attività 
professionale in forma privata e personale, con o senza 
accesso di animali; 

b) studio veterinario associato: studio veterinario con 

o senza accesso di animali nel quale due o più medici 
veterinari, generici o specialisti, esplicano la loro attività 
professionale in forma privata ed indipendente, con la 
condivisione di ambienti comuni; 
c) ambulatorio veterinario: struttura avente individualità 
propria e organizzazione autonoma in cui vengono 
fornite prestazioni professionali, con accesso di animali, 
da uno o più medici veterinari, generici o specialisti, 
senza degenza di animali oltre quella giornaliera; 

d) clinica veterinaria o casa di cura veterinaria: struttura 
avente individualità propria ed organizzazione autonoma 
in cui vengono fornite prestazioni professionali da più 
medici veterinari, generici o specialisti, con possibilità di 
degenza di animali oltre quella giornaliera e di assistenza 
medico-chirurgica di base e/o di tipo specialistico; 

e) ospedale veterinario: struttura avente individualità 
propria ed organizzazione autonoma nella quale vengono 
fornite prestazioni professionali da più medici veterinari, 
generici o specialisti, con possibilità di degenza di animali 
oltre quella giornaliera, servizio di pronto soccorso 
garantito nell'arco delle ventiquattro ore, presenza continuativa 
di almeno un medico veterinario e servizio di 
diagnostica di laboratorio; 

f) laboratorio veterinario di analisi: struttura veterinaria 
dove si possono eseguire, per conto terzi e con 
richiesta veterinaria, indagini diagnostiche strumentali 
di carattere fisico, chimico, ematologico, immunologico, 
microbiologico, citologico ed istologico su liquidi e materiali 
biologici animali, con rilascio dei relativi referti. 

Art. 4 
Requisiti delle strutture veterinarie 


1. Fatti salvi i requisiti specifici previsti dal comma 
2, e dagli articoli 5, 6, 7 e 8, in tutti i locali dove è previsto 
l'accesso di animali il pavimento e le pareti fino a 
due metri di altezza sono rivestiti in materiale lavabile e 
disinfettabile. 
2. Le strutture veterinarie che rivolgono la loro 
attività agli animali da reddito sono dotate, in relazione 
alla tipologia di attività svolta, di stalle, scuderie, box e 
paddock idonei alle specie considerate, di travagli per la 
visita e la terapia degli animali, nonché di box di anestesia 
e risveglio e di spazi da impiegare per la diagnosi 
delle patologie che richiedono il movimento controllato 
degli animali. 
3. I locali destinati alla degenza, indipendentemente 
dalla durata della medesima, sono realizzati nel rispetto 
delle norme vigenti sul benessere animale e dei requisiti 
minimi previsti dal decreto legislativo 27 gennaio 1992, 
n. 116 (Attuazione della direttiva 86/609/CEE in materia 
di protezione degli animali utilizzati a fini sperimentali o 
ad altri fini scientifici). 
Art. 5 
Studio veterinario 


1. Lo studio veterinario nel quale non sia previsto 
 

l'accesso di animali è dotato almeno di locale adibito ad 
attività professionale e di servizio igienico. 

2. Lo studio veterinario nel quale sia previsto l'accesso 
di animali possiede i seguenti requisiti minimi: 

a) requisiti strutturali: 

1) sala di attesa; 

2) area per adempimenti amministrativi; 

3) sala per l'esecuzione delle prestazioni; 

4) locali o armadi destinati al deposito di materiale 
d'uso, farmaci, attrezzature, strumentazioni; 

5) servizio igienico. 

b) requisiti impiantistici: 

1) adeguata illuminazione ed aerazione nella sala di 
attesa e nei locali operativi; 

2) impianto idrico. 

c) requisiti tecnologici: attrezzature e presidi medico


chirurgici in relazione alla specifica attività svolta. 

Art. 6 
Ambulatorio veterinario 


1. L'ambulatorio veterinario possiede i seguenti requisiti 
minimi: 

a) requisiti strutturali: 

1) sala di attesa; 

2) area per adempimenti amministrativi; 

3) locale per l'attività clinica; 

4) locale per l'attività chirurgica; 

5) locali o armadi destinati al deposito di materiale 
d'uso, farmaci, attrezzature, strumentazioni; 

6) servizio igienico. 

b) requisiti impiantistici: 

1) adeguata illuminazione ed aerazione nella sala di 
attesa e nei locali operativi; 

2) impianto idrico. 

c) requisiti tecnologici: attrezzature e presidi medicochirurgici 
in relazione alla specifica attività svolta. 

d) requisiti organizzativi: 

1) identificazione e comunicazione all'utenza del 
nominativo di un medico veterinario con qualifica di 
direttore sanitario, qualora nell'ambulatorio operino più 
medici veterinari oppure, in ipotesi di gestione singola, il 
titolare della struttura non sia medico veterinario; 

2) affissione di orario, regolamento interno e modalità 
di accesso alla struttura. 

Art. 7 
Clinica-casa di cura veterinaria 


1. La clinica-casa di cura veterinaria possiede i 
seguenti requisiti minimi: 
a) requisiti strutturali: 
1) sala di attesa; 
2) area per gli adempimenti amministrativi; 
3) locale per l'attività clinica; 

4) locale per l'attività chirurgica; 

5) area per la diagnostica radiologica; 

6) area per il laboratorio di analisi interno; 

7) spazi o armadi destinati al deposito di materiale 
d'uso, farmaci, attrezzature, strumentazioni; 

8) locale adeguato e attrezzato con box e/o gabbie per 
la degenza degli animali; 

9) locale separato per il ricovero di animali con 
malattie trasmissibili; 

10) servizi igienici. 

b) requisiti impiantistici: 

1) adeguata illuminazione ed aerazione nella sala di 
attesa e nei locali operativi; 

2) impianto idrico. 

c) requisiti tecnologici: attrezzature e presidi medicochirurgici 
in relazione alla specifica attività svolta; 

d) requisiti organizzativi: 

1) identificazione e comunicazione all'utenza del 
nominativo del direttore sanitario; 

2) affissione di orario, regolamento interno e modalità 
di accesso alla struttura; 

3) presenza di almeno un medico veterinario durante 
l'orario di apertura al pubblico ed in caso di animali in 
degenza. 

Art. 8 
Ospedale veterinario 


1. L'ospedale veterinario possiede i seguenti requisiti 
minimi: 

a) requisiti strutturali: 

1)sala di attesa; 

2)locale per gli adempimenti amministrativi; 

3) locale per l'attività clinica; 

4) locale per l'attività chirurgica; 

5) locale per la diagnostica radiologica; 

6) locale per il laboratorio di analisi interno; 

7) locale per il pronto soccorso e la terapia intensiva; 

8) locali o armadi destinati al deposito di materiale 
d'uso, farmaci, attrezzature, strumentazioni; 

9) locale adeguato e attrezzato con box e/o gabbie per 
la degenza degli animali; 

10) locale separato per il ricovero di animali con 
malattie trasmissibili; 

11) servizi igienici; 

12) locali ad uso personale. 

b) requisiti impiantistici: 

1) adeguata illuminazione ed aerazione nella sala di 
attesa e nei locali operativi; 

2) impianto idrico. 

c) requisiti tecnologici: attrezzature e presidi medicochirurgici 
in relazione alla specifica attività svolta. 

d) requisiti organizzativi: 

1) identificazione e comunicazione all'utenza del 

nominativo del direttore sanitario; 

 

2) affissione di orario, regolamento interno e modalità 
di accesso alla struttura; 

3) presenza di almeno un medico veterinario e servizio 
di pronto soccorso nell'arco delle ventiquattro ore. 

2. Qualora il laboratorio d'analisi interno operi anche 
per conto terzi, la struttura deve possedere i requisiti 
minimi prescritti per il laboratorio veterinario di analisi 
di cui all'articolo 9. 
Art. 9 
Laboratorio veterinario di analisi 


1. Il laboratorio veterinario di analisi possiede i 
seguenti requisiti minimi: 

a) requisiti strutturali: 

1) locale per l'accettazione dei campioni; 

2) locale per l'esecuzione di analisi diagnostiche; 

3) locale per il lavaggio e la sterilizzazione della 
vetreria; 

4) locali o armadi destinati al deposito di materiale 
d'uso, reagenti, attrezzature, strumentazioni; 

5) servizi igienici. 

b) requisiti impiantistici: 

1) adeguata illuminazione ed aerazione nel locale per 
l'accettazione dei campioni e nei locali operativi; 

2) impianto idrico. 

c) requisiti tecnologici: attrezzature e reagenti in relazione 
alla specifica attività svolta. 

d) requisiti organizzativi: identificazione e comunicazione 
all'utenza del nominativo del direttore sanitario, 
affissione orario d'apertura e modalità di accesso alla 
struttura. 

2. Nei locali destinati all'attività di laboratorio, i 
pavimenti e le pareti fino a due metri di altezza devono 
essere rivestiti in materiale lavabile e disinfettabile. 
3. Nei laboratori veterinari di analisi non è consentito 
alcun tipo di attività clinica e chirurgica su animali. 
Art. 10 
Strutture veterinarie mobili 


1. Sono ammesse strutture veterinarie mobili, per il 
raggiungimento degli obiettivi istituzionali delle aziende 
unità sanitarie locali (USL) e per il soccorso di animali 
feriti o in gravi condizioni; tali strutture sono utilizzate 
per lo svolgimento di attività organicamente collegate ad 
una o più strutture veterinarie. 
2. Le strutture mobili devono avere superfici facilmente 
lavabili e disinfettabili prive di sporgenze o altri 
fattori di rischio, aerazione e luminosità adeguate, nonché 
dotazioni sufficienti per l'attività prevista. 
Art. 11 
Attività accessorie 


1. E' consentita, all'interno delle strutture veterinarie, 
la cessione di beni accessori funzionali al completamento 
della prestazione professionale sanitaria, quali articoli 
parafarmaceutici, diete alimentari ed attrezzature connesse 
alla salute animale. 
2. La cessione di cui al comma 1 può essere effettuata 
nel rispetto dei seguenti criteri: 
a) effettuazione esclusivamente sotto la responsabilità 
del medico veterinario nei riguardi del detentore 
dell'animale in cura; 

b) divieto di pubblicità all'esterno della struttura 
veterinaria; 

c) assoggettamento agli adempimenti amministrativi 
e fiscali previsti per la prestazione professionale sanitaria. 


3. E' vietato all'interno delle strutture veterinarie lo 
svolgimento di attività diverse da quella sanitaria, siano 
esse commerciali, artigianali o di allevamento, fatta 
eccezione per l'attività di toelettatura animale a condizione 
che: 
a) l'attività sia svolta in locali adiacenti ma strutturalmente 
separati da quelli destinati all'attività sanitaria; 

b) i locali adibiti all'attività di toelettatura siano dotati 
individualmente dei requisiti richiesti dall'articolo 5, 
comma 1; 

c) sia adottata ogni misura idonea a garantire la permanenza 
delle condizioni necessarie al corretto e decoroso 
svolgimento della professione veterinaria. 

Capo III 
Adempimenti amministrativi 


Art. 12 
Avvio dell'attività della struttura veterinaria 


1. Il titolare di studio veterinario di cui all'articolo 5, 
comma 1, può iniziare l'attività previa comunicazione 
al servizio veterinario dell'azienda USL competente per 
territorio e, per conoscenza, all'ordine professionale provinciale 
dei medici veterinari. In caso di studio veterinario 
associato, la comunicazione deve essere sottoscritta 
da tutti gli associati. 
2. Per le strutture veterinarie di cui all'articolo 5, 
comma 2, e agli articoli 6, 7, 8 e 9, il titolare della struttura 
può iniziare l'attività previa presentazione di una 
dichiarazione di inizio attività al comune in cui ha sede 
la struttura, con cui si attesta la sussistenza dei requisiti 
generali di cui all'articolo 4 e dei requisiti specifici previsti 
rispettivamente dall'articolo 5, comma 2, e dagli 
articoli 6, 7, 8 e 9. 
 

3. Entro trenta giorni dal ricevimento della dichiarazione 
di cui al comma 2, il comune, in caso di accertata 
carenza delle condizioni, modalità e fatti legittimanti, 
adotta motivati provvedimenti di divieto di prosecuzione 
dell'attività e di rimozione dei suoi effetti, salvo che, ove 
ciò sia possibile, l'interessato provveda a conformare 
l'attività ed i suoi effetti alla normativa vigente entro un 
termine fissato dal comune, in ogni caso non inferiore a 
trenta giorni 
4. Il comune comunica l'avvio dell'attività della 
struttura veterinaria di cui al comma 2, al servizio veterinario 
dell'azienda USL competente per territorio, nonché, 
per conoscenza, all'ordine professionale provinciale 
dei medici veterinari. 
5. Alla comunicazione di cui al comma 1 ed alla 
dichiarazione di cui al comma 2, da inviare anche in formato 
digitale compatibilmente con gli standard adottati 
a livello regionale, è allegata la documentazione indicata 
con deliberazione della Giunta regionale. 
Art. 13 
Variazioni della denominazione e 
cessazione dell'attività 


1. In caso di variazione della denominazione e di 
cessazione dell'attività dello studio veterinario di cui 
all'articolo 5, comma 1, il titolare ne dà comunicazione 
al servizio veterinario dell'azienda USL competente per 
territorio e, per conoscenza, all'ordine professionale provinciale 
dei medici veterinari. 
2. In caso di variazione della denominazione o della 
ragione sociale e di cessazione dell'attività di una struttura 
veterinaria di cui all'articolo 5, comma 2, e agli 
articoli 6, 7, 8 e 9, il titolare comunica l'avvenuta variazione 
o cessazione al comune ed al servizio veterinario 
dell'azienda USL competenti per territorio, nonché, per 
conoscenza, all'ordine professionale provinciale dei 
medici veterinari. 
3. Alle comunicazioni di cui ai commi 1 e 2, da 
inviare anche in formato digitale compatibilmente con 
gli standard adottati a livello regionale, è allegata la 
documentazione indicata con la deliberazione di cui 
all'articolo 12, comma 5. 
4. La variazione della tipologia di struttura è comunque 
soggetta agli adempimenti di cui all'articolo 12. 
Capo IV 
Disposizioni transitorie e finali 


Art. 14 
Norma transitoria 


1. La disciplina dei requisiti stabiliti dalla presente 
legge si applica in caso di realizzazione di nuove strutture 
veterinarie e di ampliamento o di trasformazione 
di strutture già esistenti. Per ampliamento si intende un 
aumento della superficie pari ad almeno il 10 per cento 
della struttura esistente; per trasformazione si intende la 
variazione della tipologia della struttura già autorizzata, 
con o senza lavori sugli edifici o parti di essi. 
2. Le aziende USL effettuano una verifica delle 
strutture veterinarie già autorizzate entro il termine di un 
anno dall'entrata in vigore della presente legge. Qualora 
risulti necessario, l'azienda USL assegna alla struttura 
un termine di adeguamento ai requisiti stabiliti dalla 
presente legge non superiore a due anni dalla data della 
verifica. 
3. La verifica della permanenza dei requisiti stabiliti 
dalla presente legge viene comunque effettuata con 
periodicità almeno quinquennale. 
4. I procedimenti amministrativi di cui agli articoli 12 
e 13, in corso alla data di entrata in vigore della presente 
legge, sono conclusi sulla base della deliberazione della 
Giunta regionale 6 giugno 2005, n. 625 (Linee guida 
relative ai requisiti minimi delle strutture veterinarie 
pubbliche e private). 
Art. 15 
Sanzioni 


1. Il titolare della struttura non adeguata ai requisiti di 
cui agli articoli 4, 5, 6, 7, 8 e 9 è soggetto alla sanzione 
amministrativa del pagamento di una somma da euro 
2.000,00 a euro 6.000,00. 
2. Il titolare della struttura che contravvenga alle 
disposizioni di cui all'articolo 11 è soggetto alla sanzione 
amministrativa del pagamento di una somma da euro 
2.000,00 a euro 6.000,00. 
3. Il titolare della struttura che esponga targhe e 
insegne pubblicitarie non conformi alla tipologia di 
appartenenza è soggetto alla sanzione amministrativa 
del pagamento di una somma da euro 1.000,00 a euro 
3.000,00. 
4. Nel caso in cui l'azienda USL competente per 
territorio riscontri inadeguatezze rispetto ai requisiti 
indicati al comma 1, essa fissa un congruo termine di 
tempo entro il quale tali inadeguatezze devono essere 
eliminate; il mancato adempimento entro tale termine 
comporta l'applicazione della sanzione di cui al comma 
1 da parte dell'organo di vigilanza dell'azienda USL che 
ha effettuato l'accertamento. 
 

5. Il comune esercita la vigilanza sul rispetto delle 
disposizioni di cui al comma 2 e al comma 3. 
6. Ai sensi dell'articolo 2 della legge regionale 28 
dicembre 2000, n. 81 (Disposizioni in materia di sanzioni 
amministrative), le sanzioni di cui alla presente legge 
sono irrogate dal comune in cui ha sede la struttura, il 
quale introita i relativi proventi. 
7. Le violazioni di cui ai commi 1, 2 e 3 sono inoltre 
oggetto di segnalazione all'ordine professionale provinciale 
dei medici veterinari. 
La presente legge è pubblicata sul Bollettino Ufficiale 
della Regione. E' fatto obbligo a chiunque spetti di 
osservarla e farla osservare come legge della Regione 
Toscana. 

MARTINI 

Firenze, 6 marzo 2009 

La presente legge è stata approvata dal Consiglio Regionale 
nella seduta del 25.02.2009. 


