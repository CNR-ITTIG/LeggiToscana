Contributi regionali  per opere  pubbliche urgenti  di  interesse
degli enti locali.

Il Consiglio Regionale ha approvato il 13-4-1988
Il Commissario del Governo ha apposto il visto il 16-5-1988
Il Presidente  della Giunta  Regionale promulga la seguente legge
regionale:

ARTICOLO 1

E' autorizzata  la spesa  di L.  1.480.000.000 per la concessione
"una tantum"  di contributi  regionali in  conto capitale pari al
100% della  spesa relativa  alla realizzazione di opere pubbliche
aventi carattere di particolare urgenza.

ARTICOLO 2

Il programma  degli interventi  di cui  all'articolo  precedente,
predisposto dalla Giunta è approvato dal Consiglio regionale.

ARTICOLO 3

All'attuazione del  programma si  provvederà con le modalità di
cui agli artt. 7, 8 e 9 della LR 4/4/1980, n. 25 modificata dalla
LR 26/11/1984, n. 68, in quanto applicabili.

ARTICOLO 4

1. All'onere  derivante dall'applicazione della presente legge si
fa fronte  ai sensi  e per  gli effetti  dell'art. 134  della  LR
6/5/1977, n. 28, con la quota non utilizzata dal fondo globale di
L. 1.480.000.000  iscritta al  capitolo  50060  del  bilancio  di
previsione dell'esercizio finanziario 1987.

2. Ai  sensi  dell'art.  135  della  legge  regionale  citata  al
precedente  capoverso,  lo  stanziamento  della  nuova  spesa  è
assegnato al  bilancio del  corrente esercizio  al seguente nuovo
capitolo:

Cap. 13125
   Interventi urgenti  ed indifferibili per lavori
   pubblici,  ivi   comprese  opere   di  edilizia
   scolastica (LR 21 maggio 1988, n. 39)         L. 1.480.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
13-4-1988 ed  è stata vistata dal Commissario del Governo il 16-
5-1988



OPERE PUBBLICHE
ENTI TERRITORIALI
FINANZIAMENTI

