Proroga per  l'anno 1988  dei termini di cui alla LR 17/2/1984 n.
13. Disciplina  dei  finanziamenti  regionali  a  sostegno  delle
attività produttive non agricole.

Il Consiglio Regionale ha approvato il 26-7-1988.
Il Commissario del Governo ha apposto il visto il 27-8-1988
Il Presidente  della Giunta  Regionale promulga la seguente legge
regionale:

ARTICOLO 1
(Approvazione del Programma Regionale dei finanziamenti)

Il  Programma   regionale  dei   finanziamenti  per   l'attività
produttive di  cui all'art.  7  della  LR  17/2/1984  n.  13,  è
approvato  dal  Consiglio  Regionale  entro  il  termine  del  30
settembre  1988   ed  assume   come  riferimento  finanziario  le
disponibilità recate dai bilanci annuale e pluriennale.

ARTICOLO 2
(Formazione delle proposte provinciali)

Ai   fini   dell'elaborazione   del   Programma   Regionale   dei
finanziamenti per le attività produttive non agricole per l'anno
1989, le  Province deliberano,  con proprio  atto  consiliare  da
adottarsi entro  e non  oltre il 15 dicembre 1988, sulla proposta
di cui  all'art. 9  della LR  17/2/84, n.  13, relativamente alle
iniziative  da  concordarsi  con  la  Regione  Toscana  ai  sensi
dell'art. 2, III comma della citata LR 13/84.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è stata approvata dal Consiglio Regionale 26-
7-88 ed  è stata  vistata dal  Commissario del  Governo il 27-8-
1988.



IMPRESE
FINANZIAMENTI

