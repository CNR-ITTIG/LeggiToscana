Partecipazione della Regione Toscana a società consortili per la
realizzazione, ammodernamento e gestione dei mercati all'ingrosso
agro - alimentari.

Il Consiglio Regionale ha approvato il 16-2-1988
Il Commissario del Governo ha apposto il visto il 19-3-1988
Il Presidente  della Giunta  Regionale promulga la seguente legge
regionale:

ARTICOLO 1

1. Ai  fini di  conseguire le agevolazioni previste dall'art. 11,
comma 16,  della legge 28/2/1986, n. 41, la Regione sottoscrive o
acquista quote  o azioni  di società  consortili di cui all'art.
2615 ter  del Codice  Civile, aventi  per scopo la realizzazione,
ammodernamento  e   gestione  dei  mercati  all'ingrosso  agro  -
alimentare.

2.  Nelle  società  di  cui  al  comma  precedente  deve  essere
garantita la  partecipazione maggioritaria  della Regione e degli
Enti locali.

3. In  relazione  alla  funzione  svolta  da  ciascuna  struttura
mercantile   all'interno    del   circuito    distributivo,    la
partecipazione regionale  alle società  consortili  può  essere
determinata in  misura differenziata, non può superare il 5% del
capitale sociale e comunque la quota di L. 100 milioni.

ARTICOLO 2

1. Il  Consiglio regionale  delibera, ai sensi dell'art. 59 dello
Statuto, la partecipazione della Regione alle società consortili
subordinatamente:

- alla  verifica della  conformità dello statuto societario alle
  disposizioni dell'art. 4 della LR 21/5/1975, n. 46 e successive
  modificazioni;
- all'accertamento che la struttura mercantile cui la società è
  riferita risulti  prevista dalla  LR 2/8/1983, n. 57 e conforme
  alle disposizioni della stessa.

ARTICOLO 3

Agli oneri  di spesa  derivanti dall'applicazione  della presente
legge si fa fronte ai sensi e per gli effetti dell'art. 134 della
LR 6/5/77 n. 28, con la quota non utilizzata del fondo globale di
Lit.  200.000.000   iscritta  al   cap.  50060  del  bilancio  di
previsione dell' esercizio finanziario 1987.

Ai sensi dell'art. 135 della legge regionale citata al precedente
capoverso, lo  stanziamento della  nuova spesa  è  assegnato  al
bilancio del corrente esercizio al seguente nuovo capitolo:

Cap. 22580
   Partecipazione  della   Regione  Toscana  a
   Società Consortili  per la realizzazione e
   gestione dei  mercati all'ingrosso  agro  -
   alimentari (LR )                                   200.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 28 marzo 1988

La presente  legge è  stata approvata dal Consiglio Regionale il
16-2-1988 ed  è stata vistata dal Commissario del Governo il 19-
3-1988.



COOPERATIVE
COMMERCIO
AGRICOLTURA

