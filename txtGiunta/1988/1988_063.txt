Norme transitorie  per l'adeguamento  dei criteri  di  erogazione
dell'assegno di  incollocamento  agli  invalidi  del  lavoro  per
l'anno 1988.

Il Consiglio Regionale ha approvato il 19-7-88
Il Commissario del Governo ha apposto il visto il 12-8-1988
Il Presidente  della Giunta  Regionale promulga la seguente legge
regionale:

ARTICOLO 1
(Ambito di applicazione)

1. Fino  all'approvazione della legge regionale di riordino delle
funzioni attribuite  ai comuni  dagli artt. 22 e 25 del DPR 24-7-
1977, n.  616, l'assistenza  agli invalidi  del lavoro,  mediante
l'erogazione  dell'assegno   di  incollocamento,   già  previsto
dall'Associazione Nazionale  fra Mutilati  ed Invalidi del Lavoro
(ANMIL), ente  morale in base al decreto luogo - tenenziale 22-2-
1943, n. 120, è attuata per l'anno 1988 secondo le modalità e i
criteri di  cui agli  articoli seguenti,  in conformità a quanto
disposto  dall'art.   3,  secondo   comma,  del   DPR  31-3-1979,
pubblicato sulla Gazzetta Ufficiale 9.5.79, n. 125.

ARTICOLO 2
(Assegno di incollocamento)

1. Sono  destinatari dell'assegno  di incollocamento gli invalidi
del lavoro  disoccupati involontari,  di età non superiore ai 55
anni, residenti  nella Regione  Toscana, iscritti nell'elenco per
il collocamento  obbligatorio degli Uffici Provinciali del lavoro
e della  massima occupazione ai sensi e per gli effetti dell'art.
19 della  Legge 2-4-1968, n. 482 che abbiano subito una riduzione
della capacità lavorativa non inferiore al 34%.

ARTICOLO 3
(Valutazione dello stato di bisogno)

1. Sono  ammessi  alle  prestazioni  i  soggetti  che  presentino
regolare  domanda   in  possesso  di  un  reddito  familiare  non
superiore al  parametro, comunque determinato, per le prestazioni
assistenziali dai Comuni singoli o associati.

2. Per  la formazione  e del  reddito  familiare  ai  fini  della
valutazione dello stato di bisogno è esclusa la rendita
INAIL.

ARTICOLO 4
(Misura dell'assegno mensile)

1. La  misura dell'assegno  mensile è fissato per l'anno 1988 in
L. 85.000.

2.   L'erogazione    dei   contributi    deve   avvenire   almeno
trimestralmente.

ARTICOLO 5
(Criterio amministrativo  per la  revisione annuale  della misura
dell'assegno)

1. La  Giunta Regionale  determinerà annualmente la nuova misura
dell'assegno mensile sulla base degli indici
ISTAT di incremento del costo della vita.

ARTICOLO 6
(Norma finanziaria)

1. Agli  oneri di spesa derivanti dall'erogazione dell'assegno di
incollocamento agli  invalidi del lavoro si fa fronte, per l'anno
1988, con  i fondi  stanziati sul  capitolo 18000 del bilancio di
previsione per l'anno finanziario 1988.

2. Per  gli anni  successivi sarà provveduto con fondi stanziati
dalle leggi  di bilancio  in  apposito  capitolo  del  rispettivo
bilancio di previsione.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 26 agosto 1988

La presente  legge è  stata approvata dal Consiglio Regionale il
19-7-1988 ed  è stata vistata dal Commissario del Governo il 22-
8-1988.



DISABILI
LAVORO

