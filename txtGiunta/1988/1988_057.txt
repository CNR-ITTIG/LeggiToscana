Disciplina indennità  di carica  e di  presenza e rimborso spese
agli amministratori ed ai Sindaci dell'ATER e ARER. Modificazioni
della LR n. 5/1987.

Il Consiglio Regionale ha approvato il 5-7-1988
Il Commissario del Governo ha apposto il visto il 30-7-1988
Il Presidente  della Giunta  Regionale promulga la seguente legge
regionale:

ARTICOLO 1

All'art. 5 della LR 26 gennaio 1987, n. 5:

1. L'inciso di cui al comma 1 "fuori dell'ambito territoriale cui
si riferiscono le funzioni esercitate, al rimborso delle spese di
viaggio effettivamente  sostenute e  all'indennità  di  missione
previste  per   i  dipendenti   regionali  di  seconda  qualifica
dirigenziale" è  sostituito dal  seguente: "fuori del territorio
del Comune  ove ha  sede  l'Ente,  al  rimborso  delle  spese  di
viaggio,  vitto   e  pernottamento   effettivamente  sostenute  e
documentate".

2. L'inciso di cui al 2o comma "è inoltre dovuta, per gli stessi
casi,  l'indennità  di  missione  di  cui  al  primo  comma"  è
sostituito dal seguente: "è inoltre dovuto, per gli stessi casi,
il rimborso  delle spese  di vitto e pernottamento effettivamente
sostenute e  documentate. Il  rimborso delle  spese di vitto e di
pernottamento effettivamente  sostenute e documentate è altresì
dovuto ai  membri dei  Collegi Sindacali  previsti dal  3o  comma
dell'art. 1".

ARTICOLO 2

L'art. 7  della LR  26 gennaio  1987,  n.  5  è  sostituito  dal
seguente:

   "Ai membri  del Comitato Tecnico Scientifico di cui all'art. 9
   della LR  3 novembre  1986, n.  49, nonchè  ai  membri  della
   Commissione Tecnica  Consultiva di cui all'art. 12 della legge
   regionale citata sono estese, in relazione alle loro posizioni
   di lavoro  e ai  relativi ordinamenti,  le disposizioni di cui
   agli artt. 3 e 5".
   
ARTICOLO 3

Le denominazioni  "Istituti autonomi  case popolari (IIAACCPP)" e
"Consorzio  regionale   tra  gli  IIAACCPP"  di  cui  alle  altre
disposizioni della  citata LR  26 gennaio 1987, n. 5 si intendono
rispettivamente  sostituite   con   "Aziende   territoriali   per
l'edilizia  residenziale   (ATER)"  e   "Azienda  regionale   per
l'edilizia residenziale (ARER)".

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 3 agosto 1988

La presente  legge è  stata approvata dal Consiglio Regionale il
5-7-1988 ed è stata vistata dal Commissario del Governo il 30-7-
1988.



ORGANIZZAZIONI PUBBLICHE
EDILIZIA
PERSONALE

