Nuove determinazioni  delle indennità ed anticipazioni ai membri
del CORECO e sezioni decentrate.

Il Consiglio Regionale ha approvato il 31-5-1988
Il Commissario del Governo ha apposto il visto il 4-7-1988
Il Presidente  della Giunta  Regionale promulga la seguente legge
regionale:

ARTICOLO 1

L'art. 2  della LR  22-12-1978, n.  80, modificato  dall' art.  1
della LR 29-11-1982, n. 85 e dall'art. 1 della LR 28-1-1985 n. 8,
è sostituito dal seguente:

   "Ai componenti  effettivi e supplenti del Comitato Regionale e
   delle Sezioni decentrate è attribuita una indennità per ogni
   giornata di seduta nella misura di:
   
   - L. 100.000 al Presidente;
   - L. 70.000 agli altri componenti.
   
   Le indennità  indicate nel  precedente comma  si intendono al
   lordo delle ritenute fiscali.
   
   Alla liquidazione  delle indennità  provvede  mensilmente  la
   Giunta regionale  sulla base  di  un  prospetto  riepilogativo
   delle presenze  compilato e  sottoscritto dal  Segretario  del
   Comitato Regionale di Controllo e delle Sezioni Decentrate".
   
ARTICOLO 2

Il funzionario delegato del Centro Direzionale di cui all' art. 8
della LR  4-12-1978, n. 73, nell'ambito delle aperture di credito
disposte a  suo  favore,  può  anticipare  somme  ai  componenti
effettivi e supplenti del Comitato Regionale di Controllo e delle
Sezioni decentrate per spese di missione o trasferta.

Le somme anticipate sono integralmente recuperate dal funzionario
delegato in sede di liquidazione delle relative spese debitamente
documentate.

ARTICOLO 3

1. Al  maggiore onere  di spesa derivante dall'applicazione della
presente legge  e valutato per l'anno 1988 in Lire 250.000.000 si
fa fronte  con lo  stanziamento del  cap. 00180 del bilancio 1988
che viene  integrato con  la variazione  di bilancio  di  cui  al
successivo comma.

2. Al bilancio 1988 è apportata, nella parte spesa e per analogo
importo competenza e cassa, la seguente variazione:

Spesa in diminuzione
Cap. 50260
   Fondo di riserva per spese impreviste           L. 250.000.000
                                                                 
Spesa in aumento
Cap. 00180
   Competenza ai  componenti  del  CRC  e  Sezioni
   decentrate (LR 22-12-78 n. 60)                  L. 250.000.000
                                                                 
3. Agli  oneri di  spesa per gli esercizi successivi si fa fronte
con legge di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
31-5-1988 ed è stata vistata dal Commissario del Governo il 4-7-
1988.



ENTE REGIONE
PERSONALE

