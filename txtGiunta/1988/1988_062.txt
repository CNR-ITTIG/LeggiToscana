Sottoscrizioni azioni della FIDI TOSCANA SpA.

Il Consiglio Regionale ha approvato il 19-7-88
Il Commissario del Governo ha apposto il visto il 12-8-1988
Il Presidente  della Giunta  Regionale promulga la seguente legge
regionale:

ARTICOLO 1
(La Giunta  Regionale è  autorizzata a  sottoscrivere  n.  19700
azioni della  FIDI TOSCANA  al valore  nominale di  Lit.  100.000
cadauna, per  gli effetti  di cui all'art. 3 della LR 5/6/1974 n.
32.)

ARTICOLO 2

Alla spesa  complessiva di  Lit. 1.970.000.000  si fa fronte come
segue:

- per  Lit. 1.570.000.000  con le  disponibilità  esistenti  sul
  capitolo 02150 di bilancio del corrente esercizio:
- per  Lit. 400.000.000  con i fondi di cui al capitolo 02160 che
  viene istituito  sul bilancio  del corrente  esercizio  con  la
  variazione di cui al successivo art. 3;

ARTICOLO 3

Al bilancio  di previsione del corrente esercizio sono apportate,
per analoghi importi, agli stati di previsione di competenza e di
cassa della Parte Spesa, le seguenti modificazioni:

In diminuzione:
Cap. 20280
   Contributi per  i servizi  di sviluppo agricolo
   (LR 29/11/84 n. 60) Finanziamento Statale          400.000.000
                                                                 
Di nuova istituzione:
Cap. 02160
   Contributo  regionale  per  la  formazione  del
   capitale sociale della FIDI - TOSCANA SpA (art.
   7 LR 21/4/86 n. 17) Finanziamento Statale          400.000.000
                                                                 
ARTICOLO 4

Ai sensi  dell'art. 4,  4o comma  della LR  5 giugno 1974 n. 32 e
successive modificazioni  e integrazioni,  la  FIDI  TOSCANA  SpA
potrà intervenire  con la concessione della garanzia sussidiaria
su  operazioni   di  credito   in   favore   delle   imprese   di
trasformazione del  latte ovino  - caprino, nonchè delle imprese
di trasformazione  del pomodoro,  finalizzate  al  pagamento  dei
produttori  agricoli   ai  sensi   dei  relativi   accordi  inter
professionali.

A tale  scopo la  FIDI TOSCANA  SpA utilizzerà le disponibilità
provenienti dalla sottoscrizione dell'aumento di capitale sociale
da  parte   della  Regione   Toscana,  per  un  importo  di  Lit.
400.000.000.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
19-7-88 ed  è stata vistata dal Commissario del Governo il 12-8-
1988.



ORGANIZZAZIONI PUBBLICHE
CREDITO
PARTECIPAZIONI REGIONALI

