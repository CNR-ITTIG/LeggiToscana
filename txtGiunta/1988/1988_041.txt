Disposizioni finanziarie  e per il finanziamento di provvedimenti
di spesa per il periodo 1988/1990.

Il Consiglio Regionale ha approvato il 13-4-1988
Il Commissario del Governo ha apposto il visto il 24-5-1988
Il Presidente  della Giunta  Regionale promulga la seguente legge
regionale:

CAPO I
DISPOSIZIONI DI CARATTERE FINANZIARIO

ARTICOLO 1
(Adeguamento delle tariffe)

1. Per  gli anni  1989 e  1990  gli  importi  delle  tasse  sulle
concessioni regionali previste nella tariffa allegata alla LR 15-
5-80, n. 54, modificata con LLRR 13-6-83, n. 44; 13-12-84, n. 73;
15-12-86, n.  53 e  7-11-87, n.  53 sono aumentati, ciascun anno,
del venti  per cento  con effetto, rispettivamente, dal 1 gennaio
1989 e dal 1 gennaio 1990, per le tasse dovute da tale data.

2. Sono  aumentati altresì nelle stesse misure e con le medesime
decorrenze di  cui al  comma precedente  gli importi  delle altre
tasse, soprattasse e contributi indicati nelle note della tariffa
stessa.

3. Gli  importi derivanti dagli aumenti suddetti sono arrotondati
alle cinquecento  lire superiori, ad eccezione di quelli relativi
a tasse  e contributi  da determinare  in relazione  a  quantità
variabili, per  i quali  l'arrotondamento va  operato sul  totale
della tassa o del contributo.

ARTICOLO 2

1. Nel  corso dell'anno  1988 l'assunzione da parte della Regione
di obbligazioni  pluriennali di  spesa è consentita, in deroga a
quanto disposto  dalle vigenti  leggi della Regione Toscana, solo
per spese  correnti indispensabili  ad assicurare  la continuità
dei servizi ai sensi dell'art. 163, primo comma, della LR 6-5-77,
n. 28, nonchè per le singole spese autorizzate espressamente dal
presente provvedimenti,  ai  sensi  e  per  gli  effetti  di  cui
all'art. 2, quarto comma, della L. 19-5-1976, n. 335.

ARTICOLO 3

1. Nel corso dell'anno 1988 la Regione provvede:

a) ad  accertare entro il 31 ottobre 1988 le somme che, assegnate
   dalla Regione  entro il  31-12-85 ai  soggetti destinatari  ai
   sensi  di  legge,  non  sono  state  utilizzate  dagli  stessi
   soggetti  entro  60  giorni  dalla  entrata  in  vigore  della
   presente legge;
b) ad  acquisire al bilancio regionale le somme non utilizzate di
   cui alla  precedente lettera  a) per  destinarle a  spese  per
   investimenti fatti  salvi i  vincoli di  destinazione gravanti
   sulle somme acquisite.

2. All'accertamento  di cui  alla lettera a) del precedente comma
provvede la  Giunta Regionale  che riferisce  al Consiglio con la
presentazione del  disegno di  legge che  iscrive in  bilancio le
somme accertate.

3. La  Giunta Regionale  è incaricata  di predisporre  tutti gli
atti necessari alla riscossione delle somme di cui al primo comma
accertate e iscritte in bilancio.

CAPO II
INTERVENTI IN CAMPO CULTURALE E PER IL DIRITTO ALLO STUDIO

ARTICOLO 4
(Articolo oggetto di rinvio)

ARTICOLO 5

1. Per  l'anno 1988  gli interventi  finanziari di parte corrente
della Regione per il diritto allo studio sono così determinati:

a) quanto  alle spese  per gli interventi di cui agli artt. 2, 3,
   4, 5 della legge regionale 19-6-81, n. 53 lire 10.250 milioni;
b) quanto  alle spese  per contributi  ai  Consigli  distrettuali
   scolastici di cui all'art. 13 della LR 19-6-81, n. 53, lire 50
   milioni;
c) quanto  alle spese per il programma previsto dalla LR 31-8-82,
   n. 72 lire 22.350 milioni.

2. Le  tariffe dei  servizi a  domanda individuale previsti dalla
legge regionale  31-8-82, n. 72 sono aumentate nella misura del 5
per cento.

3. Per  l'anno 1988  gli interventi  finanziari della Regione per
investimenti per il diritto allo studio sono così determinati:

a) quanto alle spese di cui all'art. 11 della legge regionale 19-
   6-81, n. 53, lire 2.500 milioni;
b) quanto  alle spese  di cui alla legge regionale 31-8-82, n. 72
   lire 2.500 milioni;

4. Per  gli interventi di cui alla LR 31-8-82, n. 72, finalizzati
all'acquisto  di   immobili  e   di  attrezzature,  nonchè  alla
costruzione, completamento, ampliamento e sistemazione di edifici
destinati ai servizi per il diritto allo studio universitario, ai
sensi della  LR 31-8-82,  n. 72, l'autorizzazione di spesa di cui
all'art. 10  della LR  21-5-87, n.  31, è  aumentata di L. 3.500
milioni.

5. Al  bilancio pluriennale  1988/90 fa  carico pertanto la spesa
complessiva di L. 5.500 milioni, di cui L. 2.500 milioni a carico
dell'esercizio 1988  e L.  3.000 milioni  a carico dell'esercizio
1989.

6. Entro  i limiti  annuali e  pluriennale dell'autorizzazione di
spesa  è   data  facoltà   di  assumere,  fin  dall'anno  1988,
obbligazioni di spesa per l'intero periodo.

ARTICOLO 6

1. Per  l'anno 1988  il fondo sociale regionale di cui alla legge
regionale 21-6-82, n. 50 è determinato in lire 49.670 milioni da
utilizzare oltre che per le finalità di cui alla legge regionale
21-6-82,  n.   50  e  successive  modificazioni,  anche  per  gli
interventi previsti dalle leggi regionali 2-5-85, n. 42;  6-9-82,
n. 73;  7-5-85, n. 58 e 30-5-78, n. 35.

2. E'  autorizzata per  il triennio  1988/1990 la  spesa di  lire
1.000 milioni  per interventi  di ristrutturazione degli immobili
di proprietà  regionale  adibiti  alla  scuola  cani  guida  per
ciechi, di  cui lire  300 milioni  a carico  dell'esercizio 1988,
lire  500   milioni  dell'esercizio   1989  e  lire  200  milioni
dell'esercizio  1990.   Entro  i  limiti  annuali  e  pluriennali
dell'autorizzazione di  spesa è  data facoltà  di assumere, fin
dall'anno 1988, obbligazioni di spesa per l'intero triennio.

CAPO III
INTERVENTI NEL CAMPO SOCIALE E SANITARIO

ARTICOLO 7

1. Per  la manutenzione straordinaria e l'adeguamento tecnologico
delle strutture  sanitarie, ai  sensi della  L. 23-12-78, n. 833,
l'autorizzazione di spesa di cui all'art. 11 della LR 21-5-87, n.
31 è aumentata di lire 144 miliardi.

Al bilancio  pluriennale 1988/90  fa  carico  pertanto  la  spesa
complessiva di  lire 204  miliardi, di  cui lire  62  miliardi  a
carico  dell'esercizio   1988,  lire   70   miliardi   a   carico
dell'esercizio 1989, e lire 72 miliardi dell'esercizio 1990.

2. Per gli investimenti finalizzati ad adeguamenti tecnologici, a
mente della  L.  23-12-78,  n.  833,  l'autorizzazione  di  spesa
disposta con  l'art. 12,  4o comma,  della LR  21-5-87, n.  31 è
aumentata di lire 58 miliardi. Al bilancio pluriennale 1988/90 fa
carico pertanto una spesa complessiva di lire 94 miliardi, di cui
32 miliardi  a carico  dell' esercizio  1988, lire  30 miliardi a
carico  dell'esercizio   1989  e   lire  32   miliardi  a  carico
dell'esercizio 1990.

3. Per  gli investimenti  in  centri  diurni  polivalenti  e  per
l'acquisizione e  potenziamento dei servizi di base e dei servizi
intermedi, a  mente della  L. 23-12-78, n. 833, l' autorizzazione
di spesa  di cui  all'art. 12, comma 1o, della LR 21-5-87, n. 31,
è aumentata di lire 50 miliardi. Al bilancio pluriennale 1988/90
fa carico  pertanto una  spesa complessiva  di lire  75 miliardi,
ripartita in lire 25 miliardi per ciascun esercizio.

4. Entro  i limiti  annuali e pluriennale delle autorizzazioni di
spesa di  cui ai  precedenti commi  è data facoltà di assumere,
fin dall'anno 1988, obbligazioni di spesa per l'intero triennio.

CAPO IV
INTERVENTO IN CAMPO ECONOMICO

ARTICOLO 8

1. Per  l'anno 1988  le spese  autorizzabili ai sensi dell'art. 1
della legge  regionale 30-5-74,  n. 27  in materia  di  attività
promozionali sono così determinate:

a) quanto a lire 2.100 milioni per gli interventi di promozione a
   favore dell'artigianato e commercio;
b) quanto a lire 1.500 milioni per gli interventi di promozione a
   favore del turismo;
c) quanto a lire 1.200 milioni per gli interventi di promozione a
   favore dell'agricoltura.

La dotazione degli interventi di cui alla lettera a) è elevabile
a lire  4.100 milioni  subordinatamente alla  ulteriore  verifica
circa l'acquisibilità  per tale  anno di  fondi statali  per gli
interventi previsti dalla legge 8-8-85, n. 443 e accantonati, per
il momento, in apposito fondo globale.

2. A  decorrere dall'anno  1989 le  spese autorizzabili  ai sensi
dell'art. 1, della legge regionale 30-5-74, n. 27 sono effettuate
mediante unico provvedimento.

3. E' autorizzata per l'anno 1988 l'assegnazione di un contributo
straordinario di  lire 100  milioni  al  Consorzio  per  la  Zona
Industriale Apuana,  istituito con  DLCPS del  3-4-1947 n.  372 e
successive modificazioni e disciplinato dalla LR 7-5-1985, n. 59,
a titolo di contributo straordinario per l'impianto e l'avvio del
predetto consorzio.

Il  Consiglio  Regionale,  su  proposta  della  Giunta,  delibera
l'erogazione del contributo straordinario dopo l'approvazione del
bilancio 1988  e del  programma annuale  di attività  del citato
consorzio ai sensi dell'art. 9 della LR 7-5-1985, n. 59.

ARTICOLO 9

1. Per  consentire di  realizzare  interventi  a  sostegno  delle
attività economiche  extra - agricole previsti dalla LR 24-2-84,
n. 13  l'autorizzazione di  spesa disposta  dall'art. 16 della LR
21-5-87, n. 31, è elevata di lire 19.760 milioni.

Al bilancio  pluriennale 1988/90  fa pertanto  carico la spesa di
lire  42.760  milioni,  di  cui  lire  22.760  milioni  a  carico
dell'esercizio 1988,  lire 11.000  milioni dell'esercizio  1989 e
lire 9.000 milioni dell'esercizio 1990.

2. Entro  i limiti  annuali e pluriennale delle autorizzazioni di
spesa di  cui al  precedente comma  è data facoltà di assumere,
fin dall'anno  1988, obbligazioni  di spesa per l'intero periodo.
L'assunzione  di   dette  obbligazioni   per  l'anno  1990  oltre
l'importo di  lire 5.000  milioni è  subordinata alla  ulteriore
verifica circa  l'acquisibilità per  tale anno  di fondi statali
per  gli  interventi  previsti  dalla  legge  8-8-85,  n.  443  e
accantonati, per il momento, nel bilancio pluriennale in apposito
fondo globale.

3.  Ai   fini  della   redazione  del   Programma  regionale  dei
finanziamenti per  gli anni  1988-1989-1990, di  cui  all'art.  7
della LR  17-2-1984, n.  13, le  Provincie presentano  le proprie
proposte, ai  sensi dell'art.  9 della  legge medesima,  entro il
quindicesimo  giorno   successivo  all'entrata  in  vigore  della
presente legge.  In tali proposte le Province potranno segnalare,
in riferimento  ai progetti  indicati in ordine di priorità come
ammissibili al  finanziamento, quali  dei  detti  progetti  siano
ritenuti  proponibili  come  iniziative  da  concordarsi  fra  la
Provincia e  la Regione, agli effetti di cui all'art. 2, III e IV
comma,  della   LR  17-2-1984,   n.  13,  sopra  citata,  nonchè
dell'attuazione del Regolamento CEE, n. 2088 del 23-7-1985.

ARTICOLO 10

1. Per  l'anno 1988  le spese  per le  iniziative di  studio  del
mercato del  lavoro, di formazione professionale, di orientamento
sono così determinate:

a) quanto  alle spese  per iniziative  di studio  del mercato del
   lavoro di  cui all'art. 3, secondo comma, lett. b) della legge
   regionale 21-2-85, n. 16, lire 600 milioni;
b) quanto alle spese per il programma di formazione professionale
   di cui  alla  legge  regionale  21-2-85,  n.  16  lire  14.000
   milioni;
c) quanto  alle spese  per le  iniziative dirette  di  formazione
   professionale ai  sensi dell'art. 13 della legge regionale 21-
   2-85, lire 2.000 milioni;
d) quanto  alle spese  per l'orientamento  professionale  di  cui
   all'art. 3 della LR 21-2-85, n. 16 lire 600 milioni.

2. E'  autorizzata per  il biennio 1989/90 la spesa di lire 2.000
milioni per interventi per l'adeguamento di attrezzature e per la
ristrutturazione   degli   immobili   di   proprietà   regionale
utilizzati per le scuole di formazione professionale, di cui lire
1.000 milioni a carico dell'esercizio 1989 e lire 1.000 milioni a
carico dell'esercizio  1990. Entro i limiti annuali e pluriennale
dell'autorizzazione di  spesa è  data facoltà  di assumere, fin
dall'anno 1988, obbligazioni di spesa per l'intero periodo.

ARTICOLO 11

1. E'  istituito un  fondo regionale  per lo  sviluppo  di  nuove
imprese.  A   tale  fondo  partecipa  la  Regione  con  un  primo
stanziamento,  a   partire  dall'esercizio   1988,  pari  a  Lire
1.000.000.000. A  tale fondo  possono  partecipare  altresì  gli
istituti di  credito, le  camere di  commercio, nonchè qualsiasi
altro soggetto pubblico e privato.

2. Il  fondo verrà  utilizzato per  la costituzione  di  piccole
imprese nei settori extra - agricoli, mediante:

a) attività di promozione
b) attività di informazione
c) assistenza tecnica
d) incentivi  finanziari, mediante la concessione di contributi a
   fondo perduto e finanziamenti a tasso agevolato.

3. Le imprese che possono accedere al fondo sono:
   3.1. - cooperative
   3.2. - imprese in forma di società
   3.3. - imprese individuali
   
4. Le imprese devono essere costituite da:

a) giovani fino a 35 anni;
b) disoccupati  iscritti alle liste di collocamento da più di un
   anno;
c) lavoratori in CIGS a zero ore da più di un anno;
d) lavoratori  di aziende  in liquidazione o soggette a procedure
   concorsuali;
e) emigrati  di ritorno  che siano cittadini italiani e residenti
   in Toscana. Le imprese di cui ai punti 3.1 e 3.2 devono essere
   costituite per almeno due terzo dai soggetti sopra indicati.

5. La  composizione  societaria  e  la  titolarità  dell'impresa
individuale deve  permanere per  almeno cinque anni dalla data di
concessione dei  benefici previsti  dalla presente legge. La sede
legale e  produttiva deve  essere mantenuta  sul territorio della
regione Toscana per almeno 5 anni.
Le imprese  devono essere costituite successivamente all' entrata
in vigore della presente legge.

6. Gli  interventi di  cui al  precedente punto  2, lett. d) sono
concessi, da parte della Giunta Regionale, previa approvazione di
progetti triennali di impresa che debbono contenere:

1. - obiettivi produttivi e occupazionali,
2. - piano degli investimenti,
3. - piano finanziario,
4. - progetto relativo alle eventuali esigenze formative, redatto
     nei modi richiesti dal Fondo Sociale Europeo.

7. Per l'approvazione dei progetti la Giunta acquisisce il parere
sulla validità  economico -  produttiva degli stessi da parte di
esperti designati dai soggetti partecipanti al fondo.

8. Il Consiglio regionale, entro 60 giorni dall'entrata in vigore
della presente  legge, stabilisce  su proposta  della Giunta  con
apposita deliberazione  i criteri  e le  modalità di  attuazione
delle iniziative di cui al precedente punto 2.

9. La  Giunta è  autorizzata a definire intese con i soggetti di
cui al  secondo  capoverso  del  punto  1,  per  incrementare  il
predetto  fondo   e  stabilirne   le  specificazioni  di  impiego
nell'ambito dei  criteri  e  delle  modalità  stabiliti  con  la
predetta deliberazione.

10. Per  la concessione di eventuali garanzie accessorie verranno
impartite direttive  alla Fidi  - Toscana  spa ai  sensi della LR
32/1974 e successive modificazioni.

11.  Sulla   proposta  di  deliberazione  sopracitata  la  Giunta
Regionale acquisisce  il parere  della Commissione  Regionale per
l'Impiego che è tenuta ad esprimersi entro 30 giorni.

12. I benefici della legge non sono cumulabili con altri concessi
allo stesso titolo.

13. I soggetti che possono accedere ai benefici della L. n. 44/86
sono esclusi dagli incentivi di cui al punto 2, lett. d).

ARTICOLO 12

1. Per  consentire interventi  di  agevolazioni  finanziarie  nel
settore dell'agricoltura  ai sensi  della LR  1-8-81,  n.  63  le
autorizzazioni di  spesa di  cui all'art. 14 della LR 21-5-87, n.
31  che   fanno  carico  al  bilancio  pluriennale  1988/90  sono
modificate nel modo seguente:

a) è  incrementata di L. 4.485 milioni l'autorizzazione di spesa
   per interventi  in  c/interessi  per  il  potenziamento  delle
   dotazioni  aziendali.   Al  bilancio  pluriennale  1988/90  fa
   pertanto carico  la spesa  di lire  13.820 milioni  di cui  L.
   8.720 milioni  per concorso  attualizzato negli  interessi  su
   prestiti a medio termine.
   Al bilancio per l'anno finanziario 1988 fa carico una quota di
   lire 5.220  milioni di  cui lire  770 milioni  proveniente  da
   precedente autorizzazione,  all'esercizio 1989  fa  carico  la
   quota di  lire 4.300 milioni, e all'esercizio 1990 la quota di
   lire 4.300 milioni.
   
b) è  aumentata di  lire 27  miliardi  l'autorizzazione  per  la
   concessione del  concorso  sugli  interessi  per  prestiti  di
   conduzione. Al bilancio pluriennale 1988/90 fa pertanto carico
   la spesa  di lire  66 miliardi. Al bilancio di previsione 1988
   fa carico una quota di lire 20 miliardi di cui lire 2 miliardi
   provenienti da  precedente autorizzazione,  all'esercizio 1989
   fa carico la quota di lire 22 miliardi e all'esercizio 1990 la
   quota di lire 24 miliardi;

c) è  incrementata di  lire 9 miliardi l'autorizzazione di spesa
   per  la  concessione  del  concorso  sugli  interessi  per  la
   realizzazione di  piani di  sviluppo. Al  bilancio pluriennale
   1988/90 fa  pertanto carico  la spesa  complessiva di  lire 29
   miliardi destinata  per un  importo  di  lire  8  miliardi  al
   concorso   attualizzato   negli   interessi   provenienti   da
   precedente autorizzazione.  Al bilancio per l'anno finanziario
   1988 fa carico una quota di lire 15 miliardi di cui 8 miliardi
   provenienti da  precedente autorizzazione e agli esercizi 1989
   e 1990  fa carico,  per ciascun  anno, una  quota  di  lire  7
   miliardi.

2.  Per   lo  sviluppo   della   elettrificazione   agricola   l'
autorizzazione di  spesa di  cui all'art. 15 della LR 21-5-87, n.
31 è  aumentata di  lire 1200  milioni. Al  bilancio pluriennale
1988/90 fa  carico pertanto  la spesa  complessiva di  lire  3200
milioni. Al  bilancio di  previsione per l'anno 1988 fa carico la
spesa di  lire 1200  milioni, di cui lire 700 milioni provenienti
da precedente  autorizzazione, ed  agli esercizi  1989 e  1990 fa
carico, per ciascun anno, la quota di lire 1000 milioni.

3. Entro  i limiti  annuali e pluriennali delle autorizzazioni di
spesa disposte dai precedenti commi è data facoltà di assumere,
fin dall'anno  1988, obbligazioni  di spesa  per l'intero periodo
1988/1990.

4.  Il   contributo  annuale  all'Ente  Autonomo  Mostra  Mercato
Nazionale e  dei Vini  a denominazione  di origine e di pregio di
Siena già  previsto in  lire 200 milioni dalla LR 18-6-84, n. 39
modificata dal  2o comma  dell'art. 17 della LR 21-5-87, n. 31 è
elevato a lire 250 milioni a decorrere dall'anno 1988.

CAPO V
INTERVENTI   IN    FAVORE   DELL'AMBIENTE,   DEL   TERRITORIO   E
DELL'EDILIZIA

ARTICOLO 13

1. Per l'anno 1988 è autorizzata la spesa di lire 300 milioni da
erogarsi con  l'osservanza delle  procedure  di  cui  alla  legge
regionale n.  68 del  26-11-84 al  Comune di  Rio Marina  per  la
realizzazione dell'acquedotto comunale della frazione Cavo.

2. Per  la realizzazione  di  pozzi  a  servizio  dell'acquedotto
sussidiario Pisa  - Livorno  è autorizzata  per l'anno  1988  la
spesa di  lire 500  milioni da  erogarsi al  Comune di  Lucca con
l'osservanza delle  procedure di  cui alla  legge regionale n. 68
del 26-11-84.

3. Per far fronte agli impegni assunti dalla Regione in relazione
alla  realizzazione   dell'invaso  di  Bilancino  con  protocollo
d'accordo del  10-10-79 e  con convenzione  n. 2806  del  14-6-84
approvata   con   deliberazione   della   Giunta   Regionale   è
autorizzata, per  l'anno 1988,  la spesa  di lire 400 milioni, da
effettuarsi con le procedure previste dalle leggi regionali n. 21
del 20-7-1972  e n.  54 del  25-6-1981, di  cui lire  200 milioni
saranno erogate  al Consorzio  Risorse Idriche, Schema 23, che le
utilizzerà ai  fini di  cui all'  autorizzazione di  spesa sopra
indicata   e    ne   fornirà   rendiconto   accompagnato   dalla
documentazione di spesa entro il 31-12-1988.

ARTICOLO 14

1. Comma oggetto di rinvio.

2. Comma oggetto di rinvio.

3. Per l'anno 1988 e per l'anno 1989 sono disposte autorizzazioni
di spesa,  rispettivamente di  lire 360  milioni e  di lire 1.400
milioni per  il completamento del progetto per la normalizzazione
della situazione idrica dell'Isola d'Elba di cui all'art. 7 della
L. 2-5-76,  n. 183.  E' data  facoltà entro  i limiti  annuali e
pluriennali   della    predetta   autorizzazione    di   assumere
obbligazioni pluriennali di spesa fin dall'anno 1988 per l'intero
periodo.

4.  Per   consentire  l'impiego   di   risorse   aggiuntive   per
investimenti finalizzati  ai parchi  e alle  aree protette di cui
alla LR  29-6-82, n.  52, il  fondo a  disposizione della  Giunta
Regionale  di  cui  alla  lettera  f)  dell'art.  3  della  legge
regionale 31-12-84, n. 73 è elevato dal 20 al 30 per cento ed è
ridotto dal 60% dal 50% il fondo di cui alla lett. e) dell'art. 3
della LR 31-12-84, n. 73.

ARTICOLO 15

1.  Per   gli  interventi  di  cui  alla  LR  17-1-83,  n.  3  l'
autorizzazione di spesa di cui all'art. 1, 3o comma, della LR 21-
5-87, n.  31 è  aumentata di  lire 1.200  milioni.  Al  bilancio
pluriennale 1988/90  fa pertanto  carico la  spesa di  lire 3.700
milioni di  cui lire  1.600 milioni a carico dell'esercizio 1988,
lire 1.100  a carico  dell'esercizio 1989  e lire  1.000 a carico
dell'esercizio 1990.  E' data  facoltà, entro i limiti annuali e
pluriennali  dell'autorizzazione   di  spesa,   di  assumere  fin
dall'anno 1988 e per l'intero periodo obbligazioni pluriennali di
spesa.

ARTICOLO 16

1. Per gli interventi finanziari a favore degli IACP e Comuni per
la realizzazione  di alloggi  da locare  ad equo  canone  secondo
esigenze speciali  prioritarie, ai  sensi della  LR 1-4-83, n. 16
l'autorizzazione di  spesa di cui all'art. 6 della LR 21-5-87, n.
31 è elevata di lire 2.500 milioni.

Al bilancio  pluriennale 1988/90  fa carico  pertanto  una  spesa
complessiva di  lire 3.000  milioni, di  cui lire 1.250 milioni a
carico  dell'esercizio   1988,  lire   1.000  milioni   a  carico
dell'esercizio 1989 e lire 750 milioni dell'esercizio 1990.

2. Per  consentire l'attuazione  di interventi  finanziari per la
redazione dei  piani di  recupero di  cui alla  LR 7-5-85, n. 57,
nonchè per  la realizzazione  di interventi  previsti nei  piani
stessi è  disposta una  autorizzazione di  spesa di  lire  2.000
milioni di  cui lire 1.000 milioni a carico dell'esercizio 1988 e
lire 1.000 milioni a carico dell'esercizio 1989.

3. Per  favorire gli  interventi dei  Comuni  nella  acquisizione
delle aree  di cui alla L. 167/1982 è disposta un'autorizzazione
di spesa di lire 2.000 milioni di cui lire 1.000 milioni a carico
dell'esercizio 1988  e lire 1.000 milioni dell'esercizio 1989, da
utilizzare per le finalità e con le procedure disciplinate dalla
LR 1-4-85, n. 29.

4. E'  data facoltà  di  assumere,  entro  i  limiti  annuali  e
pluriennali delle  autorizzazioni di  spesa di  cui ai precedenti
comma, obbligazioni  pluriennali di  spesa fin  dall' anno 1988 e
per l'intero periodo di ciascuna autorizzazione.

CAPO VI
INTERVENTI IN MATERIA DI OPERE PUBBLICHE E PER CALAMITA' NATURALI

ARTICOLO 17

1. E'  autorizzata la spesa di lire 1.800 milioni per l'anno 1988
per erogare  contributi in  conto capitale  a favore  di  Comuni,
Province,  Comunità  Montane  e  Consorzi  di  enti  locali  per
interventi  di  potenziamento  e  di  sviluppo  della  viabilità
comunale e  provinciale, nonchè per il completamento di opere di
edilizia  scolastica.   Il  contributo  della  Regione  non  può
superare, per  ciascuna iniziativa,  il 50  per cento della spesa
risultante  dal   piano  finanziario   del   progetto   esecutivo
presentato, ai  fini dell'ammissione  al finanziamento regionale,
dei soggetti  interessati. I  progetti  esecutivi  corredati  dei
piani finanziari di spesa dovranno essere presentati alla Regione
Toscana entro  il termine  del 30-06-1988.  I contributi  saranno
assegnati con  provvedimento del  Consiglio Regionale adottato su
proposta della Giunta regionale.

2. E'  autorizzata la spesa di L. 2.500 milioni per l'anno 1989 e
per gli  esercizi successivi per la concessione, con le modalità
e le  procedure previste dai comma 2 e 4 dell' art. 1 e dell'art.
2 della LR del 26-3-1987, n. 21, in favore di Comuni, Consorzi di
Comuni e  Comunità Montane  per la realizzazione di un programma
di opere  pubbliche aventi  le finalizzazioni  di cui al 1o comma
dell'art. 1 della LR del 26-3-1987 n. 21 da finanziarsi con mutui
da contrarre  con la Cassa DDPP Le domande degli Enti interessati
saranno presentate  alla Regione  entro 45  giorni dalla  data di
entrata in vigore della presente legge.

Entro 90 giorni dalla scadenza del termine di presentazione delle
domande la  Giunta Regionale  invierà al  Consiglio Regionale la
proposta di programma per l'approvazione di competenza.

3. Comma oggetto di rinvio.

4. L'autorizzazione  di spesa effettuata con LR 24-3-1987, n. 19,
è modificata come segue:

- per  l'anno 1988,  lire 3.500 milioni di cui lire 2.000 milioni
  provenienti da precedente autorizzazione;
- per l'anno 1989, lire 3.500 milioni;
- per l'anno 1990, lire 2.000 milioni.

5. E'  data facoltà,  entro i limiti annuali e pluriennale dell'
autorizzazione di  spesa di cui al precedente comma, di assumere,
fin  dall'anno   1988,  obbligazioni  pluriennali  di  spesa  per
l'intero periodo 1988-1990.

ARTICOLO 18

1. Per la realizzazione di opere riguardanti i porti di 2a
cat.  dalla  2a  classe  in  poi,  nell'ambito  delle  competenze
stabilite dal DPR 15-1-72, n. 8, l'autorizzazione di spesa di cui
all'art. 3  della LR  21-5-87, n.  31 è  aumentata di lire 1.500
milioni. Al  bilancio pluriennale  1988/90 fa  carico pertanto la
spesa complessiva di lire 3.000 milioni di cui lire 1.500 milioni
a carico  dell'esercizio 1988  e  lire  1.500  milioni  a  carico
dell'esercizio 1989.

2. Per  l'attuazione di  interventi  straordinari  nei  porti  di
competenza regionale,  compresi porti  ed approdi  turistici,  ai
sensi  della   LR  19-1-74,  n.  4  e  della  LR  9-8-79,  n.  36
l'autorizzazione di  spesa di cui all'art. 4 della LR 21-5-87, n.
31 è  aumentata di  lire 3.000  milioni. Al bilancio pluriennale
1988/90 fa  carico pertanto  la spesa  complessiva di  lire 6.000
milioni, di  cui lire 3.000 milioni a carico dell'esercizio 1988,
lire 1.500  milioni a  carico dell'  esercizio 1989, e lire 1.500
milioni a carico dell'esercizio 1990.

3. Entro  i limiti  annuali e pluriennali delle autorizzazioni di
spesa di  cui ai  precedenti commi  è consentita l'assunzione di
obbligazioni  pluriennali  di  spesa  per  l'intero  periodo  fin
dall'anno 1988.

ARTICOLO 19

1. Per  la realizzazione  di nuove  opere di  bonifica e  per  la
manutenzione delle  esistenti, di  cui alla  LR 23-12-77,  n. 83,
l'autorizzazione di spesa disposta con l'art. 2 della LR 21-5-87,
n. 31, è incrementata di lire 7.000 milioni.

Al bilancio  pluriennale 1988/1990 fa pertanto carico la somma di
lire  10.000   milioni,  di  cui  lire  3.000  milioni  a  carico
dell'esercizio 1988,  lire 5.000  milioni dell'esercizio  1989  e
lire 2.000 milioni dell'esercizio 1990.

2. E'  data facoltà  entro i  limiti annuali e pluriennali della
predetta  autorizzazione   di  spesa   di  assumere  obbligazioni
pluriennali di  spesa fin  dall'anno 1988  per  l'intero  periodo
1988/90.

CAPO VII
DISPOSIZIONI PER IL POTENZIAMENTO E LA FUNZIONALITA' DEGLI UFFICI
REGIONALI

ARTICOLO 20

1. E'  autorizzata per  il biennio 1988-1989 la spesa di lire 400
milioni, in ragione di lire 200 milioni per ciascun esercizio, da
utilizzare per  consentire interventi  negli immobili  adibiti  a
uffici della Regione atti a eliminare le barriere architettoniche
nei confronti di portatori di handicaps.

Entro   i   limiti   annuali   e   pluriennale   della   predetta
autorizzazione di  spesa è  consentita, fin  dall'anno 1988,  la
assunzione di  obbligazioni pluriennali  di  spesa  per  l'intero
periodo.

2. E' autorizzata per il biennio 1989-1990 la spesa di lire 4.000
milioni, in  ragione di lire 2.000 milioni per ciascun esercizio,
da utilizzare  per lavori  di ristrutturazione  e adeguamento  di
edifici adibiti ad uffici della Regione. Entro i limiti annuali e
pluriennale della predetta autorizzazione di spesa è consentita,
fin dall'anno  1988, la assunzione di obbligazioni pluriennali di
spesa per l'intero periodo.

CAPO VIII
DISPOSIZIONI PER LE ATTIVITA' DI INFORMAZIONE E DI RICERCA

ARTICOLO 21

Articolo oggetto di rinvio.

CAPO IX
DISPOSIZIONI FINALI

ARTICOLO 22

1. Ai  sensi dell'art.  13 della L. 19-5-1976, n. 335 è disposta
l'iscrizione nel  bilancio pluriennale  1988/1990  con  legge  di
bilancio 1988 dei seguenti fondi globali per le finalità e negli
importi annuali in milioni di lire sotto elencati:

   Disciplina di  interventi in materia di polizia
   municipale 1988:                                           260
   Partecipazione finanziaria alla SITA spa 1988:
   1000
   Partecipazione  finanziaria  alla  società  di
   gestione del centro intermodale di Gonfienti di
   Prato 1988:                                                200
   Partecipazione  finanziaria  alla  società  di
   gestione al  centro intermodale di Guasticce di
   Livorno 1988:                                              500
   Iniziative promozionali per l'artigianato 1988:
   200
   Formazione  professionale   per   l'artigianato
   1988:                                                     1000
   Agevolazioni alle  imprese  artigiane  mediante
   interventi in c/interessi attualizzati 1988:
   3000, 1989:                                               1000
   Iniziative  per  lo  sviluppo  dell'artigianato
   1990:                                                     4000
   Conferenza nazionale  e  mostra  internazionale
   dell'artigianato 1988:                                     500
   
Totali 1988:                                                 8460
       1989:                                                 1000
       1990:                                                 4000

2. Per  l'anno 1988  il fondo  di cui  alla  LR  10-1-85,  n.  1,
istituito per  finanziare gli  oneri aggiuntivi  di funzionamento
gravanti sugli  enti delegati  è elevato da lire 4.408 milioni a
lire 5.000 milioni.

ARTICOLO 23

Il prospetto  allegato fornisce  la dimostrazione analitica delle
spese autorizzate  con la  presente  legge,  con  riferimento  ai
canali di  finanziamento, alle  leggi organiche,  ai capitoli del
bilancio annuale  ed ai  programmi di  spesa di  cui al  bilancio
pluriennale 1988/90.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 30 maggio 1988

La presente  legge è  stata approvata dal Consiglio Regionale il
13-4-1988 e  viene promulgata  ai sensi  dell' art. 7 della Legge
19-5-1976, n.  335 e  dell'art. 140  della LR  6-5-1977, n.  28 a
seguito delle  comunicazioni del  Commissario del Governo in data
24-5-1988 prot. 2.03.05-06.

ALLEGATO
Tabelle relative  ai provvedimenti  di spesa per il periodo 1988-
1990

<Si omette la pubblicazione delle tabelle>

ENTE REGIONE
CONTABILITA' CONTRATTI

