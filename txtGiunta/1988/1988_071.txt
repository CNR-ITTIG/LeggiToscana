Modifiche alla  LR n. 68/1980 "Disciplina della utilizzazione del
patrimonio, della  contabilità  e  dei  contratti  delle  Unità
Sanitarie Locali".

Il Consiglio Regionale ha approvato il 26-7-88
Il Commissario del Governo ha apposto il visto il 27-8-1988
Il Presidente  della Giunta  Regionale promulga la seguente legge
regionale:

ARTICOLO 1

Il punto 6 del comma 1 dell'art. 65 della LR 24 Maggio 1980 n. 68
viene così sostituito:

   "6) quando  trattasi di  contratti di  importi non superiore a
   lire  70  milioni,  con  esclusione  dei  casi  in  cui  detti
   contratti    rappresentino     ripetizione,     frazionamento,
   completamento o  ampliamento di precedenti lavori, forniture o
   servizi; per i beni di consumo detto importo viene elevato a:
   
   - lire 100 milioni, per le UUSSLL la cui assegnazione di fondo
     sanitario  regionale   a  destinazione  indistinta  relativa
     all'anno precedente non superi i 100 miliardi annui;
   - lire 150 milioni, per le UUSSLL la cui assegnazione di fondo
     sanitario  regionale   a  destinazione  indistinta  relativa
     all'anno precedente non superi i 200 miliardi;
   - lire 250 milioni, per le UUSSLL la cui assegnazione di fondo
     sanitario  regionale   a  destinazione  indistinta  relativa
     all'anno precedente supera i 200 miliardi;
   
   tali importi,  da  considerarsi  al  netto  dell'IVA,  vengono
   annualmente  rivisti   dalla  Giunta   regionale  con  propria
   delibera per adeguarli all'indice generale dei prezzi ISTAT.
   
ARTICOLO 2

Viene così  sostituito l'art.  67 della  LR 68/80 (Contratti con
Enti Pubblici,  Aziende Comunali,  Consorziali, o con Società di
capitali  a   prevalente   partecipazione   degli   Enti   Locali
Territoriali, Cooperative e loro Consorzi)

La contrattazione con Enti Pubblici può sempre avvenire senza le
limitazioni  di  oggetto  e  di  forme  previste  negli  articoli
precedenti.

Le UUSSLL  in deroga  a quanto previsto negli articoli precedenti
possono convenzionarsi  con Aziende  comunali, consorziali  o con
società di  capitali  a  prevalente  partecipazione  degli  Enti
Locali Territoriali  per la  fornitura di beni nonchè di servizi
quando sia  dimostrata analiticamente la convenienza economica di
acquisire i  suddetti beni  e servizi  tramite convenzioni  e  la
qualità degli stessi.

Per la  contrattazione con  società cooperative  o  consorzi  di
cooperative, l'USL  ha facoltà  di procedere con il metodo della
trattativa privata,  quando tali  società o  consorzi  accettino
prezzi non  superiori a  quelli massimi  risultanti  dai  listini
delle Camere di Commercio nella cui circoscrizione ha sede l'USL,
salvi gli  adeguamenti trimestrali  dei listini stessi in caso di
contratti di somministrazione che comportino consegne per un arco
di tempo superiore al trimestre.

Quando si  provvede a  mezzo di  trattativa privata  ai sensi del
comma precedente,  deve essere  interpellato il maggior numero di
società o  consorzi, comunque  non inferiore a tre, salvo che la
natura,  l'urgenza   della  prestazione   ovvero   l'assenza   di
concorrenti siano  tali da  rendere necessario  il ricorso ad una
determinata società cooperativa e consorzio di cooperative.

ARTICOLO 3

L'art. 68 della LR 68/80 viene integrato dei seguenti commi:

E'   istituito   presso   il   Dipartimento   Sicurezza   Sociale
l'Osservatorio generale  dei prezzi  con i  compito  di  rilevare
l'andamento dei  prezzi  dei  beni  e  servizi  utilizzati  dalle
UUSSLL.

La  Regione   sulla   base   degli   elementi   tecnici   forniti
dall'Osservatorio emanerà  indirizzi specifici  in materia  alle
UUSSLL per un corretto impiego dei fattori produttivi messi sotto
controllo.

In conformità  a  quanto  previsto  dall'art.  31  della  L.  23
dicembre 1983  n. 730  è altresì istituito l'Albo dei fornitori
contenente  l'elencazione   delle  ditte   ritenute  idonee   per
specializzazione, potenzialità economica, capacità produttiva o
commerciale, serietà,  correttezza e puntualità a concorrere ad
effettuare le  forniture  e  le  prestazioni  occorrenti  per  il
funzionamento delle UUSSLL.

L'albo dei  fornitori, formato  in base  alle domande  presentate
dalle ditte  o per  iniziativa delle amministrazioni interessate,
è  approvato  dalla  Giunta  Regionale  previo  accertamento  di
idoneità ed è pubblicato sul Bollettino Ufficiale della Regione
Toscana entro  sei mesi  dall'entrata in  vigore  della  presente
legge.

La Giunta  Regionale provvede all'aggiornamento dell'albo al fine
di verificare la permanenza dell'idoneità delle ditte iscritte e
per consentire  la iscrizione  di nuove ditte entro il 31 ottobre
di ogni anno.

L'albo aggiornato  è pubblicato  sul Bollettino  Ufficiale della
Regione Toscana.

Con   successivo    atto   la    Giunta   regionale    disciplina
l'organizzazione  dell'Osservatorio   Regionale  dei   prezzi   e
dell'albo dei  fornitori per  il funzionamento  dei quali  potrà
utilizzare personale del servizio sanitario nazionale.

ARTICOLO 4

Il comma 2 dell'art. 69 della LR 68/80 viene così sostituito:

   "In caso  di gare  espletate mediante  asta pubblica,  appalto
   concorso e  licitazione privata,  si procede alla stipulazione
   del contratto entro il termine massimo di 30 giorni dalla data
   dell'aggiudicazione,  ovvero   dalla  comunicazione   di  essa
   all'impresa aggiudicataria".
   
ARTICOLO 5

L'art. 70 della LR 68/80 viene così sostituito:

   "Il Consiglio  regionale approva  apposito regolamento  per la
   disciplina dei servizi di economato.
   
   Tale regolamento  oltre a  dettare norme in ordine al servizio
   di  cassa  interna  ai  sensi  del  precedente  art.  48  e  a
   stabilire, in  particolare, quali  servizi e forniture possono
   eseguirsi in  economia, nonchè  i limiti  di somma per gruppi
   omogenei di  servizi e  forniture, è approvato in conformità
   alle norme di cui ai seguenti artt. 71, 72 e 73.
   
   L'Assemblea dell'USL adotta appositi regolamenti specifici".
   
ARTICOLO 6

Il comma 2 dell'art. 72 della LR 68/80 viene così sostituito:

   "Può prescindersi dalle formalità di cui al precedente comma
   quando si  tratti di  acquisti  di  materiale  di  consumo  di
   importo: non  superiore a  1 milione,  per le  UUSSLL  la  cui
   assegnazione di FSR a destinazione indistinta non supera i 100
   miliardi annui;  non superiore  a 2  milioni, per le UUSSLL la
   cui assegnazione di FSR a destinazione indistinta supera i 100
   miliardi.
   
   Tali  importi  da  considerarsi  al  netto  dell'IVA,  vengono
   annualmente  rivisti   dalla  Giunta   regionale  con  propria
   delibera per adeguarli all'indice generale dei prezzi ISTAT".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
26-7-88 ed  è stata vistata dal Commissario del Governo il 27-8-
1988.



USL
DEMANIO PATRIMONIO
CONTABILITA' CONTRATTI

