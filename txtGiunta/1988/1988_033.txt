Indennità di  carica dei  Presidenti e  dei membri  della Giunta
esecutiva delle comunità montane.

Il Consiglio Regionale ha approvato il 19-4-1988
Il Commissario del Governo ha apposto il visto il 7-5-1988
Il Presidente  della Giunta  Regionale promulga la seguente legge
regionale:

ARTICOLO UNICO

Ai  presidenti   delle  Comunità   Montane  è  corrisposta,  in
relazione alla  popolazione servita  ed alla  qualità ed entità
dei servizi,  una indennità  mensile di carica entro i limiti di
quella prevista  per il  sindaco di  un comune  non capoluogo  di
provincia o  di regione  e avente  la  stessa  popolazione  della
Comunità Montana interessata.

In particolare, i limiti massimi dell'indennità di carica di cui
al precedente  comma sono  così stabiliti,  in riferimento  alla
popolazione residente nel territorio della Comunità Montana:

a) fino a   3.000 residenti L.   400.000
b) fino a   5.000 residenti L.   600.000
c) fino a  30.000 residenti L.   800.000
d) fino a  50.000 residenti L.   900.000
e) fino a 100.000 residenti L. 1.100.000
f) fino a 250.000 residenti L. 1.300.000

Si applicano,  in riferimento  alle indennità stabilite ai sensi
dei precedenti  commi, le  disposizioni di cui all'art. 2, terzo,
quarto e quinto comma, della LR 8-11-1982, n. 81, come sostituite
dall'art. 2 della LR 4-8-1986, n. 36.

La misura dell'indennità di carica è deliberata dall' assemblea
della Comunità Montana.

Agli  amministratori  delle  Comunità  Montane  ai  quali  viene
corrisposta l'indennità di carica non competono le indennità di
presenza previste  dall'art.  4  della  LR  8-11-1982,  n.  81  e
successive modifiche.

Le disposizioni  di cui  all'art. 2 della LR 4-8-1986, n. 36 sono
abrogate, relativamente  alle parti  in contrasto con la presente
legge.

Le disposizioni  della presente  legge hanno  effetto a decorrere
dal 1-6-1987.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 maggio 1988

La presente  legge è  stata approvata dal Consiglio Regionale il
19-4-1988 ed è stata vistata dal Commissario del Governo il 7-5-
1988



ENTI TERRITORIALI
MONTAGNA
ORGANI

