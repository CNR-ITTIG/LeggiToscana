Centro Intermodale  Toscano SpA.  Aumento del  capitale sociale e
rimborso spese.

Il Consiglio Regionale ha approvato il 31-5-1988
Il Commissario del Governo ha apposto il visto il 4-7-1988
Il Presidente  della Giunta  Regionale promulga la seguente legge
regionale:

ARTICOLO 1

1. La  Giunta Regionale  è autorizzata  a compiere le operazioni
necessarie per aumentare la quota di partecipazione della Regione
alla SpA  "Centro Intermodale  Toscano", costituita con LR 21-11-
1985  n.   64,  a   seguito  dell'aumento  del  capitale  sociale
deliberato  dal   Consiglio  di  Amministrazione  della  Società
stessa.

2. L'acquisto  delle nuove  azioni è consentito per l'importo di
L. 955.000.000 (novecentocinquantacinque milioni), corrispondente
a  955   (novecentocinquantacinque)  azioni,   che  permette   di
mantenere la  quota di partecipazione della Regione alla Società
di cui  al presente  articolo nella  misura  del  24%  del  nuovo
capitale azionario.

ARTICOLO 2

1. La  Giunta Regionale  è altresì  autorizzata a  compiere  le
operazioni  necessarie   per  corrispondere   alla  SpA   "Centro
Intermodale    Toscano"     la    somma    di    L.    19.100.000
(diciannovemilionicentomila)  a   titolo  di  rimborso  spese  in
attuazione di  quanto deliberato dal Consiglio di Amministrazione
della Società.

ARTICOLO 3

1. Agli oneri di spesa di L. 974.100.000 derivanti dalla presente
legge, di cui L. 955.000.000 per l'acquisto delle azioni ai sensi
dell'art. 1 e di cui L. 19.100.000 per il rimborso delle spese ai
sensi dell'art.  2, si fa fronte nel corso degli anni 1988 e 1989
in conformità  all'art. 19  della LR  6-5-1977, n.  28 e  con le
modalità di cui ai successivi commi.

2. La  quota di  spesa derivante  dalla presente  legge a  carico
dell'esercizio 1988  è di L. 305.600.000 ed è finanziata con la
seguente variazione di bilancio da apportarsi per analogo importo
agli stati  di previsione  della competenza  e della  cassa della
parte spese del bilancio 1988:

Spese in diminuzione
Cap. 50060
   Fondo globale per il finanziamento di spese per
   ulteriori programmi di sviluppo                 L. 305.600.000
                                                                 
Spese di nuova istituzione
Cap. 12400
   Fondo per  l'acquisto di nuove azioni della SpA
   "Centro Intermodale Toscano" (art. 1 LR 50/88)  L. 286.500.000
                                                                 
Cap. 12410
   Rimborso alla  SpA "Centro Intermodale Toscano"
   nelle spese  sostenute per l'emissione di nuove
   azioni (art. 2 LR 50/88)                         L. 19.100.000
                                                                 
Totale spesa di nuova istituzione L. 305.600.000

3.  Agli   oneri  di  spesa  per  l'esercizio  1989,  pari  a  L.
668.500.000, si farà fronte con la relativa legge di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

La presente  legge è  stata approvata dal Consiglio Regionale il
31-5-1988 ed è stata vistata dal Commissario del Governo il 4-7-
1988.



ORGANIZZAZIONI PUBBLICHE
TRASPORTI
PARTECIPAZIONI REGIONALI

