Adesione della  Regione Toscana  ed erogazione  di un  contributo
finanziario all'Associazione  "Centro di  Ricerca,  produzione  e
didattica musicale Tempo Reale".

Il Consiglio Regionale ha approvato il 26-1-1988
Il Commissario del Governo ha apposto il visto il 29-2-1988
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nell'ambito  delle  funzioni  relative  alla
promozione e  allo sviluppo  delle  attività  culturali  di  cui
all'art. 4  dello Statuto e all'art. 49 del DPR 24 luglio 1977 n.
616, aderisce,  ai sensi  degli artt.  57  e  59  dello  Statuto,
all'Associazione  "Centro  di  ricerca,  produzione  e  didattica
musicale Tempo  Reale" costituita in Firenze, che ha per scopo la
realizzazione di  un centro  di attività di ricerca, produzione,
didattica   musicale,    promozione   della   cultura   musicale,
organizzazione  di   corsi  di   formazione  e   specializzazione
musicale.

ARTICOLO 2

La  Giunta   regionale  compie   tutti  gli   atti  necessari   a
perfezionare la partecipazione della Regione alla Associazione.

ARTICOLO 3

La Regione  Toscana, eroga  all'Associazione "Centro  di ricerca,
produzione e  didattica musicale Tempo Reale", per gli anni 1987-
1990 un  contributo annuale  per  lo  svolgimento  dell'attività
dell'associazione non superiore a L. 300.000.000.

L'ammontare del  contributo, entro  il limite stabilito dal primo
comma, è determinato annualmente dalla Giunta Regionale, sentita
la competente  Commissione consiliare,  entro il  31 marzo  sulla
base del  conto consuntivo dell'esercizio precedente corredato da
una relazione  sull'attività  svolta  nonchè  del  bilancio  di
previsione  corredato   del   programma   delle   attività   che
l'associazione presenta,  deliberati dai  competenti organi della
stessa, alla Giunta regionale entro il 28 febbraio.

Per l'anno 1988 il contributo comprensivo della quota associativa
è stabilito  in L.  100.000.000. Alla sua erogazione provvede la
Giunta Regionale  entro 30  giorni dall'entrata  in vigore  della
presente legge.

ARTICOLO 4

All'onere derivante  dall'applicazione della presente legge si fa
fronte, ai  sensi e  per gli  effetti dell'articolo  134 della LR
6.5.1977, n. 28, con la quota non utilizzata del fondo globale di
L.  100.000.000  iscritta  al  capitale  50000  del  bilancio  di
previsione dell'esercizio finanziario 1987.

Ai sensi dell'art. 135 della legge regionale citata al precedente
capoverso, lo  stanziamento della  nuova spesa  è  assegnato  al
bilancio del corrente esercizio al seguente nuovo capitolo:

Cap. 16070
   Contributo  della   Regione   all'attività
   della  Associazione   "Centro  di  ricerca,
   produzione,  e   didattica  musicale  Tempo
   Reale"                                          L. 100.000.000
                                                                 
All'onere di  spesa per  gli  esercizi  1989-1990  provvedono  le
relative leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 marzo 1988.

La presente  legge è  stata approvata dal Consiglio Regionale il
26-1-1988 ed  è stata vistata dal Commissario del Governo il 29-
2-1988.



ATTIVITA' ARTISTICHE
FINANZIAMENTI

