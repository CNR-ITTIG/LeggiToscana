Integrazione  dell'art.   22  della   LR  18/72.   Norme  per  il
funzionamento del CORECO e delle sue sezioni decentrate.

Il Consiglio Regionale ha approvato il 7-6-1988
Il Commissario del Governo ha apposto il visto l'11-7-1988.
Il Presidente  della Giunta  Regionale promulga la seguente legge
regionale:

ARTICOLO UNICO

Al comma  2 dell'art.  22 della  LR 6-7-1972 n. 18 si aggiunge il
seguente:

   "Al fine  di consentire il debito supporto tecnico - operativo
   all'azione di  coordinamento di  cui al precedente art. 19, il
   Coordinatore  dell'Ufficio   del  Comitato  Regionale  di  cui
   all'art. 4  della LR  26-8-1987, n.  48, convoca, con scadenza
   periodica e  comunque in  corrispondenza con le Conferenze dei
   Presidenti degli  Organi di  Controllo, apposite  riunioni dei
   Dirigenti Responsabili  gli Uffici  di Controllo delle Sezioni
   Decentrate.

   Nell'esercizio di  tale  attività  il  predetto  Coordinatore
   risponde al  Presidente del  Comitato Regionale. Il Presidente
   della Giunta  regionale, nell'ambito  delle prerogative di cui
   all'art. 21  uc della LR 6-7-1972 n. 18, può demandare a tale
   funzionario lo  studio  e  l'acquisizione  dei  dati  inerenti
   l'attività del  Comitato di  Controllo e  delle  sue  Sezioni
   Decentrate. Anche  a tal  fine il Coordinatore di cui sopra si
   avvale dell'opera  dei Dirigenti  responsabili gli  Uffici  di
   Controllo che  sono tenuti, ognuno per quanto di competenza, a
   fornire la dovuta collaborazione ed i dati richiesti".

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  legge è  stata approvata dal Consiglio Regionale il
7-6-1988 ed  è stata vistata dal Commissario del Governo l'11-7-
1988.



ENTE REGIONE
PERSONALE
CONTROLLI

