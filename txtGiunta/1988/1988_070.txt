Trattamento economico  ai membri di alcuni comitati e commissioni
regionali.

Il Consiglio Regionale ha approvato il 26-7-88
Il Commissario del Governo ha apposto il visto il 27-8-1988
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

1. L'indennità  ed il  rimborso spese,  nonchè  il  trattamento
economico di  missione per  il  Presidente,  i  componenti  ed  i
Segretari del:

a) Comitato  Tecnico regionale  della Cassa  per il credito delle
   Imprese  Artigiane  per  la  concessione  del  Contributo  nel
   pagamento  degli   interessi  sulle   operazioni  di   credito
   artigiano effettuate  ai sensi  della legge  27 maggio 1952 n.
   949 sull'Artigiancassa e successive modificazioni;
b) Commissioni    provinciali    e    Commissione  regionale  per
   l'artigianato, istituite ai sensi della LR 23/4/1988, n. 29;
c) Commissione   consultiva    regionale  per  il  nulla  -  osta
   all'apertura di  esercizi commerciali e di grandi strutture di
   vendita, istituita  ai sensi  della legge statale 11/6/1971 n.
   426;
d) Commissione  consultiva regionale  per il commercio ambulante,
   istituita ai sensi della legge statale 19/5/1976, n. 398;
e) Comitato  tecnico consultivo,  relativo alle  fiere, mostre ed
   esposizioni istituito ai sensi dell'art. 1 della LR 10/3/87 n.
   18, sono disciplinati dalla presente legge.

2. Per  i membri  dei suddetti  organismi che  siano  consiglieri
regionali o  dipendenti  della  Regione  si  provvede  ai  sensi,
rispettivamente, della  LR 13/6/1983, n. 49 della LR 6/9/73 n. 54
e successive  modificazioni, del DPR 30/6/72 n. 748 e della legge
15/11/73, n. 734.

ARTICOLO 2
(Comitato tecnico  regionale della  Cassa per  il  credito  delle
imprese artigiane)

Ai membri  ed al segretario del Comitato tecnico Regionale di cui
al precedente  articolo 1  lett. a), è attribuita un'indennità,
per ogni  giornata di  seduta, fino  ad un  massimo di  48 sedute
l'anno, nella misura di:

- L. 60.000 per il Presidente
- L. 50.000 per gli altri membri ed il segretario.

ARTICOLO 3
(Commissioni provinciali e regionali per l'artigianato)

Ai membri  ed  al  Segretario  delle  Commissioni  provinciali  e
regionale per  l'artigianato di cui al precedente art. 1 lett. b)
è attribuita  una indennità,  per ogni giornata di seduta, fino
ad un massimo di 48 seduta l'anno, nella misura di:

- L. 50.000 per il Presidente
- L. 40.000 per gli altri membri ed il segretario

ARTICOLO 4
(Commissioni  consultive   per  il  nulla  osta  all'apertura  di
esercizi commerciali e per il commercio ambulante)

Ai membri delle Commissioni di cui all'art. 1, lettera c) e d), e
del Comitato di cui alla lettera e), è attribuita una indennità
per ogni  giornata di  seduta, fino  ad un  massimo di  15 sedute
l'anno, nella misura di:

- L. 60.000 per il Presidente
- L. 50.000 per gli altri membri

ARTICOLO 5
(Trattamento di trasferta)

Ai Componenti  gli organismi  di cui all'art. 1, che risiedono in
Comune  diverso  da  quello  sede  dell'organismo  di  competenza
spetta, quando  si rechino  alle sedute del proprio organismo, un
trattamento  economico   di   trasferta   equiparato   a   quello
corrisposto ai dirigenti regionali.

Ai Componenti  di cui al comma precedente è altresì corrisposto
un rimborso  delle spese di viaggio secondo la normativa della LR
n. 54 del 6/9/73 e successive modificazioni.

ARTICOLO 6
(Trattamento di missione)

Ai componenti  e ai  segretari degli organismi di cui all'art. 1,
che per  ragioni del  loro ufficio  si recano  fuori  dalla  sede
presso  la   quale  sono  nominati,  compete  il  trattamento  di
missione, secondo  la normativa  della LR  n.  54  del  6/9/73  e
successive modificazioni.

La  missione   deve  essere   autorizzata  dal  Presidente  degli
organismi di cui all'art. 1.

Per i  membri invece  che siano  Consigli regionali  o dipendenti
dalla regione e dallo Stato, si provvede ai sensi rispettivamente
della LR  4/2/1972 n.  4, della  LR del 6/9/73 n. 54 e successive
modificazioni e del DPR 30/6/72 n. 748.

ARTICOLO 7
(Liquidazione)

Alla liquidazione  delle indennità  di cui  alla presente  legge
provvede  periodicamente   la  Giunta  regionale  sulla  base  di
appositi prospetti  sottoscritti dal  Presidente e dal Segretario
della Commissione e/o Comitato medesimo.

ARTICOLO 8
(Oneri)

1. Alle  spese derivanti  dalla presente legge e quantificate per
l'anno 1988  in lire 100.000.000 si fa fronte con lo stanziamento
del cap.  00720 del  bilancio 1988  impinguato con  la variazione
apportata con il successivo comma.

2. Gli  stati di  previsione della competenza e della cassa della
parte "Spesa"  del  bilancio  1988  sono  così  modificati,  per
analogo importo:

Spesa in diminuzione
Cap. 50260
   Fondo di riserva per spese impreviste              100.000.000
                                                                 
Spesa in aumento
Cap. 00720
   Spese per  i gettoni di presenza, i compensi ai
   componenti e  le indennità  di missione  ed il
   rimborso spese  di viaggio  ai membri  estranei
   all'Amministrazione regionale  dei  comitati  e
   commissioni previste da leggi regionali statali    100.000.000
                                                                 
3. Agli  oneri per  i successivi  esercizi sarà fatto fronte con
legge di bilancio.

ARTICOLO 9
(Norma finale)

Con effetto dalla data di entrata in vigore della presente legge,
è abrogata la LR 19/7/82, n. 60.

Le indennità  ed il rimborso spese previste dalla presente legge
per  le  Commissioni  provinciali  e  Commissione  regionale  per
l'artigianato di  cui al punto b) del precedente art. 1 decorrono
dalla entrata  in vigore della LR n. 29 del 23/4/88 relativa alle
Commissioni provinciali e regionale per l'artigianato.

La presente  legge è  pubblicata sul  Bollettino Ufficiale della
regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
26-7-88 ed  è stata vistata dal Commissario del Governo il 27-8-
1988.



ORGANI
PERSONALE

