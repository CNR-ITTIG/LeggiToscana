Modificazioni ed  integrazioni alla  LR 51/86.  Disciplina  delle
attività di organizzazione di viaggio.

Il Consiglio Regionale ha approvato il 21-6-1988
Il Commissario del Governo ha apposto il visto il 25-7-1988
Il Presidente  della Giunta  Regionale promulga la seguente legge
regionale:

ARTICOLO 1

Il quarto  comma dell'art.  6 della  LR 17-11-1986 n. 51 è così
sostituito:

   "4. l'autorizzazione  deve indicare espressamente ogni singola
   attività per  la quale  viene  rilasciata,  nonchè  l'esatta
   ubicazione dei  locali di  esercizio ed  il termine  entro cui
   l'agenzia dovrà  aprire al pubblico nei locali indicati. Tale
   termine non  dovrà comunque  superare i 3 mesi dalla data del
   rilascio dell'autorizzazione.
   Nel  caso  che  l'apertura  dell'agenzia  di  viaggio  non  si
   verifichi nel  termine prescritto  e nei locali indicati nella
   autorizzazione, la stessa si intende decaduta."
   
ARTICOLO 2

Il secondo  comma dell'art. 7 della LR 17 novembre 1986, n. 51 è
così sostituito:

   "Nel caso  di agenzie  che  intendano  svolgere  attività  di
   vendita di  viaggi e  soggiorni prodotti e organizzati da esse
   stesse oppure  da  altre  agenzie,  la  domanda  deve  inoltre
   specificare il  possesso  dei  requisiti  strutturali  di  cui
   all'art. 9.  La relativa documentazione dovrà essere prodotta
   alla Provincia  prima  del  rilascio  della  autorizzazione  e
   comunque entro  trenta giorni  dalla richiesta della Provincia
   all'interessato".
   
ARTICOLO 3

Il punto  d) del  primo comma dell'art. 10 della LR 17-11-1986 n.
51 è soppresso.

Il terzo  comma dell'art.  10 della  LR 17-11-1986 n. 51 è così
sostituito:

   "La Provincia  trasmette altresì  copia  della  richiesta  di
   autorizzazione  al   Ministero  per  il  Turismo  al  fine  di
   accertare che  la denominazione  prescelta non  sia  uguale  o
   simile  ad   altre  adottate  da  agenzie  già  operanti  sul
   territorio nazionale,  fermo restando  che non potrà, in goni
   caso, essere  adottata la  denominazione di  Comuni o  Regioni
   italiani".
   
ARTICOLO 4

Il primo  comma dell'art.  12 della LR 17-11-1986, n. 51 è così
sostituito:

   "Presso  ciascuna   Provincia  è  istituita  una  commissione
   giudicatrice  di   esame  per   l'accertamento  dei  requisiti
   professionali di cui all'art. 8, composta da:
   
   - Il  Presidente della  Provincia o suo delegato, con funzioni
     di Presidente;
   - tre docenti nelle diverse materie di esame;
   - un docente di ciascuna lingua estera oggetto di esame;
   - due   rappresentanti    designati  dalle  associazioni  più
     rappresentative  a   livello  regionale   delle  agenzie  di
     viaggio".
   
ARTICOLO 5

Dopo l'art.  17 della LR 17-11-1986 n. 51 è inserito il seguente
art. 17 bis:

   "Art. 17/bis.
   (Funzioni di vigilanza e controllo)
   
   Le funzioni  di vigilanza e controllo sulle imrpese di viaggio
   e turismo sono esercitate dalla Provincia."
   
ARTICOLO 6

All'art. 21  della LR  17-11-1986 n.  51 sono aggiunti i seguenti
due comma:

   "9. L'accertamento  delle violazioni  e la  irrogazione  delle
   sanzioni di cui alla presente legge sono effettuati secondo le
   procedure di cui alla L. 21-11-1981 n. 689.
   
   10. I  proventi delle  sanzioni previste dal presente articolo
   sono devoluti alla Provincia nel cui ambito territoriale si è
   verificata l'infrazione.  Le somme introitate e questo titolo,
   dovranno essere destinate alla copertura degli oneri derivanti
   dall'attuazione della presente legge".

La presente  Legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come Legge della Regione Toscana.

Firenze, 1 agosto 1988

La presente  legge è  stata approvata dal Consiglio Regionale il
21-6-1988 ed  è stata vistata dal Commissario del Governo il 25-
7-1988.



TURISMO

