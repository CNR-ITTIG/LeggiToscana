Ordinamento degli  uffici e del personale dell'Istituto Regionale
per   la   programmazione  economica   della   Toscana   (IRPET).
Modificazioni ed integrazioni alla LR n. 74-1980.

Il Consiglio Regionale ha approvato il 28-12-1987
Il Commissario del Governo ha apposto il visto il 29-1-1988.
Il Presidente  della Giunta  Regionale promulga la seguente legge
regionale:

ARTICOLO 1

L'art. 2  della LR 29-5-1980, n. 74, sostituito dall'art. 3 della
LR 2-5-1985, n. 49, è sostituito dal seguente:

   "Art. 2.
   (Dotazione organica)
   
   Il personale  dell'IRPET è  inquadrato nel  ruolo  unico  del
   personale dell'Istituto,  la  cui  dotazione  organica  è  la
   seguente:
   
   II   qualifica dirigenziale     n.  6
   I    qualifica dirigenziale     n. 12
   VIII qualifica funzionale       n.  6
   VII  qualifica funzionale       n.  6
   VI   qualifica funzionale       n. 11
   IV   qualifica funzionale       n.  5
   Totale                          n. 46
   
ARTICOLO 2

L'art. 5  della LR 29-5-1980, n. 74, sostituito dall'art. 4 della
LR 2-5-1985, n. 49 è sostituito dal seguente:

   "Art. 5.
   (Profili professionali)
   
   Nell'ambito della  declaratoria professionale delle qualifiche
   funzionali, disciplinata  dagli articoli  dal  3  al  9-octies
   della LR  6-9-1973, n. 54, modificati dall'art. 4 della LR 24-
   4-1984, n.  22 sono previsti i seguenti profili professionali,
   il cui contenuto è indicato nell'allegata tabella A:
   
   Accanto alla  Qualifica  funzionale  è  indicato  il  Profilo
   Professionale:
   - II qualifica dirigenziale: Segretario, Dirigente di ricerca
   - I  qualifica dirigenziale:     Ricercatore      qualificato,
     Dirigente amm.vo
   - VIII  qualifica    funzionale:      Assistente  di  ricerca,
     Funzionario amm.vo
   - VII  qualifica funzionale:   Aiuto  di  ricerca,  Istruttore
     direttivo
   - VI  qualifica  funzionale:    Collaboratore  di  ricerca  IV
     qualifica funzionale: Esecutore
   
   Nell'ambito della  dotazione organica  indicata al  precedente
   Art. 2,  il Consiglio  d'Amministrazione provvede, con propria
   deliberazione,  alla   ripartizione  dei   posti  di  ciascuna
   qualifica tra i profili professionali compresi nella medesima.
   
ARTICOLO 3

Alla "Tabella  A -  Profili Professionali"  allegata alla LR 2-5-
1985, n. 49, sono apportate le seguenti modificazioni:

a) dopo  la I  qualifica dirigenziale  Ricercatore qualificato è
   introdotta la seguente:
   I qualifica dirigenziale - Dirigente Amministrativo;
   Svolge le  attività previste dalla declaratoria della I. a qd
   per i compiti amministrativi propri dell' Istituto.
   Può comportare  la responsabilità  e direzione  di struttura
   organizzativa,  nel   cui  ambito  indirizza  l'attività  del
   personale  assegnato   ed  i  programmi  di  lavoro,  seguendo
   direttamente gli affari di maggiore complessità e rilevanza;
   
b) la  VIII qualifica  funzionale  -  Assistente  di  ricerca  è
   introdotta la seguente:
   VIII qualifica funzionale - Funzionario amministrativo;
   Svolge le  attività previste dalla declaratoria della VIII qf
   per i compiti amministrativi propri dell' Istituto.
   L'attività può comportare la direzione di unità operative a
   carattere amministrastivo;
   
c) dopo  la VII  qualifica  funzionale  -  Aiuto  di  ricerca  è
   introdotta la seguente:
   VII qualifica funzionale - Istruttore direttivo;
   Svolge le  attività previste  dalla declaratoria della VII qf
   per i compiti amministrativi propri dell' Istituto.
   L'attività  può   comportare   funzioni   di   indirizzo   e
   coordinamento di operatori con qualifiche inferiori.
   
ARTICOLO 4

Gli oneri per le spese di personale dell'IRPET sono imputati agli
appositi capitoli di bilancio dell' Istituto per l'anno 1988, che
presentano la  necessaria disponibilità,  ed  ai  corrispondenti
capitoli degli anni successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 8 febbraio  1988

La presente  legge è  stata approvata dal Consiglio Regionale il
28-12-1987 ed è stata vista dal Commissario del Governo il 29-1-
1988.



ORGANIZZAZIONI PUBBLICHE
PROGRAMMAZIONE
PERSONALE

