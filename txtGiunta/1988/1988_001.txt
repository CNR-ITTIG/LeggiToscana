Modifiche ed integrazioni alla LR n. 62 del 29-12-1987.

Il Consiglio Regionale ha approvato il 15-12-1987
Il Commissario del Governo ha apposto il visto il 2-1-1988
Il Presidente  della Giunta  Regionale promulga la seguente legge
regionale:

ARTICOLO UNICO

1. All'art.  1 della  LR n.  62 del  29-12-1987  è  aggiunto  il
seguente quarto comma:

   "4. Con  successiva legge  regionale verranno  determinate  le
   modalità di  applicazione al  personale delle  ATER  ed  ARER
   (già Istituti  Autonomi Case popolari e loro Consorzi) di cui
   alla LR  3-11-1986, n. 49, delle norme risultanti dall'accordo
   nazionale indicato al primo comma del presente articolo".
   
2. Il  sesto comma  dell'art. 5  della LR n. 62 del 29-12-1987 è
sostituito dal seguente:

   "6. Il  corso - concorso pubblico è indetto con deliberazione
   della  Giunta   Regionale  e  consiste  in  una  selezione  di
   candidati   per   l'ammissione   ad   un   corso   con   posti
   predeterminati,  finalizzato  alla  formazione  specifica  dei
   candidati stessi.  I candidati  ammessi al corso devono essere
   in numero superiore almeno del 20% dei posti messi a concorso.
   Al termine del corso un'apposita commissione di cui dovrà far
   parte almeno un docente del corso, procede ad esami scritti ed
   orali con  predisposizione di  graduatorie di  merito  per  il
   conferimento  dei   posti.  I   criteri  e   le  modalità  di
   svolgimento del  corso -  concorso sono  predeterminati  dalla
   Giunta Regionale, in sede di contrattazione decentrata".
   
3. Al  quarto comma  dell'art. 6 della LR n. 62 del 29-12-1987 le
parole "Il  Consiglio Regionale  provvede" sono  sostituite dalle
parole "La legge regionale provvede".

4. Il settimo comma dell'art. 13 della LR n. 62 del 29-12-1987 è
sostituito dal seguente:

   "7. La  tariffa  oraria  del  lavoro  effettivamente  prestato
   nell'ambito dei  turni viene maggiorata, dalla data di entrata
   in vigore della presente legge, come segue:
   
   - 5% per la fascia oraria diurna;
   - 20% per la fascia notturna e i giorni festivi;
   - 30% per la fascia festiva notturna.
   
5. L'undicesimo  comma dell'art. 13 della LR n. 62 del 29-12-1987
è sostituito dal seguente:

   "11. Il settimo comma del presente articolo sostituisce l'art.
   87-bis della LR 6-9-1983, n. 54".
   
6. Al  quarto comma  dell'art. 56  della LR n. 62 del 29-12-1987,
dopo   le    parole   "nell'ambito   della   dotazione   organica
complessiva", sono  aggiunte le  parole "e  di ciascuna qualifica
funzionale".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla d farla
osservare come legge della Regione Toscana.

Firenze, 5 gennaio 1988

La presente  Legge è  stata approvata dal Consiglio Regionale il
15-12-1987 ed  è stata vistata dal Commissario del Governo il 2-
1-1988



ORGANIZZAZIONI PUBBLICHE
EDILIZIA
PERSONALE

