Modifica della  LR 32-72. Norme sul finanziamento delle attività
dei gruppi consiliari.

Il Consiglio Regionale ha approvato il 28-12-1987
Il Commissario del Governo ha apposto il visto il 29-1-1988
Il Presidente  della Giunta  Regionale promulga la seguente legge
regionale:

ARTICOLO UNICO
(Finanziamento della attività dei gruppi e sua rendicontazione)

1. L'art,  1 della  LR 21-12-1972  n. 32  concernente  norme  sul
finanziamento  della   attività  dei   gruppi  consiliari,  già
sostituito  dall'art.  1  della  LR  9-7-1981  n.  57,  è  così
ulteriormente sostituito:

   "In attuazione  dell'art. 12  dello Statuto,  a ciascun gruppo
   consiliare organizzato secondo le prescrizioni del regolamento
   interno del  Consiglio regionale,  è assegnato  un contributo
   fisso  di  lire  un  milione  e  duecentomila  mensili  ed  un
   contributo variabile  in relazione  alla consistenza numerica,
   nella  misura   di  lire  quattrocentomila  mensili  per  ogni
   consigliere.
   
   Per  le  spese  di  aggiornamento,  studio  e  documentazione,
   comprese  l'acquisizione   di  consulenze   qualificate  e  la
   collaborazione di  esperti,  nonchè  per  diffondere  tra  la
   società  civile   la  conoscenza  dell'attività  dei  gruppi
   consiliari, è  assegnato a ciascun gruppo un contributo nella
   seguente misura:
   
   a) lire   1.200.000  mensili  ai  gruppi  costituiti   da   un
      consigliere;
   b) lire   1.400.000  mensili   ai  gruppi  costituiti  da  due
      consiglieri;
   c) lire   1.600.000  mensili ai  gruppi costituiti  da  tre  a
      cinque consiglieri;
   d) lire   1.800.000  mensili ai  gruppi costituiti  da  sei  a
      quindici consiglieri;
   e) lire   2.000.000  mensili ai  gruppi costituiti  da  sedici
      consiglieri ed oltre.
   
   Il regolamento  interno del  Consiglio regionale disciplina le
   modalità di  rendicontazione periodica  in ordine all'impiego
   dei contributi,  nonchè le  modalità di  pubblicazione degli
   estratti di detta rendicontazione".
   
2. Le  nuove misure  di finanziamento  di cui  al primo  comma si
applicano a  partite dall'1.1.1988;  fino ad allora continuano ad
applicarsi le disposizioni di cui all'art. 1 della LR 9-7-1981 n.
57.

3. L'onere  derivante  dalla  attuazione  della  presente  legge,
previsto in  L. 248.400.000  per l'anno 1988 farà carico al Cap.
00130 dello  stato di  previsione della  spesa del  bilancio  del
medesimo esercizio ed al corrispondente capitolo per gli esercizi
successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze, 8 febbraio  1988

La presente  legge è  stata approvata dal Consiglio Regionale il
28-12-1987 ed è stata vistata dal Commissario del Governo il 29-
1-1988.



ENTE REGIONE
ORGANI
PERSONALE

