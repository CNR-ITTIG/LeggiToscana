Costituzione osservatorio sul mercato del lavoro.

Il Consiglio Regionale ha approvato il 20-9-1988
Il Commissario del Governo ha apposto il visto il 28-10-1988
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. Per  lo sviluppo delle politiche del lavoro, in attuazione dei
principi statutari  e degli  obiettivi contenuti  negli  atti  di
programmazione generale  e settoriale, per il perseguimento delle
finalità di cui alla legge 21/12/1978, n. 845 "Legge - quadro in
materia  di   formazione  professionale",  alla  legge  regionale
21/2/1985, n.  16 "Disciplina  degli  interventi  in  materia  di
formazione professionale"  ed al  comma 5 dell'Art. 2 della Legge
Regionale   29/12/1987,    n.   62    "Recepimento   dell'accordo
contrattuale nazionale  relativo al triennio 1985/87. Modifica ed
integrazione  alle  leggi  regionali  sullo  stato  giuridico  ed
economico del  personale" ed in riferimento alla legge 28/2/1987,
n. 56  "Norme sull'organizzazione  del mercato  del  lavoro",  la
Regione Toscana realizza un'attività permanente di osservazione,
di analisi  e di previsione della struttura e delle dinamiche del
Mercato  del   Lavoro  e   verifica  delle  iniziative  a  questa
conseguenti.

2. Per  il perseguimento  dei fini  di cui al comma precedente la
Regione opera  stabilendo le  opportune  forme  di  intesa  e  di
collaborazione con  l'Osservatorio del  Mercato del Lavoro di cui
all'art. 8  della legge  28/2/1987, n.  56, con  gli Enti  locali
della Toscana,  le  altre  Regioni,  lo  Stato  anche  nelle  sue
articolazioni decentrate,  e con  la Comunità Europea tramite lo
Stato.

3. Lo  strumento operativo della Regione per il conseguimento dei
fini indicati  è  individuato  nell'Osservatorio  Regionale  sul
Mercato del  Lavoro, di  seguito indicato  ORML, all'interno  del
servizio "Osservatorio  Mercato del  Lavoro e Orientamento", come
definito dalla legge regionale 26/8/1987, n. 48.

4. L'ORML  fornisce gli  elementi di  conoscenza sul  Mercato del
Lavoro prevalentemente ai fini:

a) dell'esercizio   delle   funzioni   regionali  in  materia  di
   formazione professionale  e di  orientamento professionale  in
   attuazione di quanto previsto dall'art. 3 e dall'art. 5, primo
   comma, della legge regionale 21/2/1985, n. 16.
b) della  programmazione, gestione  e verifica  degli  interventi
   attinenti  ai   problemi  economici,  dell'occupazione,  della
   disoccupazione, della  mobilità dei  lavoratori, del rapporto
   tra domanda ed offerta di lavoro.

ARTICOLO 2
(Attività)

1. L'ORML realizza le seguenti attività:

a) progettazione e svolgimento di indagini, studi e ricerche;
b) definizione   di   standards  metodologici  per  la  raccolta,
   elaborazione ed  analisi delle  informazioni, d'intesa  con  i
   soggetti interessati;
c) organizzazione e gestione degli archivi dei dati statistici in
   materia  di   economia  e  lavoro,  e  loro  aggiornamento  ed
   integrazione, nell'ambito del sistema informativo regionale;
d) progettazione   ed   attuazione  del  controllo  di  efficacia
   occupazionale degli  interventi di  formazione professionale e
   di orientamento  professionale di  cui  all'art.  13,  secondo
   comma, lett. a) della legge regionale 21/2/1985 n. 16, nonchè
   dei progetti connessi alla politica attiva del lavoro;
e) informazioni  sui dati disponibili, con garanzia di accesso ad
   essi da  parte di  tutti i  soggetti pubblici e privati che ne
   facciano  richiesta,   nel  rispetto  della  legislazione  sul
   segreto statistico;
f) diffusione  dell'informazione tra i soggetti interessati nelle
   forme opportune;
g) cura  dei rapporti  con gli organi centrali e decentrati dello
   Stato preposti  alla gestione ed al controllo dei fenomeni del
   Mercato del  Lavoro, con  le parti sociali, con i centri studi
   ed istituti  di ricerca  pubblici e privati e con ogni ente ed
   organismo  pubblico   rilevante  per  il  perseguimento  delle
   finalità di cui al precedente art. 1.

2. Per  lo svolgimento  dell'attività dell'ORML, la Regione può
avvalersi,  anche  tramite  convenzione,  dell'IRPET  o  affidare
incarichi e definire contratti di ricerca con soggetti pubblici e
privati ai sensi della legge regionale 25/6/1981, n. 54.

3. Allo  scopo  di  realizzare  un  sistema  di  informazione  ed
osservazione sul  Mercato del  Lavoro coordinato  ed omogeneo, la
Regione promuove  la collaborazione  con  le  analoghe  strutture
delle altre Regioni e dello Stato, nelle forme e con le modalità
che saranno definite da apposite convenzioni.

ARTICOLO 3
(Comitato Scientifico)

1. La Regione, per le attività dell'ORML, istituisce un Comitato
Scientifico con  il compito  di collaborare  alla predisposizione
del programma  annuale di  attività di cui al successivo art. 5,
di fornire  un supporto metodologico all'attività di rilevazione
e di  studio e di esprimere pareri per la verifica dell'attività
svolta.

2. Il  Comitato Scientifico  è composto  da  cinque  docenti  ed
esperti nelle  discipline statistico - economiche, sociologiche e
di diritto del lavoro, di cui:

a) tre docenti universitari designati dagli Atenei toscani;
b) il direttore dell'IRPET;
c) un  esperto designato  dall'Unione regionale  delle Camere  di
   Commercio;
Alle riunioni  del Comitato Scientifico partecipa, in qualità di
segretario, un  dirigente del  Servizio Osservatorio  del Mercato
del Lavoro ed Orientamento.

3. Il  Comitato è  nominato dal  Consiglio regionale  e dura  in
carica tre anni.

Il Presidente è eletto dal Comitato Scientifico nel suo seno.

4. I  Compiti di  segreteria tecnica  sono svolti  da  funzionari
addetti al  Servizio  Osservatorio  sul  Mercato  del  Lavoro  ed
Orientamento.

5. Per  la partecipazione alle attività del Comitato Scientifico
è corrisposta  a ciascun membro un'indennità di presenza pari a
Lit. 180.000   per giornata di seduta, al lordo delle ritenute di
legge.

6. L'indennità  di cui  al comma  precedente è  aggiornata  con
provvedimento della  Giunta regionale  con  le  modalità  e  nei
limiti indicati all'art. 15 della legge 27/12/1985, n. 816.

7. Ai  membri del  Comitato residenti in Comuni diversi da quello
in cui  ha luogo  la riunione  o che,  per ragioni  connesse  con
l'appartenenza al Comitato, si recano in Comuni diversi da quello
di residenza, è corrisposto il rimborso delle spese di viaggio e
l'indennità di  missione, secondo  le modalità  e nella  misura
stabilita per i Consiglieri regionali.

Le indennità  ed i  rimborsi di  cui al  presente articolo  sono
corrisposti nel  rispetto delle  compatibilità con l'ordinamento
che disciplina il rapporto di lavoro dei singoli componenti.

ARTICOLO 4
(Convenzioni con Enti Locali territoriali)

1. Per  la realizzazione  delle  attività  dell'ORML  la  Giunta
regionale stipula  convenzioni -  quadro con  le Province  e  con
l'Associazione   Intercomunale    del   Circondario   di   Prato,
individuato ai  sensi della  legge regionale 9/11/1972, n. 29. Le
convenzioni - quadro devono prevedere:

a) le  modalità  di  attuazione  del  coordinamento  politico  -
   amministrativo in  funzione della  reciproca informazione  sui
   problemi  del   Mercato  del   Lavoro  e   le   modalità   di
   partecipazione alla  programmazione  ed  alla  verifica  delle
   attività;
b) le  modalità  di    costituzione    del  sistema  informativo
   dell'Osservatorio  del   Mercato  del   Lavoro   da   attuarsi
   nell'ambito territoriale di competenza;
c) le  modalità  per  l'attuazione  ed  il  coordinamento  delle
   attività di  rilevazione, di  indagine e  di ricerca  che  si
   svolgono sul territorio di competenza;
d) la individuazione degli uffici e delle strutture degli Enti da
   impegnare nelle attività;
e) l'individuazione  delle risorse finanziarie e di personale per
   lo svolgimento delle attività oggetto di convenzione;
f) l'individuazione di un unico strumento tecnico - operativo per
   il coordinamento dell'attività.

2.  Sulla  base  del  programma  annuale  di  attività  verranno
stipulati dalla  Giunta regionale  convenzioni specifiche  con  i
medesimi Enti di cui al precedente comma.

3.  In   relazione  a   specifiche  esigenze   di  intervento  su
particolari  problematiche   locali,  la  Giunta  regionale  può
stipulare le  convenzioni di  cui al  comma precedente  anche con
altri Enti Locali territoriali.

4. In caso di impossibilità a procedere o di indisponibilità da
parte  degli  Enti  di  cui  al  comma  1,  la  Giunta  regionale
interviene direttamente per assicurare l'attuazione del programma
di attività dell'ORML.

ARTICOLO 5
(Programmazione dell'attività)

1. L'ORML  opera tramite programmi annuali di attività approvati
dal Consiglio regionale su proposta della Giunta.

2. Il programma annuale contiene:

a) gli obiettivi di attività;
b) le linee di attività;
c) le attività da svolgere direttamente;
d) le  attività da svolgere in convenzione con le Province e gli
   Enti Locali;
e) la  ripartizione dei  finanziamenti per  obiettivi e filoni di
   attività;
f) la verifica del precedente programma.

3. La proposta di programma annuale che la Giunta trasmette entro
il 15  dicembre di  ciascun anno  al Consiglio per l'approvazione
tiene conto:

a) delle proposte e dei pareri del Comitato Scientifico di cui al
   precedente art. 3;
b) delle proposte e dei pareri delle Province;
c) delle  proposte e  dei pareri  della Commissione regionale per
   l'impiego, istituita  con legge  4/8/1978 n.  479 e successive
   modificazioni.

4. Entro  il 30  settembre  di  ogni  anno  la  Giunta  regionale
presenta al  Consiglio regionale  una relazione  sullo  stato  di
attuazione del  programma annuale  ed un  rapporto  sui  problemi
occupazionali e relative ipotesi di intervento.

ARTICOLO 6
(Oneri finanziari)

Agli oneri  finanziari di  cui alla  presente  legge,  decorrenti
dall'anno 1989, si fa fronte, a partire da tale anno con legge di
bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge sarà approvata dal Consiglio Regionale il 20-
9-1988 ed  è stata vistata dal Commissario del Governo il 28-10-
1988.



LAVORO
ORGANI

