Modifiche alla  LR 25/80.  Disciplina  interventi  finanziari  in
materia di opere pubbliche.

Il Consiglio Regionale ha approvato il 25-7-88
Il Commissario del Governo ha apposto il visto il 27-8-1988
Il Presidente  della Giunta  Regionale promulga la seguente legge
regionale:

ARTICOLO 1
(Modifica dell'art. 3 della LR 4 aprile 1980, n. 25)

1. Al  primo comma  dell'art. 3  della LR 4 aprile 1980, n. 25 le
parole "Sulla  base  delle  proposte  formulate  dai  comuni,  le
associazioni  intercomunali   elaborano"  sono  sostituite  dalle
parole:  "I   comuni,  singoli   oppure  tramite   l'associazione
intercomunale o la comunità montana, elaborano".

2. Al  terzo comma  dello stesso articolo 3 le parole "sentite le
associazioni  intercomunali  territorialmente  interessate"  sono
sostituite con  le  parole  "sentiti  i  comuni  territorialmente
interessati".

ARTICOLO 2
(Modifica dell'art. 5 della LR 4 aprile 1980, n. 25)

1. Al  primo comma  dell'art. 5  della LR 4 aprile 1980, n. 25 le
parole "delle  associazioni intercomunali" sono sostituite con le
parole "dei comuni".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è  stata approvata dal Consiglio Regionale il
25-7-88 ed  è stata vistata dal Commissario del Governo il 27-8-
1988.



OPERE PUBBLICHE
ENTI TERRITORIALI
FINANZIAMENTI

