Provvedimenti  per   l'ammodernamento  e  sviluppo  di  linee  di
trasporto su rotaia: modifiche ed integrazioni alla LR 28-2-1984,
n.  14:   concessione  di   contributo   all'Ente   FS   per   lo
ammodernamento della linea Cecina - Volterra.

Il Consiglio Regionale ha approvato il 2-2-1988
Il Commissario del Governo ha apposto il visto il 7-3-1988
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'art. 27 della LR 14/84)

1. Il  4 comma  dell'art. 27  della LR 28 febbraio 1984, n. 14 è
così modificato: al termine il punto fermo è sostituito con una
virgola ed  è aggiunta  la seguente  espressione: "salvo  quanto
previsto dall'articolo  28/bis per  i contributi  concernenti  il
trasporto su rotaia".

2. Il  5o comma dell'art. 27 della LR 28 febbraio 1984, n. 14, è
così modificato:  dopo la  parola  "regionale"  è  inserito  il
seguente inciso:  ", salvo  quanto previsto dall' articolo 28/bis
per i contributi concernenti il trasporto su rotaia,"

ARTICOLO 2
(Modifica all'art. 28 della LR 14/84)

1. Il  1o comma  dell'art. 28 della LR 28 febbraio 1984, n. 14 è
così modificato:  dopo l'espressione  "di cui  all'art.  27"  è
inserito  il   seguente  inciso:   ",   salvo   quanto   previsto
dall'articolo 28/bis per i contributi concernenti il trasporto su
rotaia,"

ARTICOLO 3
(Inserimento dell'articolo 28/bis nella LR 14/84)

1. Dopo l'art. 28 della LR 28 febbraio 1984, n. 14 è inserito il
seguente:

   "Art. 28/bis
   (Contributi  per  l'ammodernamento  e  sviluppo  di  linee  di
   trasporto su rotaia).
   
   La Regione  Toscana concede contributi in conto capitale nella
   misura massima  del 75%  della spesa  ritenuta ammissibile per
   concorrere allo  sviluppo ed  alla migliore  funzionalità dei
   trasporti  pubblici   su  rotaia,  nonchè  per  rendere  più
   economico  il   loro  esercizio   anche  con   interventi   di
   automazione.   I    contributi   suddetti    possono    essere
   eccezionalmente elevati  fino al  massimo del 100% della spesa
   nei casi  in cui  l'intervento rivesta  particolare importanza
   sotto l'aspetto urbanistico od ambientale. I contributi di cui
   al presente articolo possono essere assegnati ad enti, aziende
   od  imprese   per  interventi  riguardanti  impianti  fissi  e
   relative sedi,  nonchè materiale  rotabile  e  di  esercizio,
   sulla base  di progetti  corredati  di  preventivi  di  spesa,
   presentati alla  Giunta regionale  dai soggetti interessati, o
   per interventi  promossi  dalla  Regione  comunque  rientranti
   nelle previsioni  del  PRIT  (Piano  Regionale  Integrato  dei
   Trasporti).
   
   La misura  del contributo  da erogare  sarà fissato  per ogni
   singolo intervento  tenendo conto dell'importanza territoriale
   e sociale  di esso,  delle sue  caratteristiche tecniche  e di
   costo,  dell'eventuale  partecipazione  finanziaria  di  altri
   soggetti interessati.
   
   I contributi saranno assegnati con deliberazione del Consiglio
   regionale ed erogati con deliberazione della Giunta regionale,
   in una  o più  rate, previa  verifica della  rispondenza  dei
   progetti e  delle opere agli scopi ed alle condizioni indicati
   nella presente legge.
   
   All'autorizzazione di  cui all'art.  27, 4o  comma, nonchè al
   recupero dei  contributi ai  sensi  dell'art.  27,  5o  comma,
   provvede, relativamente  agli interventi  di cui  al  presente
   articolo, la Giunta regionale".
   
ARTICOLO 4
(Contributo  all'Ente   FS  per   l'ammodernamento  della   linea
ferroviaria Cecina - Volterra)

1.  La   Regione  assegna   all'Ente  FS   per  l'ammodernamento,
risanamento e  sviluppo della linea ferroviaria Cecina - Volterra
un contributo  di L.  1.800.000.000 per  il biennio 1988-1989, di
cui L.  1.000.000.000 per  l'anno 1988,  sulla base  di  apposito
protocollo d'intesa da stipularsi fra la Regione, l'Ente FS e gli
enti locali territoriali interessati.

2. Alla  stipula del  protocollo d'intesa  e  all'erogazione  del
contributo provvede la Giunta Regionale.

ARTICOLO 5
(Copertura finanziaria)

Agli oneri  di spesa  derivanti dall'applicazione  della presente
legge si  fa fronte,  a decorrere  dall'anno 1988,  con legge  di
bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetta di osservarla e farla
osservare come legge della Regione Toscana.

Firenze

La presente  legge è  stata approvata dal Consiglio Regionale il
2-2-1988 ed  è stata vistata dal Commissario del Governo il 7-3-
1988



TRASPORTI
FINANZIAMENTI

