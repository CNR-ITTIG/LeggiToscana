Centro di  riferimento attività  emotrasfusionali  e  produzione
emoderivati  (CRE).   Approvazione  esercizio   provvisorio   del
bilancio per l'anno finanziario 1988.

Il Consiglio Regionale ha approvato il 12-1-1988
Il Commissario del Governo ha apposto il visto il 30-1-1988
Il Presidente  della Giunta  Regionale promulga la seguente legge
regionale:

ARTICOLO UNICO

Il Centro  di Riferimento Attività Emotrasfusionali e Produzione
Emoderivati (CRE), ai sensi della LR 6.5.1977, n. 28 art. 100, in
quanto applicabile  al CRE,  a seguito  di richiesta avanzata con
delibera n.  63 del  27.11.1987 del Consiglio di Amministrazione,
è autorizzato  a gestire provvisoriamente, comunque non oltre il
31-3-1988,  il   bilancio  per   l'anno  finanziario  1988,  già
approvato dal  Consiglio di  Amministrazione del CRE con delibera
n. 62  del 27.11.1987 e depositato presso il Consiglio regionale,
secondo gli stati di previsione e con le modalità previste dalla
delibera di approvazione.

La presente  Legge è  pubblicata sul  Bollettino Ufficiale della
Regione Toscana. E' fatto obbligo a chiunque spetti di osservarla
e farla osservare come Legge della Regione Toscana.

La presente  legge dichiarata urgente ai sensi dell'art. 28 dello
Statuto e  dell'art. 127  della Costituzione  entra in  vigore il
giorno stesso della sua pubblicazione.

Firenze, 2 febbraio 1988

La presente  legge è  stata approvata dal Consiglio Regionale il
12-1-1988 ed  è stata vistata dal Commissario del Governo il 30-
1-1988



ORGANIZZAZIONI PUBBLICHE
EMODERIVATI
BILANCIO

