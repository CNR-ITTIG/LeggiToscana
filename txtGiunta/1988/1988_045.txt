Istituzione dell'Unità spinale.

Il Consiglio Regionale ha approvato il 26-4-1988
Il Commissario del Governo ha apposto il visto il 30-5-1988
Il Presidente  della Giunta  Regionale promulga la seguente legge
regionale:

ARTICOLO 1
(Unità spinale.  Integrazione degli  allegati n.  4 e  n.  7  LR
16/12/84, n. 70)

E' istituita  presso la  Unità sanitaria locale "Area Fiorentina
10/D" la Unità spinale.

L'Unità  spinale   è  costituita   da  una   unità   operativa
multizonale,   appartenente    al   Servizio    delle   attività
specialistiche, per  la cura  e la  riabilitazione  dei  soggetti
affetti da lesioni midollari.

L'allegato n.  4 - Unità operativa Assegnazioni - Servizio delle
attività specialistiche  - Unità  operative  multizonali  della
legge regionale 6 dicembre 1984 n. 70, è così integrato:

   "n. 43  bis -  unità spinale  per la cura e la riabilitazione
   dei soggetti effetti da lesioni midollari - 1 unità operativa
   alla USL 10/D".
   
L'allegato n. 7 - Attività multizonali per USL di assegnazione e
bacino di  competenza della legge regionale 6 dicembre 1984 n. 70
è così modificato:

   "Ortopedia II
   Lesioni midollari  - Area  Livornese - 1 - 2 - 3 - 4 - 5 - 6 -
   12 - 14 - 15 - 16 - 17 - 25 - 26 - 27 - 28 - 29":
   "Unità spinale  - Area  Fiorentina 10/D - n. 7 - 8 - 9 - 10 -
   11 -  18 -  19 -  20/A -  20/B - 21 - 22 - 23 - 24 - 30 - 31 -
   32".
   
La Unità  spinale è dotata di 50 posti letto di cui fanno parte
i 25  previsti come  Ortopedia II  dall'"Allegato 1"  "Azione  di
piano e  assistenza specialistica"  n.  4.6,  Legge  regionale  6
dicembre 1984, n. 70.

L'Unità  spinale  svolge  la  propria  attività  in  regime  di
degenza, assicurando i ricoveri d'urgenza e programmati, di day -
hospital e ambulatoriale.

ARTICOLO 2
(Personale della  Unità Spinale. Modificazioni all'Allegato n. 2
L. 6/12/84, n. 70)

L'"Allegato n.  2", "lett.  B Area Funzionale di chirurgia" della
legge 6/12/1984, n. 70, è così modificata al "n. 13";

   "13 - Ortopedia e traumatologia - (Attività: ortopedia).
   Comprende  l'ortopedia  II  (chirurgia  vertebrale,  chirurgia
   della mano, ortopedia pediatrica, unità spinale).
   2 Unità fino a 10 pl; 4 fino a 25 pl; 6 fino a 40 pl
   Aggiunzione di 1 ogni ulteriori 15 pl; 15% nei pl di ortopedia
   II. Per l'unità spinale la dotazione organica è stabilita in
   6 unità (1 primario, 3 aiuti, 3 assistenti). Aggiunzione di 4
   alle UUSSLL 10/B e 10/D come compensazione di attività svolte
   per le altre UUSSLL area fiorentina".
   
L'"Allegato n. 2" "Personale infermieristico" della legge 6/12/84
n. 70, è così integrato:

   "Per la  USL 10/D, aggiunzione di operatori professionali di I
   categoria: n. 2 coordinatori;  n. 60 collaboratori".
   
L'Allegato n.  2 "Ausiliari socio - sanitari specializzati e non"
della legge 5/12/84, n. 70, è così integrato: "Per la USL 10/D,
aggiunzione di 10 unità".

Il personale  infermieristico ed  ausiliario  è  assegnato  alla
Unità spinale ai sensi dell'art. 19, 2o c., LR 70/84.

ARTICOLO 3
(Collaborazioni continuative)

Il personale  medico della  Unità spinale  è coadiuvato in modo
continuativo e programmato dal personale medico appartenente alle
seguenti discipline:

- urologia,
- medicina interna,
- chirurgia plastica,
- radiodiagnostica,
- neurologia.

L'attività di  chirurgia plastica  viene assicurata dalla Unità
sanitaria locale 10/A, secondo quanto stabilito dall' art. 7.

Al fine  di garantire  lo svolgimento delle attività nella forma
indicata al  primo comma, i parametri specifici dell'"Allegato 2"
della legge  regionale 6  dicembre 1984,  n. 70,  sono modificati
così come specificato nell'allegato n. 1.

ARTICOLO 4
(Altro personale)

Le Unità operative della USL 10/D, relative alle attività di:

- psicologia
- recupero e rieducazione funzionale
- anestesia e rianimazione
- segreteria  vengono   potenziate  mediante  l'incremento  degli
  specifici parametri  di cui  all'"Allegato n.  2"  della  legge
  regionale  6   dicembre  1984,   secondo   quanto   specificato
  nell'allegato n. 2.

ARTICOLO 5
(Rapporti tra unità operative)

I rapporti  tra la Unità spinale e le Unità operative afferenti
le attività  indicate dagli  articoli  3  e  4,  nonchè  quelle
ritenute  necessarie,   sono   disciplinati   mediante   appositi
protocolli.

I protocolli  devono  programmare  gli  interventi  delle  Unità
operative presso  la Unità spinale in modo che sia assicurato un
apporto  preordinato,   stabile   e   continuativo,   idoneo   al
soddisfacimento delle  necessità di cura e di riabilitazione dei
soggetti affetti da lesioni midollari.

I  protocolli   relativi  alle  attività  previste  dall'art.  4
stabiliscono altresì,  le modalità  e i tempi degli interventi,
gli operatori interessati.

Il Comitato di gestione dà gli indirizzi per la formulazione dei
protocolli.

I protocolli  relativi ai  rapporti tra  Unità spinale  e Unità
operative ospedaliere o universitarie convenzionate sono definiti
dall'Ufficio di  direzione  d'intesa  con  i  responsabili  delle
Unità operative.

Il Comitato di gestione approva i protocolli di cui al precedente
comma.

La Unità  spinale attiva tutte le consulenze ritenute necessarie
per i pazienti ricoverati.

ARTICOLO 6
(Rapporti tra USL 10/D e USL 10/A)

L'erogazione delle  prestazioni  di  chirurgia  plastica  avviene
mediante la  specifica sezione  della  clinica  dermosifilopatica
dell'Università di  Firenze, convenzionata ai sensi dell'art. 39
della legge  23/12/78, n.  833, con  la Unità  sanitaria  locale
10/A.

La Unità sanitaria locale 10/D e la Unità sanitaria locale 10/A
stipulano  apposita   convenzione  che  comprende  il  protocollo
previsto dall'art. 6, primo comma.

ARTICOLO 7
(Attrezzature)

Il responsabile della Unità spinale, d'intesa con i responsabili
della  attività   di  collaborazione  e  consulenza  di  cui  ai
precedenti articoli,  rileva le  necessità di  attrezzature agli
effetti - ai sensi dell'art. 14 L. 6/12/84,- n. 70, del programma
annuale  per   l'adeguamento  e   lo  sviluppo   del   patrimonio
tecnologico e  strumentale della  USL e le propone al Comitato di
gestione.

ARTICOLO 8
(Aggiornamento)

Al  fine   di  garantire   una  sempre   maggiore  qualificazione
dell'intervento sanitario, la USL 10/D:

- mantiene  i contatti  con i maggiori centri nazionali ed esteri
  che operano a favore dei medullolesi;
- propone  annualmente il piano dei corsi di aggiornamento per il
  personale in servizio;
- propone  scambi di  esperienze professionali  con gli operatori
  italiani e  stranieri che  svolgono  attività  di  ricerca  ed
  assistenza nell'area delle lesioni midollari.

Le  iniziative   suddette  vengono   realizzate  con   i  normali
procedimenti già sussistenti presso le Unità sanitarie locali.

ARTICOLO 9
(Norme di indirizzo)

Le norme  contenute nella  presente legge  costituiscono norme di
indirizzo agli  effetti della  istituzione  di  ulteriori  Unità
spinali nella Regione Toscana.

ARTICOLO 10
(Rapporti con le Associazioni dei Medullolesi)

Le associazioni  per la  tutela dei  medullolesi possono avanzare
proposte circa  le iniziative  che la Regione Toscana o le Unità
sanitarie locali  toscane possono  assumere a livello regionale o
locale in favore dei soggetti affetti da lesioni midollari.

ARTICOLO 11
(Oneri)

All'onere  derivante   dall'applicazione  della  presente  legge,
decorrente dal  1989, si  fa fronte  a partire  da tale  anno con
legge di  bilancio, utilizzando  allo scopo  la quota  del  Fondo
Sanitario Nazionale assegnata alla regione Toscana.

ARTICOLO 12
(Norma transitoria)

La  pianta   organica  della   Unità  operativa  "Ortopedia  II"
costituita presso  la USL  10/D confluisce  nella pianta organica
della Unità spinale.

La pianta  organica complessiva  del personale  della USL 10/D è
modificata sulla base del precedente comma.

Le  successive  modificazioni  della  pianta  organica  avvengono
mediante la procedura ordinaria.

Il personale  assegnato all'Unità  operativa "Ortopedia II" alla
data di  entrata in  vigore della  presente legge  è  trasferito
all'Unità spinale.  La USL  10/D adotta  a tal  fine i  relativi
provvedimenti di competenza.

ARTICOLO 13
(Abrogazione)

Sono abrogate  le norme  regionali incompatibili  con la presente
legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 6 giugno 1988

La presente  legge è  stata approvata dal Consiglio regionale il
26 aprile 1988 ed è stata vistata dal Commissario del Governo il
30 Maggio 1988.

ALLEGATO 2
LR  6/12/1984,  n.  70  "Allegato  2":  modifiche  dei  parametri
specifici

Allegato n. 1
(Art. 3) - Collaborazioni continuative

Personale medico

Alle Unità  sanitarie  locali  10/A  e  10/D  sono  aggiunte  le
seguenti unità di personale:

A - Unità sanitaria locale 10/D
    1 -  Unità   operativa   di   medicina    generale:    aiuto
        corresponsabile n. 1 unità
    2 - Unità operativa radiologia CTO: aiuto corresponsabile n.
        1 unità
    3 -  Unità operativa  neurologia: aiuto corresponsabile n. 1
        unità
    4 - Unità operativa urologia n. 4 unità
    
   Il personale  attribuito alla  Unità  Operativa  di  urologia
   svolge permanentemente  la propria  attività presso la Unità
   spinale, con  le modalità  stabilite dall'apposito protocollo
   di cui  all'art. 5,  per tutte  le necessità  urologiche  dei
   pazienti, senza specifica assegnazione di posti letto.
   
B - Unità sanitaria locale 10/A
    1 -  Unità operativa  dermatologia II  -  sezione  aggregata
        "Chirurgia plastica" n. 3 unità
    
ALLEGATO 2
LR  6/12/1984,  n.  70  "Allegato  2":  modifiche  dei  parametri
specifici

(Art. 4) - Altro personale
Alla Unità  sanitaria locale  10/D  sono  aggiunte  le  seguenti
unità di personale:

1 -  Unità operativa  di psicologia psicologo collaboratore n. 1
    unità
2 -  Unità   operativa di  recupero  e  rieducazione  funzionale
    terapisti riabilitazione coordinatori n. 2 unità
3 -  Unità operativa  di  anestesia  e  rianimazione  CTO  aiuto
    corresponsabile n. 1 unità
4 - Unità operativa di segreteria assistente n. 1 unità

USL
ASSISTENZA SANITARIA
DISABILI

