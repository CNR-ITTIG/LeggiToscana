Contributi intesi a garantire la continuità e l'efficienza degli
autoservizi di  linea per  viaggiatori in  concessione ad imprese
private (rifinanziamento per l'anno 1977 della LR 76/77).

Il Consiglio Regionale ha approvato il 28-12-1977
Il Commissario del Governo ha apposto il visto il 25-1-1978
Il Presidente  della Giunta  Regionale promulga la seguente legge
regionale:

ARTICOLO 1

La Giunta  regionale è  autorizzata a ripetere, per l'anno 1977,
alle imprese  private che  esercitano  autoservizi  di  linea  di
competenza regionale per viaggiatori, i contributi previsti dalla
LR 7-11-77  n. 76  nello  stesso  importo  liquidato  a  ciascuna
impresa per l'anno 1976.

ARTICOLO 2

I contributi  di cui  al precedente  articolo vengono concessi ai
soggetti che  hanno goduto  dei benefici  della  legge  regionale
predetta e  che  per  l'intero  anno  1977  hanno  continuato  ad
esercitare le  autolinee la  cui percorrenza è stata considerata
per la determinazione dei benefici stessi.

Qualora le  imprese assegnatarie  dei  contributi  per  il  1976,
abbiano cessato,  nel corso  dell'anno 1977, per qualsiasi causa,
l'esercizio di  una o  più autolinee di cui al comma precedente,
il contributo  da erogare in base all'art. 1 della presente legge
sarà determinato  riducendo  il  contributo  dell'anno  1976  in
proporzione alla percorrenza non effettuata sulle linee cessate.

I contributi  non  potranno  comunque  superare  il  passivo  dei
rispettivi conti economici di esercizio dell'anno 1977.

ARTICOLO 3

I contributi  da erogare  a norma dei precedenti articoli saranno
ridotti per  ciascuna impresa della somma pari alla anticipazione
alla medesima  erogata ai  sensi dell'art.  9 della LR 7-11-77 n.
76.

ARTICOLO 4

La Giunta  è altresì  autorizzata a concedere alle imprese alle
quali non  è stata  corrisposta la  liquidazione definitiva  dei
contributi di  cui alla  LR 7-11-77 n. 76, l'erogazione del saldo
dei contributi stessi.

ARTICOLO 5

Al fine  di consentire alle imprese di fronteggiare l'onere della
spesa per  il personale,  la Giunta  regionale è  autorizzata  a
concedere alle  imprese che  hanno beneficiato  dei contributi di
cui  alla   LR  23-6-77   n.  34,   che  ne   facciano   domanda,
un'anticipazione a  titolo di  acconto  sui  contributi  relativi
all'esercizio 1978,  pari all'intero  importo  del  contributo  a
ciascuna di esse assegnato a norma della legge predetta.

L'anticipazione di  cui al comma precedente sarà pagabile in due
soluzioni, la prima entro il 28 febbraio e la seconda entro il 30
aprile 1978.

ARTICOLO 6

Le imprese  che intendano chiedere i contributi di cui all'art. 1
e la anticipazione di cui all'art. 5 devono far pervenire domanda
al Presidente  della Giunta  regionale entro  il  termine  di  20
giorni dalla data di entrata in vigore della presente legge.

Tale istanza,  redatta su  carta legale,  deve  essere  corredata
dalla seguente documentazione:

a) prospetto  delle   percorrenze    effettuate  nell'anno  1977,
   distinte  secondo   le  concessioni   di  competenza  statale,
   regionale e comunale;
b) conto  economico  di  esercizio  relativo  alle  attività  di
   trasporto nell'anno 1977;
c) eventuale  elenco delle  autolinee il cui esercizio è cessato
   durante l'anno 1977;
d) dichiarazione,  sottoscritta dal  titolare ovvero  dal  legale
   rappresentante dell'impresa  richiedente, che  attesti  che  i
   dati esposti  nel  conto  economico  di  esercizio  presentato
   corrispondono   alle    scritture   contabili    in   possesso
   dell'impresa.

ARTICOLO 7

All'erogazione dei  contributi stabiliti  dalla presente legge è
data esecuzione da parte della Giunta regionale a norma dell'art.
46 dello Statuto.

ARTICOLO 8

Gli  oneri  derivanti  dall'applicazione  della  presente  legge,
nell'importo di L. 6.467.772.800 faranno carico al Cap. 58200 del
bilancio 1978 che viene integrato con la seguente variazione alla
competenza e alla cassa:

In diminuzione

Oneri non ripartibili

Cap. 63000
   Fondo globale                                    6.487.772.800
   
In aumento

Obiettivo 4: assetto del territorio
Piano 4.2:  Piano di intervento per lo sviluppo del sistema delle
infrastrutture di trasporto.
Programma   4.2.3:    Programma   per    il   potenziamento,   la
razionalizzazione  e   l'esercizio  dei   servizi   pubblici   di
trasporto, ferroviari ed automobilistici.

Cap. 58200
   Provvidenze  nel   settore  dei   trasporti
   pubblici  di  linea.  Contributi  intesi  a
   garantire la continuità e l'efficienza dei
   pubblici servizi di linea in concessione ad
   enti ed  aziende  pubbliche  o  ad  imprese
   private (LLRR  7-11-77 n. 75, n. 76 e LR n.
   86/87 del 28-12-77, Atti del Consiglio)          6.487.772.800

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 febbraio 1978.

La presente  legge è  stata approvata dal Consiglio Regionale il
28-12-1977 ed è stata vistata dal Commissario del Governo il 25-
1-1978.



TRASPORTI

