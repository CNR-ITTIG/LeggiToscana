Anticipazione dei  contributi di  esercizio per  l'anno 1978 alle
imprese di  diritto privato con partecipazione di enti pubblici e
a società  cooperative di  lavoro che  esercitano autoservizi di
linea.

Il Consiglio Regionale ha approvato il 21-2-1978
Il Commissario del Governo ha apposto il visto il 24-3-1978
Il Presidente  della Giunta  Regionale promulga la seguente legge
regionale:

ARTICOLO 1

Al fine di consentire alle imprese di diritto privato nelle quali
gli  enti   pubblici  abbiano   partecipazione   finanziaria   di
maggioranza e  alle  imprese  costituite  in  forma  di  società
cooperative di lavoro che hanno beneficiato dei contributi di cui
alla LR  25-8-1977, n.  67 di  fronteggiare anche  per l'anno  in
corso l'onere  della spesa  per il  personale in  attuazione  dei
contratti  di  lavoro,  la  Giunta  regionale  è  autorizzata  a
concedere alle  stesse una anticipazione, a titolo di acconto sui
contributi di  esercizio relativi  all'anno 1978, pari all'intero
importo del contributo a ciascuna di esse assegnato a norma della
legge predetta.

L'anticipazione di  cui al  comma precedente  sarà  pagabile  in
unica soluzione.

ARTICOLO 2

Le imprese  che intendano  ottenere  l'anticipazione  di  cui  al
precedente articolo devono presentare domanda al Presidente della
Giunta Regionale  entro 20 giorni dalla data di entrata in vigore
della presente Legge.

ARTICOLO 3

All'erogazione dell'anticipazione  stabilita dalla presente Legge
provvede la Giunta regionale a norma dell'art. 46 dello Statuto.

ARTICOLO 4

All'onere  derivante   dall'applicazione  della  presente  legge,
previsto in  L. 2.000.000.000, è fatto fronte con i fondi di cui
al Cap.  58600, che  viene istituito  nel bilancio  del  corrente
esercizio con la variazione di cui al successivo art. 5.

ARTICOLO 5

Agli stati  di previsione  di competenza  e di  cassa della parte
"Spesa" del  bilancio del  corrente esercizio sono apportate, per
analoghi importi, le seguenti variazioni:

In diminuzione

Cap. 63000
   "Fondi globali"                            L.    2.000.000.000
   
Di nuova istituzione

Cap. 58600
   Anticipazione sui  contributi di  esercizio
   per l'anno  1978 alle  imprese  di  diritto
   privato con partecipazione di enti pubblici
   ed a  società cooperative  di  lavoro  che
   esercitano autoservizi di linea             L.   2.000.000.000

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 29 marzo 1978.

La presente  Legge è  stata approvata dal Consiglio Regionale il
21-2-1978 ed  è stata vistata dal Commissario del Governo il 24-
3-1978.



TRASPORTI

