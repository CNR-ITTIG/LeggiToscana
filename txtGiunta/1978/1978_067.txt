Rifinanziamento  e   modifiche  alla   LR  n.   4  del  19-1-1974
riguardante interventi straordinari sui porti di competenza della
Regione.

Il Consiglio Regionale ha approvato il 25-7-1978
Il Commissario del Governo ha apposto il visto il 28-8-1978
Il Presidente  della Giunta  Regionale promulga la seguente legge
regionale:

ARTICOLO 1

E' autorizzata  la spesa  di L. 1.000.000.000 per l'attuazione di
interventi straordinari  sui porti  della Toscana  di  seconda  e
terza classe  della  seconda  categoria,  ai  sensi  della  legge
regionale 19-1-1974 n. 4.

Il Consiglio  regionale provvede  alla approvazione del programma
delle opere  da eseguirsi  nei singoli porti ed alla suddivisione
dei fondi per le opere stesse.

Per la  realizzazione di  dette opere  si  osserva  la  normativa
prevista dalla  citata legge  regionale n.  4 del  1974,  con  le
modifiche apportate con il successivo articolo.

ARTICOLO 2

Il primo  comma dell'art.  2 della citata legge regionale n. 4/74
è così modificato:

   "Alla progettazione  ed esecuzione dei lavori si provvederà a
   mezzo degli  Uffici Regionali  del Genio  Civile  di  Livorno,
   Lucca e Grosseto".
   
Il primo comma dell'art. 4 è così modificato:

   "La Giunta  regionale provvede  con propria deliberazione alla
   approvazione  dei   progetti,  in   conformità  al  programma
   approvato dal  Consiglio regionale,  ai sensi  dell'art. 1, e,
   per i  progetti di  importo superiore  a 300.000.000 su parere
   della Commissione Regionale tecnico - amministrativa - Sezione
   Lavori Pubblici".
   
Al comma  2 dell'art.  5 il limite d'importo dei lavori stabilito
per l'emissione del certificato di regolare esecuzione è elevato
a "L. 150.000.000".

ARTICOLO 3

All'onere derivante  dall'applicazione della  presente  legge  è
fatto fronte  con i fondi iscritti al capitolo 57100 del bilancio
del corrente  esercizio che  viene integrato con la variazione di
cui al successivo articolo.

ARTICOLO 4

Agli stati  di previsione  di competenza  e di  cassa della parte
"Spesa del  bilancio del  corrente esercizio  sono  apportate  le
seguenti variazioni:

In diminuzione

Cap. 63300
   Fondo globale per il finanziamento di spese
   per ulteriori programmi di sviluppo. (Spese
   di investimento)
   Competenza                                    L. 1.000.000.000
   Cassa                                         L.   500.000.000
   
In aumento
Cap. 57100
   Fondi per interventi straordinari sui porti
   di competenza  della Regione (LR 19-1-74 n.
   4; LR 16-10-75 n. 72 e a. 16 L. 16-10-75 n.
   492)
   Competenza                                    L. 1.000.000.000
   Cassa                                         L.   500.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 5 settembre 1978.

La presente  legge è  stata approvata dal Consiglio Regionale il
25-7-1978 ed  è stata vistata dal Commissario del Governo il 28-
8-1978.



TRASPORTI

