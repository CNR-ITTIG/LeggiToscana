Modificazioni  e   riordino  della   disciplina   relativa   alla
determinazione  delle  indennità,  rimborso  spese,  trattamento
economico e delle missioni al Presidente e ai membri del Comitato
regionale di controllo e delle sue sezioni decentrate.

Il Consiglio Regionale ha approvato il 14-11-1978
Il Commissario del Governo ha apposto il visto il 15-12-1978
Il Presidente  della Giunta  Regionale promulga la seguente legge
regionale:

ARTICOLO 1

L'indennità ed  il rimborso  delle spese, nonchè il trattamento
economico di  missione per  il Presidente  e per i componenti del
Comitato regionale  di controllo  e delle  sue sezioni decentrate
sono disciplinate dalla presente legge.

ARTICOLO 2

Ai componenti  effettivi e  supplenti del  Comitato  regionale  e
delle sue sezioni decentrate è attribuita un'indennità per ogni
giornata di seduta nella misura di:

- L. 30.000 al Presidente
- L. 22.500 agli altri componenti.

Le indennità indicate nel precedente comma si intendono al lordo
delle ritenute fiscali.

Alla liquidazione delle indennità provvede mensilmente la Giunta
regionale  sulla   base  di   un  prospetto  riepilogativo  delle
presenze, sottoscritto  dal Segretario  del Comitato regionale di
controllo o dalla sezione decentrata.

ARTICOLO 3

A tutti  i componenti  effettivi e  supplenti che risiedono in un
Comune diverso da quello sede del Comitato o delle sezioni spetta
il rimborso  delle spese di viaggio quando si rechino alla seduta
del Comitato o delle sezioni.

Il rimborso  delle spese è corrisposto nella misura di un quinto
del costo  di un  litro di  benzina  super  a  chilometro  ed  è
determinato dalla  Giunta regionale sulla base della distanza dal
Comune di residenza a quello sede del Comitato o delle sezioni.

ARTICOLO 4

Ai componenti  effettivi e supplenti del Comitato e delle sezioni
che per  ragioni del  loro ufficio  si recano  fuori  della  sede
presso la  quale sono nominati compete il trattamento di missione
secondo le norme della legge regionale n. 3 del 31 gennaio 1972 e
successive modificazioni.

La  missione   deve  essere   autorizzata   rispettivamente   dal
Presidente del Comitato o della sezione.

ARTICOLO 5

Sono abrogate le LLRR 20 luglio 1972, n. 22, 5 agosto 1974, n. 47
e 16 febbraio 1978, n. 13.

ARTICOLO 6

Al maggior onere derivante dall'applicazione della presente legge
si provvede  con lo  stanziamento  previsto  al  Cap.  02000  del
bilancio della  Regione per  l'esercizio finanziario  1978  e  ai
corrispondenti capitoli per gli anni successivi.

ARTICOLO 7

La  misura   dell'indennità,  del   rimborso  delle  spese,  del
trattamento economico  e delle  missioni prevista  dalla presente
legge, verrà applicata con decorrenza dal 1 dicembre 1978.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 dicembre 1978.

La presente  legge è  stata approvata dal Consiglio Regionale il
14-11-1978 ed è stata vistata dal Commissario del Governo il 15-
12-1978.



CONTROLLI
PERSONALE

