Intervento regionale sul territorio colpito da calamità naturali
il 28-8-1977. Comune di Montignoso.

Il Consiglio Regionale ha approvato il 21-2-1978
Il Commissario del Governo ha apposto il visto il 28-3-1978
Il Presidente  della Giunta  Regionale promulga la seguente legge
regionale:

ARTICOLO UNICO

In mancanza di strumenti urbanistici generali o particolareggiati
approvati, l'esecuzione,  entro il 30 giugno 1978, delle opere di
ricostruzione degli  impianti balneari  distrutti o  parzialmente
distrutti a  seguito dell'eccezionale  evento atmosferico  del 28
agosto 1977;   e  ricadenti nella zona di demanio marittimo lungo
il litorale del Comune di Montignoso, è ammessa nel numero e nel
volume preesistenti  e secondo  allineamenti che  saranno fissati
dall'Amministrazione comunale.

Le concessioni sono gratuite ai sensi dell'art. 9 lett. g), della
Legge statale  28 gennaio  1977, n.  10 qualora  la ricostruzione
degli impianti suddetti avvenga entro il 30 giugno 1978.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

La presente  Legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 7 aprile 1978.

La presente  Legge è  stata approvata dal Consiglio Regionale il
21-2-1978 ed  è stata vistata dal Commissario del Governo il 28-
3-1978.



PUBBLICHE CALAMITA'
URBANISTICA

