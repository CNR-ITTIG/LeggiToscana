Norme transitorie  per l'applicazione  del DPR  24 luglio 1977 n.
616 nel settore dell'assistenza scolastica.

Il Consiglio Regionale ha approvato il 28-12-1977
Il Commissario del Governo ha apposto il visto il 31-1-1978
Il Presidente  della Giunta  Regionale promulga la seguente legge
regionale:

ARTICOLO 1

In attesa  della nuova legge regionale sul diritto allo studio ed
al fine  di assicurare la continuità dei relativi interventi, le
funzioni amministrative  in materia  di assistenza  scolastica di
cui al Capo VI del Titolo III del DPR 24 luglio 1977, n. 616 sono
esercitate, fino  e non  oltre il  termine  dell'anno  scolastico
1977/78, dagli  enti e secondo le modalità stabiliti dalla legge
regionale 7  giugno 1975, n. 71 e successive modificazioni, salvo
quanto disposto con la presente legge.

La Giunta regionale, in relazione alle funzioni amministrative di
cui al  precedente  comma,  assegnerà  a  ciascun  comune  ed  a
ciascuna provincia  una somma corrispondente agli otto dodicesimi
del  finanziamento  complessivo  erogato  agli  stessi  nell'anno
finanziario 1977 per gli interventi previsti dagli artt. 1, 2 e 4
della Legge regionale n. 71/75, ivi compresi gli oneri finanziari
aggiuntivi di funzionamento di cui agli artt. 26 e seguenti della
stessa legge.

ARTICOLO 2

I Consigli di Amministrazione e le Giunte esecutive dei patronati
scolastici,  nonchè   i  consigli  di  Presidenza  dei  consorzi
provinciali dei patronati scolastici sono sciolti con effetto dal
1 gennaio  1978 ed  i Presidenti  dei patronati  e  dei  consorzi
provinciali  e   i  commissari  straordinari  nominati  ai  sensi
dell'art. 4 della legge 4 marzo 1958 n. 261 assumono la carica di
Commissari liquidatori.

In attesa  della Legge regionale di cui all'art. 45, comma 3, del
DPR 24  luglio 1977 n. 616, che disciplinerà la liquidazione dei
beni ed  il trasferimento del personale, i commissari liquidatori
svolgono le  funzioni di ordinaria amministrazione, ed assicurano
comunque  la   continuità  dei  servizi  consentendo  ai  comuni
l'utilizzazione delle  strutture e  del personale  dei  patronati
scolastici  e   dei  consorzi   dei   patronati   scolastici   in
liquidazione  per   gli  interventi   in  materia  di  assistenza
scolastica.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge è dichiarata urgente per gli effetti e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 4 febbraio 1978.

La presente  legge è  stata approvata dal Consiglio regionale il
28-12-1977 ed è stata vistata dal Commissario del Governo il 31-
1-1978.



SISTEMA EDUCATIVO
ASSISTENZA SOCIALE
ATTRIBUZIONI DELEGHE

