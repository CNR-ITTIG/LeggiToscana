Rilevamento del gruppo autolinee "Lazzi" operanti lungo la fascia
costiera  tra   Livorno  e   Follonica.  Intervento   finanziario
regionale.

Il Consiglio Regionale ha approvato il 7-11-1978
Il Commissario del Governo ha apposto il visto il 11-12-1978
II Presidente  della Giunta  Regionale promulga la seguente legge
regionale:

ARTICOLO 1

Allo scopo  di ristrutturare  gli autoservizi operanti nella zona
in base  alla trattativa recentemente conclusa per il rilevamento
del gruppo  di autolinee ricadenti nella fascia costiera compresa
tra Livorno  e Follonica  gestite dalla concessionaria SpA Lazzi,
la Regione  Toscana concede  al Consorzio  Ferrotramviario Pisa -
Livorno nelle  misure percentuali  fissate a  carico  degli  Enti
riportate all'art. 3 dello schema di convenzione - e al Comune di
Piombino -  per la propria azienda di trasporti ATM il contributo
comunque non superiore a complessive L. 854.544.000 (compresa
IVA).

Detto contributo è così ripartito:

Al consorzio Ferrotramviario Pisa - Livorno      L.   647.867.267
Al Comune di Piombino                            L.   206.676.733
Totale                                           L.   854.544.000

ARTICOLO 2

Il trasferimento delle autolinee unitamente al personale ai mezzi
e al  materiale avrà luogo nei modi e nei termini previsti negli
appositi schemi  di convenzione  approvati dal Comune di Piombino
con delibera  n. 452  del 5-6-78  modificata con deliberazione n.
790 del  22-9-78 e  dal Consorzio Ferrotramviario Pisa - Livorno,
con delibera  n. 141/14  del 17-7-78 modificata con deliberazione
n. 166/17 del 18-9-78.

La Giunta  regionale, su  richiesta del  Presidente del consorzio
ferrotramviario  Pisa  -  Livorno  e  del  Sindaco  di  Piombino,
provvederà  ad   assumere   i   provvedimenti   concernenti   il
trasferimento delle concessioni di competenza regionale.

ARTICOLO 3

All'erogazione in  unica  soluzione  dei  contributi  di  cui  al
precedente art.  1 sarà  data esecuzione  da parte  della Giunta
regionale, a norma dell'art. 46 dello Statuto.

ARTICOLO 4

Gli oneri  derivanti  dalla  presente  legge  per  l'importo  non
superiore a  L. 854.544.000  faranno carico  ad apposito capitolo
del Bilancio  1978 che  viene istituito  con successiva  legge di
variazione al bilancio medesimo.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 15 dicembre 1978

La presente  legge è  stata approvata dal Consiglio Regionale il
7-11-1978 ed  è stata vistata dal Commissario del Governo il 11-
12-1978.



TRASPORTI

