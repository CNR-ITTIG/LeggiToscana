Norme per l'attuazione del DPR 24-7-1977, n. 616.

Il Consiglio Regionale ha approvato il 20-6-1978
Il Commissario del Governo ha apposto il visto il 19-7-1978
Il Presidente  della Giunta  Regionale promulga la seguente legge
regionale:

ARTICOLO 1
(Ambito di operatività)

L'esercizio delle  ulteriori funzioni amministrative trasferite o
delegate  alla  Regione  dal  DPR  24  luglio  1977,  n.  616  è
disciplinato dalla  presente legge,  ferme  restando,  in  quanto
applicabili, le norme sostanziali e procedurali vigenti.

Per le  materie dei  capi  del  DPR  medesimo  non  espressamente
richiamate ai  successivi artt.  2 e  4 si applica, in quanto non
diversamente disposto, la norma di cui all'art. 21 lett. p) dello
Statuto.

ARTICOLO 2
(Competenze del Consiglio regionale)

Il Consiglio regionale, oltre alle funzioni previste dall'art. 21
dello Statuto, esercita le seguenti funzioni amministrative:

1) in  materia di    istruzione    artigiana  e    professionale:
   approvazione delle  convenzioni con  le  Università  relative
   all'organizzazione dei corsi dei consulenti socio economici di
   cui alla legge 9 maggio 1975, n. 153;

2) in materia di fiere e mercati:
   a) determinazione  dei criteri  generali per  il  rilascio  da
      parte  dei   Comuni  dell'autorizzazione  all'installazione
      degli impianti stradali di distribuzione di carburante e da
      parte della Giunta regionale di quelli autostradali.
   b) determinazione  degli orari  di apertura  e chiusura  degli
      impianti  autostradali   di  distribuzione  di  carburante,
      nonchè dei criteri per la fissazione, da parte dei Comuni,
      degli orari di quelli stradali;
   c) determinazione  dei criteri  per la fissazione da parte dei
      Comuni degli  orari di apertura e chiusura dei negozi e dei
      pubblici esercizi  di  vendita  e  consumo  di  alimenti  e
      bevande;
3) in materie di cave e torbiere:
   a)  approvazione  dei  regolamenti  per  la  disciplina  delle
      concessioni degli agri marmiferi di cui all'art. 64, ultimo
      capoverso del RD 29 luglio 1927, n. 1443;
   b) dichiarazione  di appartenenza  alla categoria  delle  cave
      della coltivazione  di sostanze non contemplate dall'art. 2
      del RD 29 luglio 1927, n. 1443, e successive modificazioni,
      nè dai  decreti  emanati  ai  sensi  dell'art.  3  del  RD
      predetto;
   
4) in materia di artigianato:
   approvazione e revisione degli elenchi dei mestieri artistici,
   tradizionali e  dell'abbigliamento, ai sensi dell'art. 5 della
   legge 25 luglio 1956, n. 860;
   
5) in materia di agricoltura e foreste:
   a) istituzione ed estinzione dei vincoli di cui all'art. 1 del
      RD 30 dicembre 1923, n. 3267;
   b) delimitazione  del   territorio  danneggiato  da  calamità
      naturali o avversità atmosferiche di carattere eccezionale
      e specificazione del tipo di provvidenza da applicarsi;
   c) classificazione  e declassificazione  dei bacini montani di
      cui al titolo II del RD 30 dicembre 1923, n. 3267;
   
6) in materia di urbanistica:
   a) designazione  dei membri  delle Commissioni  Provinciali di
      cui all'art.  2 della  legge 29  giugno  1939,  n.  1497  e
      all'art. 31 del DPR 3 dicembre 1975, n. 805;
   b) approvazione  degli elenchi  delle    bellezze    naturali,
      compilati dalle suddette Commissioni Provinciali.
   
7) in  materia di  tranvie e  linee automobilistiche di interesse
   regionale: rilascio  delle concessioni definitive di autolinee
   interregionali.

8) in  materia di  viabilità, acquedotti  e lavori  pubblici  di
   interesse regionale;
   a) imposizione e determinazione delle tariffe di vendita delle
      acque derivate o estratte.
   b) approvazione  degli interventi  dell'edilizia  residenziale
      pubblica e loro localizzazione;
   c) determinazione  dei requisiti  e dei  prezzi massimi  delle
      abitazioni ai sensi dell'art. 8 del DL 6 settembre 1965, n.
      1022, convertito  nella legge  1 novembre  1965, n.  1179 e
      successive modificazioni;
   
9) in materia di tutela dell'ambiente dagli inquinamenti:
   a) individuazione  delle  zone  di  controllo  ai  fini  della
      prevenzione dall'inquinamento  atmosferico ai  sensi  della
      legge 3 luglio 1966, n. 615;
   b) designazione  dei   membri  del    Comitato  Regionale  per
      l'inquinamento atmosferico di cui all'art. 5 della legge 13
      luglio 1964,  n. 615 e delle Commissioni Provinciali per la
      protezione  sanitaria   della  popolazione,   rischi  dalle
      radiazioni di  cui all'art. 89 del DPR 13 febbraio 1964, n.
      185.
   
Il Consiglio regionale provvede alla determinazione degli oneri a
carico della Regione, nonchè alla assegnazione di fondi, e quote
di concorso,  destinati all'agevolazione  dell'accesso al credito
nelle materie di competenza regionale.

Il Consiglio  regionale, in  materia di  ordinamento  degli  enti
amministrativi locali operanti nelle materie di cui al DPR n. 616
ivi compresi  gli enti  costituiti per l'organizzazione di fiere,
mostre ed  esposizioni nazionali  ed internazionali, ed in ordine
alle istituzioni  culturali di  interesse locale  di cui all'art.
49, 3  comma del DPR n. 616, fermo restando il disposto contenuto
nell'ultimo comma  del  citato  articolo,  esercita  le  funzioni
concernenti l'istituzione,  la nomina  e  lo  scioglimento  degli
organi amministrativi, la fusione, la soppressione e l'estinzione
degli enti ed istituzioni stesse.

Al  Consiglio   regionale  sono   attribuite  tutte  le  funzioni
amministrative in  ordine ai consorzi industriali di cui all'art.
65 del DPR n. 616.

Il Consiglio  regionale delibera in merito ad ogni atto di intesa
o assenso  verso lo  Stato, nonchè  ad ogni  piano  programma  o
riparto di  finanziamenti  previsto  dalle  norme  vigenti  nelle
materie suindicate.

ARTICOLO 3
(Competenze del Presidente della Giunta regionale)

Il Presidente della Giunta regionale oltre alle funzioni previste
dall'art. 47 dello Statuto:

a) emana  gli atti  di mera  esecuzione delle deliberazioni della
   Giunta;
b) nomina  gli Organi  Collegiali    operanti  nelle  materie  di
   competenza regionale  sulla base delle designazioni effettuate
   dagli Organi competenti;
c) esercita  le funzioni  amministrative  trasferite  o  delegate
   concernenti  l'acquisto   di  immobili   e  l'accettazione  di
   donazioni, eredità  e legati,  relativamente agli Enti di cui
   all'art. 13  e alle persone giuridiche private di cui all'art.
   14 del DPR n. 616.

In ordine  a tali  atti può  provvedere alla  delega  a  singoli
componenti della Giunta.

ARTICOLO 4
(Competenze della Giunta regionale)

La Giunta  regionale, oltre  alle funzioni  previste dall'art. 46
dello  Statuto,   esercita  tutte   le  funzioni   amministrative
trasferite o  delegate  alla  Regione,  anche  in  attuazione  di
direttive o  regolamenti comunitari, in quanto non attribuite dai
precedenti  articoli   alla  competenza   del  Consiglio   o  del
Presidente della Giunta:

a) nelle materie di cui all'art. 2 della presente legge;
b) in materia di navigazione e porti lacuali;
c) in ordine alla polizia amministrativa.

La  Giunta   regionale  approva   inoltre  le   intese   con   le
Amministrazioni statali  competenti di  cui all'art. 81, 3 comma,
del DPR  24 luglio  1977, n. 616, nell'ipotesi di parere conforme
degli enti locali interessati.

Le funzioni  amministrative  trasferite  con  il  DPR  n.  616  e
attribuite dal  primo comma  alla competenza della Giunta possono
essere  da  quest'ultima  delegate  al  Presidente  o  a  singoli
componenti la  Giunta stessa,  secondo  le  direttive  da  questa
deliberate. Spetta  comunque al Presidente il coordinamento delle
funzioni delegate.

La Giunta  può altresì  delegare le  funzioni amministrative di
cui al  primo comma, limitatamente ad atti di natura esecutiva di
deliberazioni previamente  assunte  dalla  Giunta  da  esercitare
secondo le  direttive vincolanti, a funzionari in servizio presso
la Regione  assegnati al  Dipartimento  o  all'Ufficio  regionale
competente per materia ai sensi della legge regionale 6 settembre
1973, n.  55  che  svolgono  mansioni  obiettive  indicate  dalla
Tabella A  allegata alla  legge regionale 6 settembre 1973, n. 54
nella stessa  materia in cui è compresa la funzione da delegare.
I  singoli   componenti  la   Giunta  curano  il  rispetto  delle
direttive.

La delega prevista dai due comma precedenti ha effetto dal giorno
di pubblicazione  della  deliberazione  relativa  sul  Bollettino
Ufficiale della  Regione e può essere, in ogni momento revocata,
con le stesse formalità.

La Giunta  con propria deliberazione può in ogni tempo avocare a
sè l'esercizio di qualsiasi funzione amministrativa delegata.

Per  le   funzioni  amministrative   trasferite  in   materia  di
agricoltura si applica quanto disposto dall'art. 2, ultimo comma,
della legge regionale 22 agosto 1977, n. 56.

ARTICOLO 5
(Proroga del  finanziamento dei  comitati di  cui alla  legge  31
dicembre 1962, n. 1852)

I Comitati  di cui  alla  legge  31  dicembre  1962,  n.  1852  e
successive  modificazioni,  in  materia  di  carburanti  agricoli
agevolati,  continuano   ad  esercitare  le  loro  funzioni  fino
all'entrata in vigore di una nuova normativa regionale in materia
e comunque non oltre il 31 dicembre 1979.

I  suddetti  comitati  fino  a  tale  data  sono  presieduti  dai
coordinatori degli  Ispettorati Provinciali  dell'Agricoltura  ed
hanno sede presso gli Ispettorati medesimi.

La  funzione  di  Segretario  è  esercitata  da  un  funzionario
regionale in servizio presso gli Uffici di cui sopra.

ARTICOLO 6
(Proroga del  funzionamento  delle  commissioni  provinciali  per
l'assegnazione di terre incolte od insufficientemente coltivate)

La commissione  di cui  al II e III comma dell'art. 1 della legge
18-4-1950, n. 199, continua ad esercitare le funzioni alla stessa
attribuite dalla  vigente  normativa  statale  ed  è  costituita
secondo i  criteri previsti  dal suddetto  art. 1,  salvo  quanto
disposto dai successivi comma dal presente articolo.

I  componenti  la  commissione  sono  nominati  con  decreto  del
Presidente  della   Giunta  regionale;     il  Presidente  ed  il
segretario sono scelti fra i funzionari regionali.

La  commissione   ha  sede   presso   l'Ispettorato   Provinciale
dell'Agricoltura competente per territorio.

L'istanza   per    la   concessione   di   terreni   incolti   od
insufficientemente  coltivati  è  diretta  al  Presidente  della
Regione tramite gli Ispettorati Provinciali dell'Agricoltura.

Sulle istanze  di  concessione  decide  la  Giunta  regionale  su
conforme parere della commissione prevista dai comma precedenti.

ARTICOLO 7
(Funzioni consultive della CRTA)

Tutte le  funzioni consultive demandate dall'attuale legislazione
statale  ad   organi  collegiali   dello  Stato   in  materia  di
urbanistica,  viabilità,   acquedotti  e   lavori  pubblici   di
interesse regionale, navigazione e porti lacuali, sono esercitate
dalla  Commissione   regionale  Tecnico   Amministrativa  di  cui
all'art. 4  e successivi  della legge regionale 3 luglio 1972, n.
17, fatta  eccezione  per  quelle  espressamente  riservate  agli
Organi dello Stato dal DPR 24 luglio 1977, n. 616.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 22 luglio 1978

La presente  legge è  stata approvata dal Consiglio Regionale il
20-6-1978 ed  è stata vistata dal Commissario del Governo il 19-
7-1978.



ATTRIBUZIONI DELEGHE

