Indennità agli amministratori dei consorzi socio - sanitari.

Il Consiglio Regionale ha approvato il 31-1-1978
Il Commissario del Governo ha apposto il visto il 6-3-1978
Il Presidente  della Giunta  Regionale promulga la seguente legge
regionale:

ARTICOLO 1

Nell'esercizio delle  potestà previste  dai rispettivi Statuti i
consorzi socio  - sanitari,  possono deliberare la corresponsione
ai rispettivi  Presidenti di  una indennità  mensile  di  carica
entro i seguenti limiti:

a) consorzi  fino a  20.000 abitanti o a 40.000 ha. di superficie
   L. 180.000
b) consorzi  da 20.001 abitanti a 40.000 abitanti o da 40.001 ha.
   a 60.000 ha. di superficie L. 240.000
c) consorzi  oltre  40.000  abitanti    o  oltre  60.000  ha.  di
   superficie L. 300.000

Per i  componenti del  Consiglio direttivo può essere deliberata
una indennità  di presenza fino a L. 10.000 per ogni giornata di
effettiva partecipazione alle sedute del Consiglio stesso.

ARTICOLO 2

A  tutti  i  componenti  dell'Assemblea  consortile  può  essere
corrisposta una  indennità di  presenza  per  ogni  giornata  di
effettiva partecipazione  alle sedute  dell'Assemblea fino  a  L.
10.000.

ARTICOLO 3

La indennità mensile di carica del Presidente non può cumularsi
con  le   indennità  parlamentare,   regionale,  provinciale   e
comunale, eccezione  fatta per  quelle previste dagli artt. 5 e 6
della legge 26-4-1974, n. 169.

ARTICOLO 4

A tutti i componenti degli organi del consorzio socio - sanitario
che per  ragioni del loro mandato si rechino fuori del territorio
del Consorzio,  in località  distante non  meno di 15 chilometri
dalla sede  dello stesso,  è dovuto  il rimborso  delle spese di
viaggio effettivamente  sostenute o,  ove usino un mezzo proprio,
il rimborso  di una  somma a chilometro fino a un sesto del costo
di un litro di benzina.

Agli stessi  è inoltre  corrisposto nei  casi suddetti e secondo
quanto stabilito  da ciascun  consorzio o il rimborso delle altre
spese effettivamente sostenute o l'indennità di missione secondo
quanto previsto dall'art. 7 della legge 26-4-1974, n. 169.

Agli stessi  può inoltre  essere corrisposto,  se  risiedono  in
località diversa  dalla sede  del consorzio,  il rimborso  delle
spese di  viaggio sostenute  per  la  partecipazione  a  ciascuna
seduta dell'assemblea,  del comitato  direttivo o di altri organi
collegiali del  consorzio, nella  misura indicata  al  precedente
primo comma.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 9 marzo 1978.

La presente  legge è  stata approvata dal Consiglio Regionale il
31-1-1978 ed è stata vistata dal Commissario del Governo il 6-3-
1978.



ENTI SANITARI
PERSONALE

