Norme transitorie  per l'esercizio  delle funzioni amministrative
in materia di assistenza scolastica.

Il Consiglio Regionale ha approvato il 26-7-1978
Il Commissario del Governo ha apposto il visto il 28-8-1978
Il Presidente  della Giunta  Regionale promulga la seguente legge
regionale:

ARTICOLO 1

In attesa della nuova legge regionale sul diritto allo studio, le
funzioni amministrative  in materia  di assistenza  scolastica di
cui al  DPR 24  luglio 1977,  n. 616, sono esercitate dai Comuni,
fino al 31 dicembre 1978, secondo le norme della LR 7 giugno 1975
n. 71  e delle  vigenti leggi  statali  per  gli  interventi  non
disciplinata dalla citata LR n. 71/75.

Per l'esercizio  di dette  funzioni nella fascia della istruzione
materna e  dell'obbligo, la Giunta regionale assegnerà a ciascun
Comune una  somma pari  ai quattro  dodicesimi del  finanziamento
complessivo erogato  agli stessi a tal fine nell'anno finanziario
1977.

Per l'esercizio  delle funzioni  amministrative di  cui al  primo
comma,  relativamente   alla  fascia  dell'istruzione  secondaria
superiore, la  Giunta regionale  assegnerà a ciascun Comune sede
di scuola una somma pari alla spesa complessivamente sostenuta da
ogni Provincia  sia con  finanziamenti regionali  che  con  mezzi
propri, per  l'esercizio delegato  delle funzioni  in materia  di
assistenza scolastica  nel periodo settembre - dicembre dell'anno
1977 e concernenti le scuole aventi sede nei rispettivi territori
comunali.

A tal fine, entro 15 giorni dall'entrata in vigore della presente
legge le  Province  trasmettono  alla  Giunta  regionale,  previa
approvazione dei  competenti organi  deliberativi, il  rendiconto
delle spese  sostenute per  l'assistenza scolastica  nel  periodo
indicato al  precedente comma,  disaggregato per  Comune sede  di
scuola.

ARTICOLO 2

Al fine  di ridurre  le carenze  quantitative e  qualitative  del
parco pubblico  di automezzi  destinati al trasporto scolastico e
al fine  di razionalizzare  la spesa,  la  Regione  assegna,  con
deliberazione  del  Consiglio  regionale,  a  favore  dei  Comuni
contributi straordinari  in conto  capitale  fino  all'80%  della
spesa ritenuta ammissibile per l'acquisto di detti automezzi.

Tale assegnazione  avverrà sulla  base delle  proposte formulate
dai  consigli   scolastici  distrettuali   e  sulla   base  delle
specifiche richieste  presentate dai  comuni interessati entro 30
giorni dall'entrata in vigore della presente legge sulle apposite
schede approntate  dalla Giunta  regionale e secondo le modalità
in esse contenute.

I Comuni devono provvedere alla stipula dei contratti di acquisto
entro 30  giorni dalla  comunicazione dell'avvenuta  assegnazione
del finanziamento.

La  Giunta   regionale  provvede  all'erogazione  dei  contributi
assegnati per  il 50%  a seguito  della stipula  dei contratti di
acquisto e  per il  rimanente 50%  a seguito  della presentazione
delle fatture comprovanti gli acquisti stessi.

ARTICOLO 3

Agli effetti  della presente  legge sono  apportate  le  seguenti
variazioni agli  stati di  previsione di  competenza e  di  cassa
nella parte spesa del Bilancio 1978:

capitoli in diminuzione

Cap. 12000
   interventi per  la scuola  materna (art. 17
   LR 7-6-1975,  n. 71; LR 4-2-76 n. 10; LR 1-
   9-77 n. 69)                                 L.    917.200.000.

Cap. 12100
   interventi per la scuola dell'obbligo (art.
   18 LR 7-6-75 n. 71; LR 4-2-76 n. 10 e LR 1-
   9-77 n. 69)                                 L.  2.515.000.000.

Cap. 12200
   interventi   per   la   scuola   secondaria
   superiore (art. 19 LR 7-6-75 n. 71; LR 4-2-
   76 n. 10 e LR 1-9-77 n. 69)                 L.     61.502.000.

Totale variazioni in diminuzione               L.  3.493.702.000.

capitoli di nuova istituzione:

Cap. 12500
   interventi per  il diritto  allo  studio  a
   favore degli  alunni della scuola materna e
   della scuola dell'obbligo                   L.  1.918.734.000.

Cap. 12600
   contributi  straordinari   ai  Comuni   per
   l'acquisto di scuolabus                     L.  1.574.968.000.

Totale capitoli di nuova istituzione:          L.  3.493.702.000.

ARTICOLO 4

La dizione  del cap.  12200 del  Bilancio 1978 "Interventi per la
scuola secondaria  superiore (art.  19 LR 7-6-75 n. 71; LR 4-2-76
n. 10  e LR 1-9-77 n. 69)" viene così modificata "Interventi per
il diritto  allo  studio  a  favore  degli  alunni  della  scuola
secondaria superiore".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 5 settembre 1978.

La presente  legge è  stata approvata dal Consiglio Regionale il
26-7-1978 ed  è stata vistata dal Commissario del Governo il 28-
8-1978.



SISTEMA EDUCATIVO
ASSISTENZA SOCIALE

