Integrazione alla  LR 22-8-1977 n. 57 relativa a "Provvedimenti a
favore delle cooperative agricole".

Il Consiglio Regionale ha approvato il 29-11-1977
Il Commissario del Governo ha apposto il visto il 24-12-1977
Il Presidente  della Giunta  Regionale promulga la seguente legge
regionale:

ARTICOLO 1

Le provvidenze  di cui  all'art. 5  della LR  n. 57 del 22-8-77 -
recante provvedimenti  a favore delle cooperative agricole e loro
consorzi -  sono estese alle cooperative agricole e loro consorzi
che gestiscono impianti, strutture, attrezzature per la raccolta,
conservazione, trasformazione  e vendita  dei prodotti  agrari  e
zootecnici e loro sottoprodotti, di proprietà di altri organismi
associativi operanti nel settore dell'agricoltura.

I benefici  di cui  al comma  precedente sono erogati ai soggetti
sovraindicati in  possesso dei  requisiti di cui al citato art. 5
della legge  n. 57  e che abbiano, alla data di entrata in vigore
della  presente   legge,  assunto   gli   oneri   connessi   alla
realizzazione degli impianti.

Le  domande   di  intervento   devono  essere   presentate  dalle
cooperative o loro consorzi di cui al primo comma entro 60 giorni
dalla data di entrata in vigore della presente legge.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 3 gennaio 1978

La presente  legge è  stata approvata dal Consiglio Regionale il
29-11-1977 ed è stata vistata dal Commissario del Governo il 24-
12-1977.



AGRICOLTURA
COOPERATIVE

