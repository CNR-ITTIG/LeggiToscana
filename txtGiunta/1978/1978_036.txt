Modifiche ed integrazioni alla LR 2-3-1976, n. 11.

Il Consiglio Regionale ha approvato il 2-5-1978
Il Commissario del Governo ha apposto il visto il 31-5-1978
Il Presidente  della Giunta  Regionale promulga la seguente legge
regionale:

ARTICOLO 1

Al  fine   di  consentire   la  definizione  della  procedura  di
liquidazione del consorzio di bonifica della Val d'Era, soppresso
con LR  2 marzo  1976 n.  11,  senza  ulteriori  aggravi  per  la
contribuenza consortile,  facendo fronte, fra l'altro, agli oneri
conseguenti  alla  cessazione  del  rapporto  di  lavoro  con  il
personale dipendente  quali giudizialmente accertati, è disposto
un  ulteriore   contributo  regionale   straordinario   di   Lire
400.000.000.

ARTICOLO 2

Il commissario  liquidatore, nominato  ai sensi dell'art. 1 della
LR 2 marzo 1976 n. 11, cessa delle proprie funzioni alla data del
31 dicembre 1978.

Entro 30 giorni da tale data il Commissario presenta alla Regione
il bilancio  finale della  liquidazione, eccezione  fatta  per  i
prestiti e  mutui garantiti  dal rilascio  di  delegazione  sulle
entrate del consorzio e tutt'ora accesi.

All'espletamento   delle   funzioni   residue   del   Commissario
liquidatore, compresa  la  emissione  e  gestione  del  ruolo  di
contribuenza per  il pagamento delle rate dei prestiti e mutui di
cui al  comma  precedente,  provvede,  a  partire  dal  1979,  la
Comunità Montana della Val di Cecina.

ARTICOLO 3

Alla  spesa  derivante  dalla  presente  legge  si  provvede  con
apposito capitolo  denominato:  "Ulteriore  contributo  regionale
straordinario a  favore del soppresso consorzio di bonifica della
Val d'Era", che si istituisce nel bilancio del corrente esercizio
con la variazione di cui al successivo articolo.

ARTICOLO 4

Agli stati  di previsione  di competenza  e di  cassa della parte
"spesa" del  bilancio del  corrente esercizio sono apportate, per
analogo importo, le seguenti modificazioni:

In diminuzione

Cap. 63000
   "Fondo  globale  per  il  finanziamento  di
   spese per l'adempimento di funzioni normali
   (spese correnti)"                          L.      350.000.000
   
Cap. 64800
   "Fondo di riserva per spese impreviste"    L.       50.000.000
   
Totale in diminuzione                         L.      400.000.000

Di nuova istituzione

Cap. 53700
   "Ulteriore       contributo       regionale
   straordinario  a   favore   del   soppresso
   consorzio di bonifica della Val d'Era"     L.      400.000.000

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 giugno 1978.

La presente  Legge è  stata approvata dal Consiglio Regionale il
2-5-1978 ed è stata vistata dal Commissario del Governo il 31-5-
1978.



ASSETTO IDROGEOLOGICO

