Integrazione alla  LR  n.  18  del  12-3-1977.  "Istituzione  del
servizio  di   assistenza   alle   famiglie,   alla   maternità,
all'infanzia ed ai giovani in età evolutiva".

Il Consiglio Regionale ha approvato il 2-5-1978
Il Commissario del Governo ha apposto il visto il 5-6-1978
Il Presidente  della Giunta  Regionale promulga la seguente legge
regionale:

ARTICOLO 1

Dopo il  comma 3  dell'articolo 15 della Legge regionale 12 marzo
1977, n. 18 sono inseriti i seguenti comma:

La  Regione   istituisce   corsi   per   il   perfezionamento   e
l'aggiornamento del  personale degli asili nido di cui alla Legge
regionale 24 marzo 1973, n. 16.

Il programma  dei corsi  di perfezionamento ed aggiornamento deve
corrispondere alle  finalità stabilite  dalla Legge  6  dicembre
1971, n. 1044 e dalla Legge regionale 24 marzo 1973, n. 16 e deve
essere indirizzato  alla conoscenza  dell'intero arco dei bisogni
del bambino fino al terzo anno di vita.

ARTICOLO 2

Prima dell'ultimo comma dell'articolo 15 della Legge regionale 12
marzo 1977, n. 18 sono inseriti i seguenti comma:

A coloro  che frequentano  i corsi  di perfezionamento  di cui al
presente articolo  sono corrisposte le provvidenze per il diritto
allo studio, secondo la normativa regionale vigente per le scuole
di formazione professionale.

Le  ore   di  frequenza   dei  corsi   di  aggiornamento   e   di
riqualificazione di  cui al  presente articolo  sono riconosciute
come normale orario di lavoro.

ARTICOLO 3

All'articolo 23  della Legge  regionale 12  marzo 1977,  n. 18 è
aggiunto il seguente comma:

E' abrogata la Legge regionale 7 aprile 1975, n. 24.

ARTICOLO 4

L'articolo 24  della Legge  regionale 12  marzo 1977,  n.  18  è
sostituito con il seguente:

Gli oneri  derivanti dall'applicazione  della presente legge sono
determinati annualmente con legge di bilancio.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 8 giugno 1978.

La presente  Legge è  stata approvata dal Consiglio Regionale il
2-5-1978 ed  è stata vistata dal Commissario del Governo il 5-6-
1978.



ASSISTENZA SOCIALE

