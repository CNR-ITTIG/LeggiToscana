Integrazione al  finanziamento statale  previsto dalla legge 6-8-
1975, n.  412. Secondo  triennio per  l'attuazione del  programma
regionale di edilizia scolastica.

Il Consiglio Regionale ha approvato il 18-7-1978
Il Commissario del Governo ha apposto il visto il 21-8-1978
Il Presidente  della Giunta  Regionale promulga la seguente legge
regionale:

ARTICOLO 1

Negli anni  dal 1978  al 1981 sono destinati 3.500 milioni per il
finanziamento degli interventi previsti nel programma di edilizia
scolastica 1978-80  aggiuntivo a quello finanziato con i fondi di
cui alla  legge 5-8-75  n. 412, approvato dal Consiglio regionale
con deliberazione n. 663 del 28-12-1977.

Ai sensi dell'art. 162 della legge regionale 6 maggio 1977 n. 28,
è  autorizzata   l'assunzione  delle   obbligazioni  conseguenti
l'attuazione  del   programma  citato   nei  limiti  dell'importo
indicato al precedente comma.

ARTICOLO 2

Alle opere finanziate con la presente legge si applicano le norme
per l'accelerazione  e lo  snellimento delle procedure in materia
di lavori pubblici previste dalla legge regionale n. 18 del 27-2-
1975,  procedendo   ai  sensi  dell'art.  9  della  legge  stessa
all'accreditamento dei  fondi, sulla  base dell'approvazione  del
programma, per  le opere d'importo non superiore ai 50 milioni di
lire.

I pagamenti relativi alle opere finanziarie con la presente legge
per importi  superiori a  lire 50  milioni, in  deroga all'art. 9
della legge  regionale n.  18 del 27-2-75, saranno effettuati con
le modalità  di cui  all'art. 115 della legge regionale 6-5-1977
n. 28  sulla base  di stati  di avanzamento  od  altri  documenti
giustificativi di spesa.

ARTICOLO 3

Alla  copertura   finanziaria  degli   interventi  previsti   nel
programma citato  all'art. 1 della presente legge si provvede con
i fondi  del bilancio  pluriennale 1978-1981  all'Obiettivo  1  -
Formazione, Programma 4 - Piano di intervento sulle strutture.

A tale fine le quote: 1978 per 500 milioni
1979 per 1.000 milioni
1980-81 per  1.350 milioni, sono trasferite dal tipo di spesa "B"
al tipo di spesa "A" (Codice 2.2.).

ARTICOLO 4

Gli impegni conseguenti la applicazione della presente Legge, per
l'anno 1978,  sono assunti nei limiti dello stanziamento indicato
al cap.  16100  del  bilancio  del  corrente  esercizio,  la  cui
disponibilità di lire 650 milioni è integrata con la variazione
di cui al successivo articolo.

ARTICOLO 5

Agli stati  di previsione,  di competenza  e di cassa della parte
"Spesa" del  bilancio del  corrente esercizio sono apportate, per
analoghi importi, le seguenti variazioni:

In diminuzione

Cap. 63300
   Fondo globale per il finanziamento di spese
   per ulteriori  programmi di sviluppo (spese
   di investimento)                             L.    500.000.000
   
In aumento

Cap. 16100
   Finanziamento opere di edilizia scolastica.
   Quota a  carico della  Regione (LR 29-12-76
   n. 82).                                      L.    500.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 25 agosto 1978

La presente  legge è  stata approvata dal Consiglio Regionale il
18-7-1978 ed  è stata vistata dal Commissario del Governo il 21-
8-1978.



EDILIZIA
SISTEMA EDUCATIVO

