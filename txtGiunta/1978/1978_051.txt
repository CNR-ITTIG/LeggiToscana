Sussidi di  esercizio alle  imprese concessionarie di autoservizi
di linea extraurbani per viaggiatori.

Il Consiglio Regionale ha approvato il 27-6-1978
Il Commissario del Governo ha apposto il visto il 24-7-1978
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, al  fine  di  assicurare  la  regolarità  e
l'efficienza  dei   servizi   di   trasporto,   concede   sussidi
integrativi di  esercizio annuali alle imprese di diritto privato
che esercitano autoservizi di linee di concessione regionale.

ARTICOLO 2

I sussidi  da erogarsi  a ciascuna impresa sono ragguagliati alla
passività di  esercizio dell'anno  cui si riferiscono e relativa
alle autolinee ordinarie di concessione regionale.

La  passività  di  esercizio  di  cui  al  comma  precedente  è
determinata dalla percorrenza effettuata sulle medesime autolinee
moltiplicata per  la passività  chilometrica  stabilita  con  la
formula:

                            P = C - I
                                
- Ove  "C" rappresenta  il costo  medio  chilometrico,  al  netto
  dell'IVA, fissato in base ai criteri di cui ai successivi artt.
  3 e 4;
- "I",  l'introito chilometrico  medio,  al    netto    dell'IVA,
  realizzato dall'impresa sulle stesse autolinee.

L'ammontare del  sussidio, salvo  il limite dello stanziamento di
Bilancio, è  pari al  90% della  passività  determinata  con  i
criteri del comma precedente.

ARTICOLO 3

Ai fini  della  determinazione  dei  sussidi  la  percorrenza  da
prendere  in   considerazione  è   costituita   dai   chilometri
effettivamente percorsi  sulle linee di concessione regionale nei
limiti dei programmi di esercizio regolarmente approvati, nonchè
quelli delle  corse bis,  denunciate entro  30 giorni  dalla loro
effettuazione.

Sono escluse le percorrenze:

a) dei  servizi automobilistici  sostitutivi  od  integrativi  di
   linee ad impianti fissi già sovvenzionati ad altro titolo;
b) dei servizi esercitati su commissione;
c) delle autolinee di Gran Turismo.

La Giunta  Regionale, con  preavviso di  almeno  tre  mesi,  può
escludere dal  computo delle percorrenze quelle relative a linee,
a tratti di linee o a corse da essa ritenute non più rispondenti
alle esigenze del pubblico trasporto.

ARTICOLO 4

Il  costo   medio  da   prendere   in   considerazione   per   la
determinazione della passività di esercizio di cui al precedente
art. 2 viene stabilito annualmente con deliberazione della Giunta
Regionale, e  sentita la  commissione consiliare competente prima
della presentazione del bilancio dell'anno di riferimento.

Per tener conto delle diverse realtà aziendali vengono stabiliti
costi  differenti   per  categorie  di  imprese,  raggruppate  in
relazione all'entità  del personale,  e per imprese della stessa
categoria, in base alla percorrenza media annua per dipendente ed
all'utilizzazione del materiale rotabile.

Ai fini del comma precedente le imprese sono così suddivise:

a) dimensioni
   Gruppo 1: fino a 25 dipendenti
   Gruppo 2: da 26 a 100 dipendenti
   Gruppo 3: da 101 a 300 dipendenti
   Gruppo 4: oltre 300 dipendenti
   
b) utilizzazione del personale, per ogni gruppo:
   Categoria 1:  fino a  20.000 Km annui per dipendente Categoria
   2: da 20.001 a 25.000 Km annui per dipendente
   Categoria 3:  oltre 25.000  Km annui  per  dipendente  Per  la
   determinazione dei  costi  vengono  considerati  gli  elementi
   unitari prevedibili per le singole voci:
   1) personale;
   2) consumi medi;
   3) manutenzione, riparazione e ricambi;
   4) spese generali;
   5) ammortamento    materiale    rotabile    ed    attrezzature
      d'officina.
   
ARTICOLO 5

Gli introiti  indicati nel precedente art. 2 devono riguardare le
risultanze d'esercizio dell'anno di competenza delle autolinee di
concessione regionale relative ai:

a) ricavi  diretti   del    traffico    per  biglietti  ordinari,
   abbonamenti, bagagli;
b) canoni postali;
c) contributi e sussidi di esercizio da imprese private e da Enti
   pubblici.

Per la  determinazione del disavanzo di ogni singola impresa, nel
caso  che  l'introito  unitario  risulti  inferiore  al  25%  del
rispettivo costo  chilometrico, stabilito come al precedente art.
4, l'introito stesso viene elevato al 25% del detto costo.

ARTICOLO 6

Le imprese  che intendano  beneficiare della  presente  legge,  a
partire dall'inizio  del  mese  successivo  a  quello  della  sua
entrata in vigore, sono tenute:

1) ad adeguare la propria organizzazione contabile, allo scopo di
   fornire idonea documentazione dei servizi, delle corse e delle
   relative percorrenze a qualsiasi titolo effettuate;

2) a registrare:
   a) per  ogni singola  autolinea (statale, regionale, comunale)
      le percorrenze  giornaliere (corse ordinarie, corse plurime
      e bis)  nonchè le sospensioni del servizio per scioperi od
      altre cause;
   b) le percorrenze effettuate ad altro titolo;
   c) gli introiti specificatamente indicati al precedente art. 5
      realizzati sulle autolinee di concessione regionale.
   
   Le imprese  sono tenute  a fornire  alla Regione,  secondo  le
   richieste e  le indicazioni che verranno avanzate dalla Giunta
   Regionale,  le   informazioni  ed   i   dati   statistici   ed
   amministrativi interessanti  tutto il  servizio dei  trasporti
   dalle stesse gestito.
   
3) a  pubblicare tempestivamente  gli orari di tutti i servizi da
   loro esercitati  in regime di concessione anche esponendoli in
   corrispondenza delle  fermate  e  dei  punti  di  vendita  dei
   documenti di viaggio.

ARTICOLO 7

Sono escluse dai sussidi le imprese:

1) che  non rispettino  le clausole concessionali, i contratti di
   lavoro e le leggi sociali;
2) che   sulle  autolinee  regionali  non  applicano  le  tariffe
   stabilite con legge regionale;
3) che  ai  fini  della  presente  legge  non  sottopongono  alla
   verifica  tecnico   -  amministrativa   dei  funzionari  della
   Regione, appositamente  delegati, i  propri conti  economici e
   patrimoniali;
4) che  non ottemperino  alle disposizioni della Giunta Regionale
   in merito alle prescrizioni di cui al precedente art. 6.

ARTICOLO 8

Le imprese  che nel  corso  dell'anno  riducono  il  programma  o
cessano in tutto o in parte l'esercizio di una autolinea senza la
preventiva  autorizzazione   della  Giunta  Regionale  perdono  i
benefici previsti  dalla presente  legge per  tutto l'anno  e per
l'intera autolinea.

ARTICOLO 9

I benefici  della presente  legge sono  estesi anche alle imprese
che esercitano  autolinee in isole il cui territorio ricade sotto
la competenza amministrativa di un solo comune.

I programmi  di esercizio  dei servizi  relativi dovranno  essere
concordati tra il Comune e la Regione.

ARTICOLO 10

Alle imprese  di cui  all'art. 1  che, prima  dell'attuazione del
"Protocollo d'intesa" reso operante in Toscana con gli interventi
finanziari di  cui alla LR 26-5-1975 n. 52, applicavano ai propri
dipendenti  il  contratto  ANAC,  la  Regione  rimborsa,  per  il
personale  che  cessa  dal  servizio,  parte  dell'indennità  di
buonuscita maturata fino al 31-12-1977.

Tali rimborsi,  che riguardano  anche quelli  da corrispondere al
personale che  abbia cessato  il servizio  nel periodo 1-1-1976 -
31-12-1977,  sono  calcolati  in  base  alla  differenza  tra  il
trattamento di  buonuscita previsto  dal Contratto  Nazionale  di
Lavoro e  quello che  sarebbe spettato se fosse rimasto ancora in
vigore  alla stessa data la normativa dell'ultimo contratto ANAC,
salvo  il  recupero di  eventuali anticipazioni  già corrisposte
dalla Regione nel periodo 1-1-1976 - 31-12-1977.

I medesimi rimborsi sono corrisposti anche per i dipendenti che a
far data  dall'1-1-1977 hanno  cessato o  cessano il  rapporto di
lavoro per  trasferimento ad  altra azienda  in conseguenza della
sospensione o  della cessazione dei servizi da parte dell'impresa
beneficiaria, purchè  questa s'impegni  a trasferire all'impresa
subentrante le  quote dell'indennità  di buonuscita  relative al
personale trasferito, comprensive dell'integrazione regionale.

ARTICOLO 11

Le imprese concessionarie che intendono ottenere i benefici della
presente legge  debbono far  pervenire al Presidente della Giunta
Regionale istanza in carta legale, entro il 10 novembre dell'anno
precedente a quello cui il beneficio si riferisce.

Congiuntamente deve  essere avanzata  domanda in bollo di proroga
delle concessioni  delle autolinee  regionali  che  si  intendono
continuare ad esercitare.

Tali   istanze    devono   essere    corredate   dalla   seguente
documentazione:

1) per  ogni autolinea  regionale, una scheda, redatta secondo un
   modello predisposto  dalla  Giunta  Regionale,  contenente  la
   denominazione e gli elementi caratteristici della linea;
2) prospetto   riepilogativo  delle    percorrenze  di  tutte  le
   autolinee  esercitate   dall'impresa  (distinte   secondo   la
   competenza  concessionale:   statale,  regionale  e  comunale)
   desunte dai  programmi di esercizio, nonchè delle percorrenze
   presumibili per  tutti gli  altri  servizi  extralinea  (corse
   fuori -  linea, noleggi,  servizi su  commissione)  e  per  le
   autolinee di GT;
3) prospetti  degli  orari  che  si    intendono  adottare  sulle
   autolinee regionali nell'anno cui il sussidio si riferisce;
4) dichiarazione,  sottoscritta dal  titolare, ovvero  dal legale
   rappresentante  dell'impresa,   relativa  all'ammontare  degli
   introiti indicati nel precedente art. 5 realizzati nei 10 mesi
   antecedenti a  quello della domanda, sulle autolinee regionali
   ammissibili a sussidio;
5) prospetto riepilogativo del numero dei dipendenti distinti per
   qualifica iscritti  nel libro  paga dell'impresa  nei  singoli
   mesi dello stesso periodo di cui al punto 4).

Le imprese  ammesse al  beneficio della  presente legge,  per  la
determinazione definitiva del sussidio, devono far pervenire alla
Regione entro  15 giorni  dal termine legale di presentazione del
bilancio dell'anno  cui il  sussidio si  riferisce,  la  seguente
documentazione:

a) prospetto di cui al precedente punto 2) relativo al consuntivo
   delle percorrenze effettivamente svolte nell'anno;
b) prospetto  di cui al precedente punto 5) relativo al personale
   in servizio nell'anno;
c) il  conto economico  di esercizio  relativo alle  attività di
   trasporto dell'impresa;
d) il bilancio consuntivo dell'impresa.

ARTICOLO 12

La Giunta  Regionale, a  richiesta delle imprese aventi titolo al
sussidio, sulla  base della  presunta passività di esercizio, da
stabilirsi con  i criteri  di cui all'art. 2 e con riferimento ai
ricavi dichiarati  per  i  primi  10  mesi  dell'anno  precedente
rapportati all'intero  anno,  può  concedere  anticipazioni  sul
sussidio definitivo, da erogarsi in bimestralità posticipate.

Il  pagamento   delle  singole   bimestralità   è   subordinato
all'accertamento del  regolare svolgimento  dei servizi  da parte
dell'impresa.

ARTICOLO 13

Le imprese  che, nonostante  il sussidio stabilito dalla presente
legge, chiudono  il conto  economico di  esercizio  dell'anno  di
riferimento relativo  a tutta l'attività aziendale dei trasporti
con un  disavanzo residuo superiore al 5% potranno richiedere per
una sola volta un contributo suppletivo straordinario.

L'assegnazione  del   contributo  è  subordinata  alla  verifica
contabile della  attività aziendale  ed alla presentazione di un
piano di ristrutturazione aziendale e dei servizi, concordato con
la Giunta  regionale,  che  miri  alla  riduzione  dei  costi  di
esercizio.

Il  contributo   è  concesso  con  deliberazione  del  Consiglio
regionale.

ARTICOLO 14

Qualora nella  determinazione dei costi di cui al precedente art.
4 dovessero  rilevarsi aumenti  rispetto a  quelli stabiliti  per
l'anno precedente,  per incidenza  di maggiori oneri da imputarsi
alle voci:

1) personale;
2) consumi;
3) manutenzione, riparazione e ricambi.

il Consiglio  regionale adotterà i necessari provvedimenti anche
in relazione alle tariffe stabilite per le autolinee extraurbane.

ARTICOLO 15

Alla concessione  ed all'erogazione  dei sussidi  stabiliti dalla
presente legge  si provvederà  da parte della Giunta Regionale a
norma dell'art. 46 dello Statuto.

ARTICOLO 16

Per l'anno  1978, le  imprese che  intendono ottenere il sussidio
devono far  pervenire domanda  alla  Giunta  Regionale  entro  20
giorni dall'entrata in vigore della presente legge.

I sussidi  da erogare  per lo  stesso anno  saranno  ridotti  per
ciascuna  impresa   della  somma  pari  alle  anticipazioni  alla
medesima erogate ai sensi delle leggi regionali del 2-2-1978 n. 8
e 21-2-1978, n. 10 (atti del Consiglio).

Fino a  quando non  saranno raggiunte  le intese  con le  Regioni
finitime previste  dal II  comma dell'art.  84 del  DPR 616,  dai
benefici della  presente legge  sono escluse le imprese che hanno
sede fuori  dal territorio  regionale e  che esercitano autolinee
che, a  norma del  predetto art.  84, sono divenute di competenza
regionale dall'1-1-1978.

Fino  al  raggiungimento  delle  predette  intese  sono  altresì
escluse dal computo delle percorrenze di cui al precedente art. 3
quelle effettuate  sui tratti  di  linea  svolgentesi  fuori  dal
territorio regionale, da qualsiasi impresa esercitate.

ARTICOLO 17

Le imprese  beneficiarie dei  sussidi  stabiliti  dalla  presente
legge nel  procedere ad assunzione di nuovo personale sono tenute
a riservare  il 30%  dei posti  disponibili ai  giovani  iscritti
nelle liste speciali di cui alla legge 1 giugno 1977, n. 285.

ARTICOLO 18

All'onere  derivante   dall'applicazione  della  presente  legge,
previsto per  l'anno 1978  in L.  5.374.000.000  al  netto  degli
stanziamenti  già  disposti  per  le  anticipazioni  di  cui  al
precedente art.  16 (L. 5.781.522.800 - legge regionale 2-2-1978,
n. 8  e L.  2.000.000.000  -  legge  regionale  10/78,  atti  del
Consiglio) si  fa fronte  con i  fondi del  bilancio del corrente
esercizio, di  cui al  cap. 58200  che  viene  integrato  con  la
variazione indicata al successivo articolo.

ARTICOLO 19

Agli stati  di previsione  di competenza  e di  cassa della parte
spesa del  bilancio del  corrente esercizio  sono apportate,  per
analoghi importi, le seguenti variazioni:

in diminuzione:

Cap. 63000
   Fondo globale per il finanziamento di spese
   per  l'adempimento   di  funzioni   normali
   (spese correnti)                           L.    5.374.000.000
   
in aumento:

Cap. 58200
   provvidenze  nel   settore  dei   trasporti
   pubblici  di  linea.  Contributi  intesi  a
   garantire la continuità e l'efficienza dei
   pubblici servizi di linea in concessione ad
   Enti ed  aziende  pubbliche  o  ad  imprese
   private.                                   L.    5.347.000.000
   
ARTICOLO 20

L'onere derivante dalla presente legge per gli anni successivi al
1978 sarà determinato con legge di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 26 Luglio 1978

La presente  legge è  stata approvata dal Consiglio regionale il
27-6-1978 ed  è stata vistata dal Commissario del Governo il 24-
7-1978.



TRASPORTI

