Autorizzazione alla contrazione di mutui per L. 7.081.000.000 per
il finanziamento di interventi previsti da leggi regionali.

Il Consiglio Regionale ha approvato il 29-11-1977
Il Commissario del Governo ha apposto il visto il 24-12-1977
Il Presidente  della Giunta  Regionale promulga la seguente legge
regionale:

ARTICOLO 1

A completamento  del finanziamento delle spese previste dall'art.
1 della  LR 4  settembre 1976,  n. 62,  per L.  2.000.000.000,  e
dall'art. 2  della citata  legge, per  L. 1.441.000.000;  nonchè
per l'attuazione  degli interventi  di cui alla LR 1 agosto 1973,
n. 43,  per L.  1.500.000.000, e degli interventi di cui all'art.
12 della  LR 17  gennaio 1973,  n. 8,  per L.  2.140.000.000,  la
Giunta Regionale  è autorizzata  a  contrarre,  con  le  Sezioni
autonome per  il finanziamento  di opere pubbliche ed impianti di
pubblica utilità  della Banca  Nazionale del  Lavoro e del Monte
dei Paschi  di Siena, uno o più mutui per un importo complessivo
di L.  7.081.000.000 ammortizzabili  in 20  anni, con  decorrenza
dell'ammortamento dall'anno 1978.

Il tasso  effettivo dei  mutui di  cui sopra  non  dovrà  essere
superiore al 15,75% annuo.

Nessuna  variazione  al  tasso  medesimo  sarà  ammessa  durante
l'intero periodo di ammortamento.

Gli oneri  fiscali derivanti dalla contrazione dei predetti mutui
e le  spese necessarie  per il  loro  perfezionamento  saranno  a
carico della Regione.

ARTICOLO 2

Le rate  di ammortamento dei mutui di cui al precedente articolo,
per capitali  ed interessi,  trovano capienza, ai sensi dell'art.
36 della  LR 6-5-77,  n. 28,  nei limiti  del 20%  dell'ammontare
complessivo delle  entrate tributarie  della Regione, iscritte in
bilancio nel Titolo I a norma dell'art. 59 della legge citata.

Il pagamento  delle annualità  di ammortamento  dei mutui  sarà
garantito dalla Regione mediante la iscrizione nei propri bilanci
delle somme  occorrenti al  servizio  dei  mutui  stessi  per  il
rimborso del  capitale, per  interessi ed accessori negli importi
indicati nel successivo articolo 4.

La Giunta  Regionale, con proprio provvedimento, darà inoltre in
carico irrevocabilmente  all'attuale  Tesoriere  per  il  periodo
della sua  gestione ed a ciascun Tesoriere pro - tempore, singolo
od associato,  per tutta  la durata  residua all'ammortamento dei
mutui, quota delle entrate tributarie di competenza della Regione
iscritte in  Bilancio Titolo I a norma dell'art. 59 della LR 6-5-
77, n.  28, occorrente  al versamento  a  favore  degli  Istituti
mutuanti delle  rate  semestrali  comprensive  del  rimborso  del
capitale,  dell'interesse   e  degli  accessori  dei  mutui  alle
stabilite scadenze,  che si intende pertanto vincolata alla detta
destinazione, con prelazione su ogni altro pagamento affinchè lo
stesso  Tesoriere,   singolo  od   associato,  provveda  a  detti
pagamenti autorizzandolo  anche, e  sempre  irrevocabilmente,  ad
accantonare sul totale di tutte le entrate riscosse a tale titolo
in ogni  esercizio finanziario ed in via prioritaria, rispetto ad
ogni altra disposizione, le somme all'uopo occorrenti.

Per  l'accettazione   delle  obbligazioni  poste  a  suo  carico,
l'attuale Tesoriere, interverrà nella stipulazione dei contratti
di mutuo  tra l'Istituto  mutuante e l'Amministrazione Regionale,
la  quale   ultima  resta  altresì  obbligata  ad  inserire  nei
contratti di  Tesoreria che  saranno stipulati durante il periodo
di ammortamento  dei mutui,  clausole  che  impongano  ai  futuri
Tesorieri le medesime obbligazioni di cui sopra.

ARTICOLO 3

I mutui,  nell'importo indicato al precedente articolo 1, saranno
introitati al  cap. 14500  (ex cap.  05200 gestione residui 1976)
dello stato di previsione dell'entrata in rispondenza ai seguenti
capitoli dello  stato di  previsione della spesa del bilancio del
corrente esercizio:

cap. 47100 (ex 21800 gestione residui 1976) per L. 2.000.000.000;
cap. 47300 (ex 22300 gestione residui 1976) per L. 1.441.000.000;
cap. 51000 (ex 25700 gestione residui 1976) per L. 1.500.000.000;
cap. 59000 (ex 25100 gestione residui 1976) per L. 2.140.000.000;

ARTICOLO 4

La  rata   annua  di   ammortamento,  pari   a   complessive   L.
1.171.751.560, trova  copertura finanziaria per gli anni dal 1978
al 1980,  nelle disponibilità  risultanti, dopo le variazioni di
cui al successivo art. 5, del bilancio pluriennale cs:

Obiettivo 3 - "Sviluppo delle attività economiche".
Piano 3.7. "Piano di intervento sulle infrastrutture".
Programma 3.7.1. "Programma di intervento sulle infrastrutture di
acquedotti e  di fognature  per le  utilizzazioni e  tutela delle
acque".
Programma 3.7.5. "Programma per attrezzature di aree destinate ad
insediamenti produttivi".

Obiettivo 4 - "Assetto del territorio".
Piano 4.2.  "Piano di  intervento per  il recupero del patrimonio
immobiliare ed  il  potenziamento  e  lo  sviluppo  dell'edilizia
abitativa".

E' disposto che la rata annua di ammortamento, relativa agli anni
successivi al  1980,  trovi  copertura  nei  bilanci  pluriennali
approvati con le successive leggi di bilancio.

ARTICOLO 5

Allo stato  di previsione  della "Spesa" del bilancio pluriennale
1977-1980 sono apportate le seguenti modificazioni:

In diminuzione

2. Obiettivo: Promozione della Salute.

2.1. -  Piano per  lo sviluppo  delle  attività  e  dei  servizi
sanitari e sociali territoriali.
2.1.6. - Programma di interventi per la assistenza ospedaliera.

Tipo di Spesa: "B" - "3 - b":

per il 1978                                   L. 1.171.751.560
per il 1979-80                                L. 2.343.503.120

Totale in diminuzione:

per il 1978                                   L. 1.171.751.560
per il 1979-80                                L. 2.343.503.120

In aumento

3. Obiettivo: Sviluppo delle Attività Economiche.

3.7. - Piano di intervento sulle infrastrutture.
3.7.1.  -   Programma  di   interventi  sulle  infrastrutture  di
acquedotti e  fognature per  l'utilizzazione e  la  tutela  delle
acque.

Tipo di Spesa: "A" - "3 - b":

per il 1978                                   L. 569.410.690
per il 1979-80                                L. 1.138.821.380
3.7.5. -  Programma  per  l'attrezzatura  di  aree  destinate  ad
insediamenti produttivi.

Tipo di Spesa: "A" - "3 - b":

per il 1978                                   L. 248.217.390
per il 1979-80                                L. 496.434.780

4. Obiettivo: Assetto del Territorio.
4.2. -  Piano  di  intervento  per  il  recupero  del  patrimonio
immobiliare ed  il  potenziamento  e  lo  sviluppo  dell'edilizia
abitativa.

Tipo di Spesa: "A" - "3 - b":

per il 1978                                   L. 354.123.480
per il 1979-80                                L. 708.246.960

Totale in aumento:

per il 1978                                   L. 1.171.751.560
per il 1979-80                                L. 2.343.503.120

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 3 gennaio 1978

La presente  legge è  stata approvata dal Consiglio regionale il
29-11-1977 ed è stata vistata dal Commissario del Governo il 24-
12-1977.



ENTE REGIONE
BILANCIO

