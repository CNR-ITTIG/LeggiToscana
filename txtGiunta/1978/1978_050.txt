Istituzione di  un fondo  speciale di  garanzia presso  la Fidi -
Toscana  SpA   per  favorire   la  realizzazione  di  progetti  o
iniziative rivolti  al conseguimento  degli obiettivi fissati nel
programma regionale  di sviluppo  economico e nei piani regionali
di intervento di settore.

Il Consiglio Regionale ha approvato il 20-6-1978
Il Commissario del Governo ha apposto il visto il 22-7-1978
Il Presidente  della Giunta  Regionale promulga la seguente legge
regionale:

ARTICOLO 1

Per la  realizzazione dei  propri fini  la "Fidi  - Toscana  SpA"
costituisce col contributo dei soci, previsto dall'art. 6 e con i
contributi previsti dall'art. 7 della LR 5-6-1974, n. 32 un fondo
speciale col  quale garantire,  con le  modalità  fissate  nelle
convenzioni di  cui al  successivo art. 3 della presente legge, i
crediti concessi  per suo tramite ad imprese che partecipano alla
realizzazione dei  progetti o iniziative rivolti al conseguimento
degli obiettivi  fissati  nel  programma  regionale  di  sviluppo
economico e  nei piani regionali di intervento settoriale in aree
insufficientemente sviluppate.

ARTICOLO 2

Il Consiglio  di Amministrazione  della Fidi Toscana SpA delibera
la concessione delle garanzie sul fondo speciale con le modalità
previste dall'art. 10 della LR 5 giugno 1974 n. 32, previo parere
di conformità  dei progetti  e delle  iniziative agli  obiettivi
fissati nel  programma regionale  di sviluppo  economico  e  alle
scelte  di   intervento  settoriale  o  territoriale  di  cui  al
precedente articolo  espresso dalla  Giunta Regionale, sentita la
competente commissione consiliare.

ARTICOLO 3

Le convenzioni  con gli  Istituti e  le Aziende di credito di cui
all'art. 8 e stipulate con le modalità indicate all'art. 9 della
LR 5  giugno 1974,  n. 32  possono essere  estese per il rilascio
delle  garanzie   di  cui  alla  presente  legge,  salvo  diversa
determinazione di quanto previsto al punto c) del citato articolo
8.

ARTICOLO 4

Il fondo speciale di garanzia è determinato in L. 500.000.000.

Il  contributo   della  Regione,   per  l'anno  1978,  è  di  L.
300.000.000. Per  gli anni successivi il contributo della Regione
sarà determinato  con legge  di bilancio  tenuto conto anche dei
contributi degli  altri soci  a norma dell'art. 6 della citata LR
32/74.

ARTICOLO 5

All'onere derivante  dalla presente  legge, per  l'anno 1978,  è
fatto fronte  con i  fondi del bilancio del corrente esercizio di
cui al Cap. 41350 che viene istituito con la variazione di cui al
successivo articolo.

ARTICOLO 6

Agli stati  di previsione  di competenza  e di  cassa della parte
"spesa" del  bilancio di  previsione  1978  sono  apportate,  per
analoghi importi, le seguenti variazioni:

In diminuzione

Cap. 62100
   Concessione     di      contributi      per
   l'attrezzatura dell'area  industriale della
   Valle del Fiume Paglia                     L.      300.000.000
   
Di nuova istituzione

Cap. 41350
   "Fidi -  Toscana SpA  - Fondo  speciale  di
   garanzia per  favorire la  realizzazione di
   progetti   o    iniziative    rivolti    al
   conseguimento degli  obiettivi fissati  nel
   programma regionale di sviluppo economico e
   nei  piani   regionali  di   intervento  di
   settore"                                   L.      300.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 26 luglio 1978.

La presente  legge è  stata approvata dal Consiglio Regionale il
20-6-1978 ed  è stata vistata dal Commissario del Governo il 22-
7-1978.



CREDITO
SVILUPPO ECONOMICO

