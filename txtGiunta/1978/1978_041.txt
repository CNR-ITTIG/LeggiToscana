Modifiche alla  LR 2-4-1974,  n. 13  recante "Contributi in conto
interesse alle imprese artigiane su mutui a medio termine".

Il Consiglio Regionale ha approvato il 23-5-78
Il Commissario del Governo ha apposto il visto il 26-6-1978
Il Presidente  della Giunta  Regionale promulga la seguente legge
regionale:

ARTICOLO 1

A decorrere  dall'anno 1978 per il finanziamento degli interventi
previsti dalla  legge regionale  2 aprile 1974, n. 13 si provvede
con conferimenti  annuali costanti  di durata  decennale al fondo
per il concorso nel pagamento degli interessi sulle operazioni di
mutuo a  favore  delle  imprese  artigiane,  loro  cooperative  e
consorzi istituito  presso la  Cassa per  il Credito alle Imprese
Artigiane.

ARTICOLO 2

Per l'anno 1978 l'annualità costante decennale è determinata in
L. 125.000.000.

ARTICOLO 3

Alla spesa  di cui  al precedente  articolo 2  si fa  fronte come
segue:

- per l'anno 1978 con i fondi del bilancio del relativo esercizio
  stanziati al  Cap. 45000  "Contributi in  conto interesse  alle
  imprese artigiane su mutui a medio termine" (LR 2-4-1974, n. 13
  e LR 17-8-1977 n. 54);
- per  gli anni  dal 1979 al 1981 con i fondi di cui al programma
  3.7.2  "Programma   per  il   potenziamento   delle   strutture
  produttive artigiane  ed industriali"  (codice 1.2.  - tipo  di
  spesa A);
- per  gli anni  dal 1981  al 1987  è disposto  che l'annualità
  trovi  copertura  nei  bilanci  pluriennali  approvati  con  le
  successive leggi di bilancio.

ARTICOLO 4

Le nuove  annualità a decorrere dal 1979 saranno determinate con
le singole leggi di bilancio.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 4 luglio 1978.

La presente  legge è  stata approvata dal Consiglio Regionale il
23-5-78 ed  è stata vistata dal Commissario del Governo il 26-6-
1978.



ARTIGIANATO
CREDITO

