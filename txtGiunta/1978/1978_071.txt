Modifiche alla  LR n.  26 del  16-6-1976  concernente  "Norme  di
salvaguardia per  il rilascio  di autorizzazioni ad aprire, porre
in esercizio  e ampliare  servizi  diagnostici  ed  ambulatoriali
extra - ospedalieri.

Il Consiglio Regionale ha approvato il 12-9-1978
Il Commissario del Governo ha apposto il visto il 18-10-1978
Il Presidente  della Giunta  Regionale promulga la seguente legge
regionale:

ARTICOLO UNICO

Le disposizioni di cui alla Legge regionale 16 giugno 1976, n. 26
si applicano esclusivamente ai:

1) gabinetti  di   analisi  chimiche  per  il  pubblico  a  scopo
   diagnostico;
2) gabinetti  per il  pubblico ove  s' impiegano  in vivo a scopo
   diagnostico sostanze radioattive;
3) gabinetti  di analisi  radiologiche per  il pubblico  a  scopo
   diagnostico.

Le autorizzazioni  ad aprire,  ampliare e  trasformare i  presidi
indicati al  primo comma  dell'articolo unico  della citata Legge
regionale e  diversi da  quelli  previsti  dal  primo  comma  del
presente articolo,  sono subordinate  al  parere  favorevole  del
consorzio dei comuni della zona socio - sanitaria ove il presidio
sanitario si colloca, costituito a norma della Legge regionale 20
agosto 1974,  n. 50,  ovvero, qualora  il consorzio non sia stato
insediato, al  parere favorevole  dei singoli  comuni della  zona
socio - sanitaria.

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come Legge della Regione Toscana.

Firenze, 24 ottobre 1978.

La presente  legge è  stata approvata dal Consiglio Regionale il
12 settembre 1978 ed è stata vistata dal Commissario del Governo
il 18 ottobre 1978.



ASSISTENZA SANITARIA
ORDINAMENTO

