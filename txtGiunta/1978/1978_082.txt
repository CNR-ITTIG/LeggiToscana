Celebrazione del 6o centenario della nascita di Lorenzo Ghiberti.

Il Consiglio Regionale ha approvato il 28-11-1978
Il Commissario del Governo ha apposto il visto il 22-12-1978
Il Presidente  della Giunta  Regionale promulga la seguente legge
regionale:

ARTICOLO 1

La Regione  Toscana, nel  quadro delle  attività  statutarie  di
tutela  delle   attività  culturali   e  di  valorizzazione  del
patrimonio storico  e  artistico,  collabora  alla  realizzazione
della Celebrazione  del 6o  centenario della  nascita di  Lorenzo
Ghiberti, anche mediante apposito finanziamento.

La realizzazione  e la  gestione della manifestazione è affidata
al Comitato Promotore per le manifestazioni espositive "Firenze e
Prato" - del quale fanno parte la Regione Toscana, il Comune e la
Provincia  di  Firenze,  l'Ente  Provinciale  per  il  Turismo  e
l'Azienda Autonoma di Turismo di Firenze, la Soprintendenza per i
beni artistici e Storici di Firenze, la Soprintendenza per i beni
artistici e  Storici di  Firenze e Pistoia, il Comune e l'Azienda
Autonoma di  Turismo di  Prato  -  che  opera  nell'ambito  delle
direttive  tecnico   -  scientifiche  di  un  comitato  apposito,
costituito  da   studiosi  ed  esponenti  dei  maggiori  istituti
culturali toscani.

ARTICOLO 2

L'Ente Provinciale  per il Turismo di Firenze, nella sua qualità
di  Tesoriere   del  Comitato  Promotore  per  le  manifestazioni
espositive "Firenze  e Prato",  è  destinatario  del  contributo
della Regione Toscana di cui alla presente legge.

ARTICOLO 3

Ad  iniziativa   conclusa,   il   Comitato   promotore   per   le
manifestazioni  espositive   "Firenze  e   Prato"   assicura   il
versamento del  Bilancio regionale  dell'eventuale  saldo  attivo
della gestione della celebrazione.

La  Giunta  regionale  presenterà  al  Consiglio  regionale  una
relazione  sui   risultati  culturali  della  manifestazione  con
allegato il rendiconto contabile della gestione.

ARTICOLO 4

L'onere derivante  dall'attuazione della presente legge, previsto
in L. 80.000.000 farà carico al bilancio del corrente esercizio,
Capitolo 11.860  "Spese per  la celebrazione  del  6o  centenario
della Nascita  di Lorenzo  Ghiberti", che  viene istituito con la
variazione di cui all'articolo seguente.

ARTICOLO 5

Negli stati  di previsione  di competenza  e di cassa della spesa
del bilancio  per l'anno finanziario 1978 vengono introdotte, per
analogo importo, le seguenti variazioni:

Di nuova istituzione:

Cap. 11860
   Spese per la celebrazione del 6o centenario
   della Nascita di Lorenzo Ghiberti (LR n. 75
   - atti del Consiglio)                         L.    80.000.000
   
In diminuzione:

Cap. 64800
   Fondo di riserva per spese impreviste         L.    80.000.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 29 dicembre 1978.

La presente  legge è  stata approvata dal Consiglio Regionale il
28-11-1978 ed è stata vistata dal Commissario del Governo il 22-
12-1978.



CULTURA
CELEBRAZIONI

