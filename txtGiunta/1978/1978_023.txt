Disciplina delle  attribuzioni in  materia  di  provvedimento  ed
economato.

Il Consiglio Regionale ha approvato il 28-2-1978
Il Commissario del Governo ha apposto il visto il 31-3-1978
Il Presidente  della Giunta  Regionale promulga la seguente legge
regionale:

ARTICOLO 1
(Oggetto)

Le attribuzioni del Dipartimento Finanze e Bilancio in materia di
provveditorato ed  economato di  cui alla  lett. b)  dell'art.  6
della LR 6 settembre 1973, n. 55 sono disciplinate dalla presente
legge.

ARTICOLO 2
(Specificazione delle attribuzioni)

Le attribuzioni del Dipartimento Finanze e Bilancio in materia di
provveditorato ed economato comprendono:

 1) ordinazione diretta delle urgenti forniture necessarie per il
    funzionamento degli  uffici della  amministrazione regionale,
    nei limiti e con le modalità indicate nella presente legge;
 2)  gestione delle  spese d'ufficio,  comprese  quelle  postali,
    telefoniche, telegrafiche;    stampa,  pubblicazione,  copia,
    traduzione e  riproduzione  di  atti,  documenti,  manifesti,
    registri  e   simili;    acquisto  di  cancelleria,  carta  e
    stampati;     commissione  ed  acquisto  di  libri,  riviste,
    giornali e  pubblicazioni di  vario genere  ed abbonamento  a
    periodici  ed   ad  agenzie   di   informazione;   trasporti,
    spedizioni, imballi, magazzinaggio e facchinaggio; acquisto e
    manutenzione  di  mobili,  arredi,  macchine  e  attrezzature
    diverse d'ufficio;
 3) gestione delle spese relative ad immobili destinati ad uffici
    e servizi,  comprese  quelle  per  canoni  di  locazione,  di
    pulizia, di  custodia e  per oneri  condominiali diversi,  di
    illuminazione, riscaldamento  e per  utenze di forza motrice,
    acqua e gas;  acquisto, installazione e gestione di impianti;
 4)  lavori di  ordinaria manutenzione, adattamento e riparazione
    di locali  presi in  affitto ad  uso degli  uffici centrali e
    periferici della  Regione, nei  casi in  cui per  legge o per
    contratto le spese siano a carico del locatario;
 5)  adempimenti in  ordine all'allestimento  e partecipazione  a
    convegni, congressi, riunioni, mostre ed altre manifestazioni
    culturali e  scientifiche nell'interesse dell'amministrazione
    regionale;
 6)  acquisto di  coppe, medaglie,  diplomi,  altri  oggetti  per
    premi, spese di rappresentanze e causali;
 7)  fornitura, al  personale avente  diritto, delle  divise  con
    spese  a   carico  del  bilancio  regionale,  in  conformità
    dell'apposito disciplinare;
 8)  acquisto, manutenzione  ordinaria, noleggio  ed esercizio di
    mezzi di  trasporto per  gli uffici regionali, in conformità
    dell'apposito disciplinare;
 9)  acquisto di  materiali ed oggetti necessari per l'esecuzione
    di lavori e servizi;
10) sovrintendenza e gestione dei magazzini;
11) custodia  e distribuzione  degli stampati,  degli oggetti  di
    cancelleria e di materiali vari;
12) accensione e pagamento dei premi annuali afferenti polizze di
    assicurazione  contro  i  rischi  relative  ai  beni  mobili,
    nonchè  contro   i   rischi   eventualmente   connessi   con
    l'espletamento di particolari servizi;
13) manutenzione  e  conservazione  del  patrimonio  mobiliare  e
    alienazione dei beni mobili dichiarati fuori uso in dotazione
    degli uffici regionali;
14) razionale  distribuzione dei  mobili, macchine e attrezzature
    varie costituenti l'arredamento degli uffici regionali;
15) organizzazione   dei    servizi  di    autista,  commesso  ed
    inserviente;
16) sorveglianza  dei locali  del   centro   direzionale  ad  uso
    dell'amministrazione regionale;
17) istruttoria  per la  compilazione e l'aggiornamento dell'albo
    dei fornitori  secondo le  modalità indicate  al  successivo
    art. 4;
18) impianto  e aggiornamento  del catalogo degli stampati di cui
    al successivo art. 10.

Nello svolgimento delle attività di cui al precedente comma sono
ricompresi gli  adempimenti istruttori  in ordine alla redazione,
approvazione, stipulazione,  registrazione e  repertoriazione dei
capitolari  d'oneri,   contratti  e  convenzioni  corredati,  ove
occorra, dal  parere dei  dipartimenti  o  uffici  competenti  in
materia.

ARTICOLO 3
(Capitolato d'oneri)

Le forniture  ed i  lavori di  cui  al  precedente  art.  2  sono
eseguiti, di  regola, in  base a  schemi di  capitolato  d'oneri,
approvati dalla Giunta regionale, contenenti i seguenti elementi:

a) oggetto della fornitura o dei lavori;
b) caratteristiche tecnico - merceologiche;
c) ammontare presunto della spesa;
d) termini e luogo della consegna;
e) modalità di controllo e collaudo;
f) penalità   applicabili  per  ritardo  nelle  consegne  e  per
   qualsiasi altra inadempienza;
g) per  ogni altro obbligo posto a carico delle ditte fornitrici,
   quali  quelli  relativi  agli  oneri  fiscali  o  contrattuali
   (imballo, trasporto, montaggio e simili).

ARTICOLO 4
(Albo dei fornitori)

E' istituito  l'albo dei fornitori contenente l'elencazione delle
ditte  ritenute   idonee,  per   specializzazione,  capacità   e
serietà, a  concorrere alle  varie forniture  e ai  vari  lavori
occorrenti per  il funzionamento  degli uffici regionali, nonchè
per i modi, i tempi e le garanzie necessarie.

L'albo dei  fornitori formato  in base  alle  domande  presentate
dalle ditte  o per  iniziativa dell'Amministrazione, è approvato
dalla  Giunta   regionale,  previo   accertamento  di   idoneità
effettuato dal  componente della  Giunta preposto  alla direzione
del  Dipartimento  Finanze  e  Bilancio,  ed  è  pubblicato  sul
Bollettino  Ufficiale   della  Regione  Toscana  entro  sei  mesi
dall'entrata in vigore della presente legge.

La Giunta regionale provvede all'aggiornamento dell'albo, al fine
di verificare  la permanenza della idoneità delle ditte iscritte
e per  consentire la  iscrizione di  nuove  ditte,  entro  il  31
ottobre di ogni anno.

L'albo aggiornato  è pubblicato  sul Bollettino  Ufficiale della
Regione Toscana.

ARTICOLO 5
(Approvvigionamenti periodici)

Ai fabbisogni  aventi carattere  di continuità  si  provvede  di
norma mediante piani di approvvigionamento.

A tal  fine  gli  uffici  ed  i  dipartimenti  regionali  debbono
trasmettere al  componente  la  Giunta  regionale  preposto  alla
direzione del  Dipartimento Finanze  e Bilancio, con le modalità
di cui  al successivo  art. 6,  entro il  30 settembre  dell'anno
precedente:

a) le richieste per gli approvvigionamenti annui degli oggetti di
   cancelleria, di  carta, di  stampati e di ogni altro materiale
   di consumo;
b) le  richieste per  la dotazione  od il  rinnovo di  mobili  ed
   arredi, di macchine per ufficio e di attrezzature.

Sulla base  delle richieste  il Dipartimento  Finanze e  Bilancio
predispone i  piani di  approvvigionamento di  cui al primo comma
del presente  articolo che,  corredati  dei  relativi  capitolati
d'oneri, sono deliberati dalla Giunta regionale.

ARTICOLO 6
(Richieste di fabbisogno)

Qualsiasi richiesta  di fornitura, somministrazione o prestazione
per  gli   uffici  dell'amministrazione   regionale  deve  essere
indirizzata al  componente della  Giunta regionale  preposto alla
direzione del Dipartimento Finanze e Bilancio.

La richiesta  motivata deve  essere sottoscritta dal Coordinatore
del dipartimento o dell'ufficio e trasmessa tramite il componente
della Giunta  preposto alla direzione dei rispettivi dipartimenti
od uffici.

ARTICOLO 7
(Esame ed evasione della richiesta)

Il componente  della Giunta regionale preposto alla direzione del
Dipartimento Finanze  e Bilancio può chiedere chiarimenti per la
valutazione dell'effettiva  ed attuale necessità della richiesta
e può altresì disporne il rinvio, motivandolo;
In tutti gli altri casi la richiesta deve essere evasa nei limiti
delle disponibilità di bilancio e secondo una scala di bisogni e
priorità della spesa.

All'ordinazione delle spese relative si provvede:

1) con  ordinativi a  firma  del  Coordinatore  del  Dipartimento
   Finanze e Bilancio:
   a) per spese sino a lire un milione;
   b) per  spese previamente  autorizzate con deliberazione della
      Giunta regionale;
   
2) con  ordinativi a firma del Coordinatore predetto, vistati dal
   componente della  Giunta regionale preposto alla direzione del
   Dipartimento Finanze  e Bilancio,  per spese  sino a  lire due
   milioni.

I limiti di spesa di cui ai precedenti punti 1) e 2) si intendono
al  netto   degli  oneri   fiscali  gravanti  sull'oggetto  della
fornitura o della prestazione.

Per la esecuzione delle operazioni di cui al III comma, la Giunta
regionale, su  proposta del Coordinatore del Dipartimento Finanze
e Bilancio,  può designare  uno o più funzionari appartenenti a
fascia d'inquadramento non inferiore alla sesta.

Gli ordinativi previsti ai punti 1) sub a) e 2) del III comma del
presente articolo  sono emessi  esclusivamente per  spese al  cui
pagamento provvede  il funzionario  delegato istituito  ai  sensi
dell'art. 56  del RD  18 novembre  1923, n.  2440, sostituito con
legge 2 marzo 1963, n. 386, nell'ambito delle aperture di credito
disposte in  suo favore secondo quanto stabilito dagli artt. 119,
120, 121 della legge regionale 6 maggio 1977, n. 28.

Per gli  acquisti e  le prestazioni  di cui  al III comma debbono
essere  richiesti   preventivi  con  offerte  al  maggior  numero
possibile di  ditte, comunque  non inferiori  a tre, salvo che la
natura,  l'urgenza   dell'acquisto  o  della  prestazione  ovvero
l'assenza  di   attività  concorrenti   siano  tali  da  rendere
necessario il ricorso ad una determinata ditta o persona.

Per le  spese  eccedenti  i  predetti  limiti,  si  provvede  con
deliberazione della Giunta regionale.

ARTICOLO 8
(Controlli e collaudi delle forniture)

A fornitura  avvenuta il  Dipartimento Finanze e Bilancio accerta
direttamente   o   per   mezzo   dell'ufficio   destinatario   la
corrispondenza qualitativa  e quantitativa  dei materiali forniti
con quelli  ordinati e  la loro  regolare consegna, provvedendo a
contestare   tempestivamente   ogni   irregolarità   o   difetto
riscontrato.

Per  le   forniture  di  particolare  importanza  o  di  speciale
carattere  tecnico  e  merceologico,  la  Giunta  regionale  può
affidare il  collaudo  ad  uno  o  più  tecnici  anche  estranei
all'amministrazione.

ARTICOLO 9
(Esame e controllo delle fatture)

Le  ditte   fornitrici  debbono   trasmettere   le   fatture   al
Dipartimento  Finanze   e  Bilancio,   facendo  riferimento  alla
relativa ordinazione.

Per ogni  fattura ricevuta,  il predetto Dipartimento provvede ai
seguenti adempimenti:

- controlla  se essa  sia stata redatta nei modi prescritti e sia
  corrispondente  alle  prestazioni  effettivamente  ordinate  ed
  eseguite;
- accerta che siano applicati i prezzi convenuti;
- verifica  la regolarità  dei  conteggi  e  l'osservanza  delle
  disposizioni fiscali in materia;
- propone la liquidazione delle fatture dopo aver regolato con le
  ditte fornitrici ogni eventuale contestazione.

ARTICOLO 10
(Stampati)

La  Giunta  regionale  istituisce  il  "catalogo  generale  degli
stampati"  in   uso  presso   gli   uffici   dell'amministrazione
regionale.

Nel caso  in cui  occorra procedere  alla  istituzione  di  nuovi
stampati o  alla modifica  di quelli esistenti, oppure in caso di
cessazione  di  alcuni  di  essi,  l'ufficio  o  il  dipartimento
interessato deve  darne notizia, avanzando le opportune proposte,
nei modi  indicati all'art.  6  della  presente  legge,  ai  fini
dell'adozione, da parte della Giunta regionale, dei provvedimenti
ritenuti necessari.

ARTICOLO 11
(Dotazione di magazzino)

Per il  materiale di  uso  generale  e  ricorrente  sono  formate
congrue dotazioni  in magazzino, presso il Dipartimento Finanze e
Bilancio, per  le ordinarie  necessità, ai  sensi del precedente
art. 5.

ARTICOLO 12
(Schedario di magazzino)

Per le  dotazioni di  magazzino deve  essere tenuto  un  apposito
schedario nel  quale vanno annotati, per singole voci e in ordine
cronologico:

- il carico iniziale del magazzino;
- le successive immissioni di materiale;
- i prelevamenti;
- le rimanenze risultanti di ciascuna operazione.

Alla fine di ogni anno si esegue l'inventario delle rimanenze.

ARTICOLO 13
(Oggetti fragili e di facile consumo)

Gli oggetti  fragili e  di facile consumo debbono essere annotati
su appositi  registri di carico e scarico, distintamente per tipo
di materiale.

ARTICOLO 14
(Tenuta dei magazzini e verifiche)

Il dipendente  assegnato alla tenuta del magazzino risponde della
conservazione  e   distribuzione  degli   oggetti  esistenti  nei
magazzini   istituiti    presso   gli   uffici   e   dipartimenti
dell'amministrazione regionale, nonchè della regolare tenuta dei
prescritti registri.

Il Coordinatore  del Dipartimento  Finanze  e  Bilancio  effettua
verifiche semestrali  di magazzino  in presenza del dipendente di
cui al  I comma e di altro funzionario del Dipartimento Finanze e
Bilancio.

Di ogni  verifica si  redige verbale,  in quattro  esemplari, che
viene sottoscritto  dagli intervenuti  che ne  avranno copia.  La
quarta copia sarà rimessa alla Giunta regionale.

ARTICOLO 15
(Mobili fuori uso)

Sono alienati,  a cura  del Dipartimento  Finanze e Bilancio, che
deve redigere  esauriente verbale  di dichiarazione di fuori uso,
gli oggetti  ed il  mobilio degli  uffici centrali  e  periferici
dell'amministrazione regionale divenuti inutili ed inservibili.

La Giunta  regionale,  nel  disporre  la  cessione  gratuita  dei
materiali dichiarati  fuori uso,  può stabilire l'assegnazione a
istituzioni pubbliche o ad organizzazioni assistenziali.

Semestralmente  l'elenco   delle  alienazioni  di  cui  al  comma
precedente è  pubblicato per  estratto nel  Bollettino Ufficiale
della Regione.

ARTICOLO 16
(Limite di applicazione)

La presente  legge non  si applica al Consiglio Regionale ed agli
uffici da  esso dipendenti  in forza  dell'autonomia contabile di
cui all'art.  9  dello  Statuto  e  del  regolamento  interno  di
contabilità  del   Consiglio,  nonchè  della  legge  statale  6
dicembre 1973, n. 853.

ARTICOLO 17
(Norma di rinvio)

Per quanto  non espressamente  previsto dalla  presente legge  si
applicano le  norme di  cui al  RD 18  dicembre 1923,  n. 2440  e
successive modifiche ed integrazioni, ed al RD 23 maggio 1924, n.
827 e  successive modifiche  ed integrazioni,  se  ed  in  quanto
applicabili.

<ARTICOLO 18>
Norma transitoria

La Giunta  regionale, entro sei mesi dall'entrata in vigore della
presente  legge,   emanerà  appositi   disciplinari  per  quanto
attiene:

a) l'organizzazione  ed il funzionamento dei servizi generali (di
   commesso e  inserviente,  di  centralinista,  di  autista,  di
   portierato);
b) la  fornitura di  divise e  vestiario al  personale addetto  a
   particolari servizi;
c) la gestione del parco macchine regionale;
d) l'organizzazione dei servizi di cerimoniale.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 7 aprile 1978

La presente  legge è  stata approvata dal Consiglio Regionale il
28-2-1978 ed  è stata vistata dal Commissario del Governo il 31-
3-1978.



CONTABILITA' CONTRATTI

