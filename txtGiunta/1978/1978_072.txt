Modifiche alla  LR 7-9-77  n. 71  concernente l'attuazione  delle
direttive Comunitarie per gli interventi nell'agricoltura.

Il Consiglio Regionale ha approvato il 17-10-78
Il Commissario del Governo ha apposto il visto il 17-11-78
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

Con la  presente legge  la Regione  Toscana dà  attuazione  alle
modifiche in  materia di  concessione di contributi per la tenuta
della contabilità  agraria stabilite dall'art. 1 della Legge 958
del 21-12-77,  in conformità  a quanto  disposto dalla direttiva
del  Consiglio  CEE  n.  76/837  del  25  ottobre  1976  relativa
all'ammodernamento delle aziende agricole.

ARTICOLO 2

Il comma  1 dell'art.  33 della LR 7-9-77 n. 71 è sostituito dal
seguente:

   "Agli  imprenditori   agricoli  a  titolo  principale  che  ne
   facciano  richiesta   e  che   si  impegnino   a  tenere   una
   contabilità aziendale  secondo gli  indirizzi prescelti  e le
   metodologie adottate  dalla Regione  nel rispetto dell'art. 11
   della direttiva  72/159 CEE  è concesso  un contributo di 600
   unità di  conto, quale  concorso alle spese di contabilità".
   seguente:
   
Il comma 2 del precitato art. 33 è sostituito dal seguente:

   "Il contributo di cui al comma precedente è erogato in 4 rate
   annuali per  l'importo di  258 unità di conto nel primo anno,
   di 171  unità di  conto nel  secondo anno,  di 105  unità di
   conto nel terzo e di 66 unità di conto nel quarto".

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 25 novembre 1978.

La presente  legge è  stata approvata dal Consiglio Regionale il
17-10-78 ed  è stata  vistata dal Commissario del Governo il 17-
11-78.



AGRICOLTURA
UNIONE EUROPEA

