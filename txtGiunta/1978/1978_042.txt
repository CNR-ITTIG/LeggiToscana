Modificazione alla  LR 18-10-1977,  n. 72: "Istituzione dell'ente
toscano di sviluppo agricolo - forestale (ETSAF)".

Il Consiglio Regionale ha approvato il 23-5-1978
Il Commissario del Governo ha apposto il visto il 26-6-1978
Il Presidente  della Giunta  Regionale promulga la seguente legge
regionale:

ARTICOLO 1

La lettera  a) dell'articolo  6 della  Legge regionale 18 ottobre
1977 n. 72 è così modificata:

   "a) la  nomina, nella sua prima riunione, dei componenti della
   Giunta esecutiva designando tra essi i due Vice - Presidenti".
   
Il terzo  comma dell'art. 8 della legge regionale 18 ottobre 1977
n. 72 è così modificato:

   "In caso  di sua assenza o impedimento temporaneo, ne esercita
   le funzioni uno dei due Vice - Presidenti".
   
Il primo  comma dell'art. 9 della legge regionale 18 ottobre 1977
n. 72 è così modificato:

   "La Giunta  esecutiva è  costituita dal  Presidente, da  otto
   membri eletti  in seno  al Consiglio di Amministrazione di cui
   cinque scelti tra i membri di nomina del Consiglio regionale e
   tre scelti  tra i  membri di cui alla lettera b) dell'articolo
   4".
   
ARTICOLO 2

L'articolo 13  della legge  regionale 18  ottobre 1977  n. 72  è
così sostituito:

   "Al Presidente, ai Vice - Presidenti, agli altri componenti la
   Giunta esecutiva ed ai componenti il collegio dei revisori dei
   conti sono dovute indennità di carica.
   
   Ai  membri   degli  organi   di  amministrazione  e  controllo
   dell'ente  è   dovuto  un   gettone  di   presenza   per   la
   partecipazione alle sedute.
   
   A tutti  i componenti  gli  organi  di  amministrazione  e  di
   controllo  dell'ente   è  dovuto   il  rimborso  delle  spese
   effettivamente sostenute per l'esercizio delle funzioni.
   
   A tutti  i componenti  gli  organi  di  amministrazione  e  di
   controllo dell'ente  è  dovuta  una  indennità  di  missione
   quando si  rechino, per  l'esercizio delle  loro funzioni,  in
   località diverse  da quella  ove ha sede l'ente, salvo che si
   tratti di località di loro residenza.
   
   L'ammontare delle  indennità di carica al Presidente, ai Vice
   - Presidenti,  agli altri componenti la Giunta esecutiva ed ai
   componenti il  collegio dei  revisori dei  conti, del rimborso
   delle spese, delle indennità di missione, nonchè dei gettoni
   di presenza  di cui  al presente  articolo  è  stabilito  con
   deliberazione del Consiglio regionale."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana".

Firenze, 4 luglio 1978.

La presente  legge è  stata approvata dal Consiglio Regionale il
23-5-1978 ed  è stata vistata dal Commissario del Governo il 26-
6-1978.



ORGANIZZAZIONI
AGRICOLTURA
ORDINAMENTO

