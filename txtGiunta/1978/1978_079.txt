LR 6-9-1973,  n.  55  "Ordinamento  degli  uffici  della  Regione
Toscana". Modifiche ed integrazioni.

Il Consiglio Regionale ha approvato il 7-11-1978
Il Commissario del Governo ha apposto il visto il 9-12-1978
Il Presidente  della Giunta  Regionale promulga la seguente legge
regionale:

ARTICOLO 1

Gli uffici  trasferiti dallo Stato alla Regione Toscana, indicati
negli artt. 19 e 20 della legge regionale 6 settembre 1973, n. 55
- con esclusione degli Uffici del Genio Civile e degli Uffici del
Medico e  del Veterinario  Provinciale  -  e  nella  tabella  "A"
allegata al DPR 24-7-1977 n. 616 sono soppressi con effetto dalla
data di  entrata in vigore della presente legge o, se successiva,
dalla data del loro trasferimento alla Regione.

Gli  Uffici   del  Medico  e  del  Veterinario  Provinciale  sono
soppressi con effetto dalla data di entrata in vigore della legge
regionale, con  la quale  verranno individuati  i  servizi  ed  i
presidi sanitari  ospedalieri ed  extraospedalieri, ivi  compresi
quelli  veterinari,  interessanti  territori  la  cui  estensione
includa più di un Consorzio socio sanitario. La gestione di tali
servizi o  presidi sarà  affidata al Consorzio socio - sanitario
nel cui territorio sono ubicati.

ARTICOLO 2

E'  istituito   in  ogni   capoluogo  di   provincia   l'"ufficio
provinciale dell'agricoltura,  foreste e  alimentazione"  per  lo
svolgimento,  in  conformità  alle  norme  che  disciplinano  le
funzioni trasferite  o delegate  alla Regione e alle disposizioni
conseguenti, salve  le attribuzioni  espressamente  conferite  da
leggi regionali agli uffici e dipartimenti del centro direzionale
e salvo  che l'amministrazione  regionale non  si  avvalga  degli
uffici degli  enti locali, delle attività istruttorie, esecutive
ed operative  in ordine  alle materie  sin qui  svolte,  a  norma
dell'art. 19  della legge  regionale 6  settembre  1973,  n.  55,
dall'Ispettorato Provinciale  dell'Agricoltura e  relativi uffici
agricoli di  zona, dall'Ispettorato  Ripartimentale delle Foreste
e,  per   le  province  di  Siena  e  Grosseto,  dall'Ispettorato
Distrettuale  delle   Foreste  di  Piancastagnaio,  nonchè  alle
materie  attribuite,  nell'organizzazione  statale,  agli  uffici
indicati ai  punti 4  e  13  -  con  esclusione  dell'Ispettorato
Compartimentale dell'alimentazione, della tabella "A" allegata al
DPR 24  luglio 1977,  n. 616  e, più in generale, per le materie
indicate al Titolo IV Capo VIII del DPR medesimo.

ARTICOLO 3

Agli uffici  del Genio  Civile,  oltre  alle  competenze  di  cui
all'art. 19  della legge  regionale 6  settembre 1973,  n. 55, è
attribuita, con  le stesse  modalità e limitazioni ivi indicate,
la competenza  in ordine alle materie svolte, nell'organizzazione
statale, dagli  uffici indicati  al punto  3 - con esclusione del
Provveditorato alle  Opere Pubbliche - della tabella "A" allegata
al DPR  24-7-1977 n.  616  e,  più  in  generale,  alle  materie
indicate al  Titolo IV  capo IV  e V  e al  Titolo V  Capo  II  -
relativamente agli  adempimenti connessi  con la legge 2 febbraio
1974, n. 64 e IV del DPR medesimo.

ARTICOLO 4

Gli uffici  indicati nei precedenti artt. 2 e 3 fanno parte della
struttura operativa  della  Regione,  fino  a  quando  non  sarà
provveduto   al    conferimento   delle   deleghe   di   funzioni
amministrative agli  enti  locali  e  non  si  renderà  pertanto
necessaria  una   nuova  articolazione   delle   attività   loro
attribuite.

E' data  facoltà alla  Giunta  regionale  di  istituire  servizi
distaccati  degli   uffici  anzidetti   in  sedi   diverse,   con
provvedimenti da comunicarsi al Consiglio.

ARTICOLO 5

Fino a  quando non sarà provveduto al conferimento delle deleghe
e  funzioni   amministrative  agli   enti  locali,   i   seguenti
dipartimenti del  centro direzionale  svolgono tutte le attività
comprese quelle  istruttorie, esecutive  ed operative  in  ordine
alle materie sottoindicate:

1. Dipartimento  Attività Produttive, Turismo e Commercio: nelle
   materie indicate all'art. 21 della legge regionale 6 settembre
   1973, n.  55, nelle materie indicate al Titolo IV Capi II, II,
   VI e VII - salvo quanto di competenza del Dipartimento Assetto
   del Territorio  in materia  urbanistica -  del DPR  24  luglio
   1977, n.  616  e  in  quelle  attribuite,  nell'organizzazione
   statale, agli  uffici indicati  ai punti 10 e 12 della tabella
   "A" allegata al DPR medesimo.

2. Dipartimento  Sicurezza   Sociale:  nelle    materie  indicate
   all'art. 21  della legge regionale 6 settembre 1973, n. 55, ad
   eccezione di  quelle di  cui all'art.  13 punto  8 del  DPR 14
   gennaio 1972, n. 4 salvo gli aspetti igienico - sanitari delle
   industrie insalubri  per  quanto  attiene  alla  medicina  del
   lavoro, e ad eccezione delle competenze relative alla legge 13
   luglio   1966,    n.   615;      e   in   quelle   attribuite,
   nell'Organizzazione statale,  agli uffici  indicati al punto 2
   della tabella "A" allegata al DPR 24-7-1977 n. 616.

3. Dipartimento  Agricoltura e  Foreste: nelle  materie  sin  qui
   svolte, a norma dell'art. 19 della legge regionale 6 settembre
   1973,  n.   55,  dall'Ispettorato  Agrario  Compartimentale  e
   dall'Ispettorato  Regionale   delle  Foreste,   e  in   quelle
   attribuite, nella organizzazione statale, agli uffici indicati
   ai   punti    7   e   13   -   limitatamente   all'Ispettorato
   Compartimentale  dell'Alimentazione   -  della   tabella   "A"
   allegata al DPR 24-7-1977 n. 616, e più in generale in quelle
   indicate al Titolo V - Capi VI e VII del DPR medesimo.

4. Dipartimento  Assetto del  Territorio: nelle  materie sin  qui
   svolte, a  norma degli  artt. 19  e 20 della legge regionale 6
   settembre 1973,  n. 55,  dalla Direzione  Compartimentale  dei
   Trasporti in  Concessione, dall'Ispettorato  di Porto di Pisa,
   dall'Ufficio regionale  dei Servizi  Urbanistici e  dei Lavori
   Pubblici, e  dal Dipartimento Sicurezza Sociale, limitatamente
   alle materie  di cui  all'art. 13  punto 8  del DPR 14 gennaio
   1972, n.  4, salvo  gli  aspetti  igienico  -  sanitari  delle
   industrie insalubri  per  quanto  attiene  alla  medicina  del
   lavoro, ed  alle competenze  derivanti dalla  legge 13  luglio
   1966, n.  615;  nelle materie attribuite, nella organizzazione
   statale, agli uffici indicati ai punti 1, 3 - limitatamente al
   Provveditorato alle Opere Pubbliche - 8 e 11 della tabella "A"
   allegata al DPR 24 luglio 1977, n. 616 e, più in generale, in
   quelle indicate  al Titolo  IV -  Capo VII  limitatamente alle
   competenze in  materia urbanistica  e al  Titolo V - Capi II -
   con esclusione  degli adempimenti  connessi  con  la  legge  2
   febbraio 1974, n. 64 - III, V e VIII del DPR medesimo.

5. Dipartimento Istruzione e Cultura: nelle materie indicate agli
   articoli 35 e 36 del DPR 24 luglio 1977, n. 616.

E' data  facoltà alla  Giunta di istituire, con provvedimento da
comunicarsi al  Consiglio, servizi distaccati in sedi diverse per
l'esercizio delle funzioni attribuite ai Dipartimenti Agricoltura
e Foreste,  Assetto del  Territorio e  Sicurezza sociale ai sensi
del precedente comma.

ARTICOLO 6

Il personale  del ruolo  unico regionale in servizio negli uffici
soppressi, fermo  restando il  disposto di cui agli artt. 29 e 30
della LR  6 settembre  1973, n. 54, è assegnato agli uffici o ai
dipartimenti  indicati   agli  articoli   precedenti   cui   sono
rispettivamente attribuite  le materie  già di  competenza degli
uffici medesimi.

Alla revisione della dotazione organica della struttura operativa
della Regione  sarà provveduto  contestualmente all'adozione del
provvedimento indicato  al primo  comma dell'art.  123 del DPR 24
luglio 1977, n. 616.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 15 dicembre 1978

La presente  legge è  stata approvata dal Consiglio Regionale il
7-11-1978 ed  è stata  vistata dal Commissario del Governo il 9-
12-1978.



ENTE REGIONE
ORDINAMENTO

