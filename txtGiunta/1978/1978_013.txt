Modifica della LR 20-7-1972, n. 22 - Indennità e rimborso spese,
trattamento economico  e delle missioni al Presidente e ai membri
del  Comitato   Regionale  di   Controllo  e  delle  sue  sezioni
decentrate.

Il Consiglio Regionale ha approvato il 11-1-1978
Il Commissario del Governo ha apposto il visto il 10-2-1978
Il Presidente  della Giunta  Regionale promulga la seguente legge
regionale:

ARTICOLO 1

Il primo  comma dell'art.  2 della  LR 20  luglio 1972,  n. 22 è
sostituito dal seguente comma:

   "Ai componenti  effettivi e supplenti del Comitato Regionale e
   delle sue  sezioni decentrate  è attribuita un'indennità per
   ogni  giornata  di  seduta  nella  misura  di:  L.  20.000  al
   Presidente L. 15.000 agli altri componenti".

ARTICOLO 2

La  corresponsione   dell'indennità  nella   misura  di  cui  al
precedente art.  1 decorre  dall'entrata in vigore della presente
legge.

ARTICOLO 3

Al maggior onere derivante dall'applicazione della presente legge
si provvede  con lo  stanziamento  previsto  al  Cap.  02000  del
Bilancio della  Regione per  l'esercizio finanziario  1978 ed  ai
corrispondenti capitoli per gli anni successivi.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 16 febbraio 1978.

La presente  legge è  stata approvata dal Consiglio Regionale il
11-1-1978 ed  è stata vistata dal Commissario del Governo il 10-
2-1978.



CONTROLLI
PERSONALE

