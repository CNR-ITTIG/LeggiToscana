Norme integrative  alla LR  35/74 e  successive  modificazioni  e
integrazioni concernente la difesa della fauna e regolamentazione
dell'attività venatoria.

Il Consiglio Regionale ha approvato il 26-7-1978
Il Commissario del Governo ha apposto il visto il 28-8-1978
Il Presidente  della Giunta  Regionale promulga la seguente legge
regionale:

ARTICOLO UNICO

In attesa dell'approvazione, nei termini previsti dal primo comma
dell'art.  34   della  legge  27-12-1977,  n.  968,  della  legge
regionale di adeguamento organico della legislazione regionale ai
principi della predetta legge n. 968, gli artt. 20 - 21 - 22 e 23
della legge  regionale 4-7-1974, n. 35 e successive modificazioni
sono modificati, ai sensi delle seguenti disposizioni.

L'art. 20  della legge  regionale  4-7-1974,  n.  35,  sostituito
dall'art. 6  della legge  regionale 31  maggio  1975,  n.  64  è
sostituito come segue:

   "Formano oggetto di caccia le seguenti specie selvatiche:
   
   Mammiferi:   capriolo, cervo,  cinghiale, coniglio  selvatico,
               daino, donnola, lepre comune, muflone e volpe;
   Uccelli:     allodola,     alzavola,  beccaccia,   beccaccino,
               calandro,   canapiglia,    cappellaccia,   cesena,
               chiurlo,   codone,    colino    della    Virginia,
               colombaccio, combattente,  cornacchia nera, corvo,
               coturnice, fagiano,  fanello,  fischione,  folaga,
               fringuello, frosone, frullino, gallinella d'acqua,
               germano  reale,   marzaiola,   merlo,   mestolone,
               moretta,  moriglione,  passera  mattugia,  passera
               oltremontana,   passero,    pavoncella,   peppola,
               pernice rossa, pettegola, pispola, pittima minore,
               piviere,   porciglione,    prispolone,    quaglia,
               spioncello, starna,  storno, strillozzo,  taccola,
               tordo   bottaccio,    tordo   sassello,   tortora,
               tottavilla e verdone.
   
   E' fatto  divieto di  abbattere le  femmine del  capriolo, del
   daino e  del muflone  ed ogni  altra specie  di selvaggina non
   compresa  nel   precedente  comma.   In  via   eccezionale  il
   presidente  della   Giunta  provinciale   sentito   l'Istituto
   Nazionale  di   biologia  della  selvaggina  può  autorizzare
   abbattimenti a  fini  selettivi  o  per  riportare  il  giusto
   equilibrio tra i sessi.
   
   Il contravventore  è punito con la sanzione amministrativa da
   L. 10.000  a L. 500.000;  in caso di recidività si applica la
   sanzione amministrativa da Lire 100.000 a L. 1.000.000 e viene
   altresì comminata  la sospensione  della licenza  fino ad  un
   anno;   in caso  di ulteriore  recidiva si applica la sanzione
   amministrativa da  L. 200.000 a L. 2.000.000 e la revoca della
   licenza di caccia."
   
L'art. 21  della legge regionale 4 luglio 1974, n. 35, sostituito
dall'art. 7  della legge  regionale 31  maggio 1975,  n.  64,  è
sostituito come segue:

   "L'esercizio della  caccia è  consentito tre  giorni per ogni
   settimana che  il titolare  della licenza  può scegliere  fra
   quelli di domenica, lunedì, mercoledì, giovedì e sabato.
   
   La stagione  venatoria ha  inizio il 18 agosto e termina il 31
   marzo dell'anno successivo.
   
   Sono   cacciabili    le   specie    indicate    nei    periodi
   sottospecificati:
   
   1) dal 18 agosto al 31 dicembre:
      quaglia (Coturnix coturnix);
      tortora (Streptopelia turtur);
      calandro (Anthus campestris);
      prispolone (Anthus trivialis);
      merlo (Turdus merula);
      
   2) dal 18 agosto alla fine di febbraio:
      germano reale (Anas platyrhynchos);
      folaga (Fulica atra);
      gallinella d'acqua (Gallinula chloropus);
      
   3) dal 18 agosto fino al 31 marzo:
      passero (Passer Italiae);
      passera mattugia (Passer montanus);
      passera oltremontana (Passer domesticus);
      storno (Sturnus vulgaris);
      porciglione (Rallus acquaticus);
      alzavola (Anas crecca);
      canapiglia (Anas strepera);
      fischione (Anasa penelope);
      codone (Anasa acuta);
      marzaiola (Anas querquedula);
      mestolone (Anas clypeata);
      moriglione (Aythya ferina);
      moretta (Aythya fuligula);
      beccaccino (Capella gallinago);
      colombaccio (Columba palumbus);
      frullino (Lymocryptes minimus);
      chiurlo (Numenius arquata);
      pittima minore (Limosa lapponica);
      pettegola (Tringa totanus);
      donnola (Mustela nivalis);
      volpe (Vulpes vulpes);
      piviere (Charadrius apricarius);
      combattente (Philomalus pugnax);
      
   4) dalla terza domenica di settembre al 31 dicembre:
      MAMMIFERI: coniglio selvatico (Oryctolagus cuniculus);
                 lepre comune (Lepus europaeus);
                 capriolo (Capreolus capreolus);
                 cervo (Cervus elaphus hippelaphus);
                 daino (Dama dama);
                 muflone (Ovis musimon);
      UCCELLI:   pernice rossa (Alectoris rufa);
                 starna (Perdix perdix);
                 fagiano (Phasianus colchiucus);
                 fringuello (Fringilla colebs);
                 pispola (Anthus pratensis);
                 peppola (Fringilla montifringilla);
                 frosone (Coccothraustes coccothraustes);
                 strillozzo (Emberiza calandra);
                 colino della Virginia;
                 verdone (Chloris chloris);
                 fanello (Carduelis cannabina);
                 spioncello (Anthus spinoletta);
                 coturnice (Alectoris churar);
      
   5) dalla terza domenica di settembre alla fine di febbraio:
      beccaccia (Scolapax rusticola);
      
   6) dalla terza domenica di settembre al 31 marzo:
      cappellaccia (Galerida cristata);
      tottavilla (Lullula arborea);
      allodola (Alauda arvensis);
      cesena (Turdus Pilaris);
      tordo boccaccio (Turdus phlimolos);
      tordo sassello (Turdus iliacus);
      taccola (Coloeus monedula);
      corvo (corvus frugilegus);
      cornacchia nera (Corvus corone);
      pavoncella (Vanellus vanellus);
      
   7) dal primo novembre al 31 gennaio: cinghiale.
   
   Il Consiglio  Regionale, su  proposta della  Giunta sentita la
   Commissione Tecnico  consultiva della  Regione per  i problemi
   faunistici, approva e pubblica entro il 15 giugno di ogni anno
   il calendario  venatorio regionale  recante  disposizioni  per
   l'esercizio venatorio  relativamente ai tempi, alle specie, al
   numero dei capi da abbattere e ai luoghi e modi di caccia.
   
   Il calendario  venatorio regionale  può apportare limitazioni
   ai tempi,  alle specie,  al numero  di capi  da abbattere,  ai
   luoghi  e  modi  di  caccia  rispetto  alle  previsioni  della
   presente legge.
   
   Per il  periodo compreso tra la prima domenica di ottobre e la
   prima domenica  di  novembre,  il  calendario  venatorio  può
   prevedere la  utilizzazione anche  continua delle  giornate di
   caccia complessivamente  a disposizione  di ogni  titolare  di
   licenza di  caccia salvo l'interruzione nei giorni di martedì
   e venerdì.
   
   In deroga  a quanto  previsto nel calendario venatorio, quando
   nelle  aree   faunistiche   siano   compresi   territori   ove
   l'esercizio della  caccia  richieda  particolari  accorgimenti
   organizzativi o  per la salvaguardia dell'ambiente o la tutela
   dell'incolumità delle  persone,  l'attività  venatoria  può
   essere oggetto  di restrizioni, relativamente ai luoghi e modi
   di caccia, da emanarsi dal Presidente della Giunta provinciale
   su proposta del comune o dei comuni interessati.
   
   Dette   prescrizioni   vengono   pubblicate   a   cura   delle
   amministrazioni provinciali.
   
   Le Amministrazioni  provinciali provvedono  a  determinare  le
   aree dove  nel periodo  compreso fra  il 18  agosto e la terza
   domenica di  settembre e  successivamente al  31  dicembre  è
   consentito l'uso del cane e quelle riservate all'addestramento
   e allenamento dei cani nel periodo antecedente l'apertura alla
   caccia;
   provvedono altresì a pubblicarne i relativi elenchi.
   
   Al contravventore  alle norme  del presente  articolo o  delle
   disposizioni del  calendario venatorio  si applica la sanzione
   amministrativa da  L. 50.000  a L.  500.000 e  la  sospensione
   della licenza di caccia fino ad un anno in caso di recidiva si
   applica  la   sanzione  amministrativa  da  L.  100.000  a  L.
   1.000.000 e il ritiro della licenza di caccia fino a tre anni;
   in  caso   di  ulteriore   recidiva  si  applica  la  sanzione
   amministrativa da  L. 200.000 a L. 2.000.000 e la revoca della
   licenza di caccia".
   
L'art. 22  della legge regionale 4 luglio 1974, n. 35, modificato
dall'art. 8  della legge  regionale 31  maggio 1975,  n.  64,  è
sostituito come segue:

   "Per ogni  giornata di caccia è consentito a ciascun titolare
   di licenza di abbattere i seguenti capi di selvaggina:
   
   a) selvaggina stanziale:
      fagiano, starna,  pernice rossa, coturnice (Chukar) e lepre
      comune, due  capi complessivamente  di cui  una sola lepre;
      capriolo, daino e muflone, un solo capo complessivamente;
   b) selvaggina migratoria
      colombaccio, 10 capi;
      palmipedi e trampolieri complessivamente, 10 capi;
      beccaccia, 5 capi;
      alaudidi, tordi, merli e cesene, 25 capi complessivamente.
      
   Per ogni  giornata di  caccia è  consentito  al  titolare  di
   licenza  abbattere   complessivamente,  comprese   le   specie
   indicate al  comma precedente,  fino a  30 capi  di selvaggina
   migratoria. I  limiti di cui sopra non si applicano ai passeri
   e allo storno.
   
   Chi  abbatta  o  catturi  un  numero  di  capi  di  selvaggina
   migratoria superiore  a quello  indicato ai  commi precedenti,
   salva e  impregiudicata ogni  altra  sanzione  prevista  dalla
   legge, è  soggetto alla sanzione amministrativa da L. 5.000 a
   L. 50.000."
   
L'art. 23  della legge regionale 4 luglio 1974, n. 35, modificato
dall'art. 9  della legge  regionale 31  maggio 1975,  n.  64,  è
sostituito come segue:

   "La caccia  può essere  esercitata con  l'uso di  fucile, con
   canna ad  anima liscia,  fino a  due colpi;   a  ripetizione o
   semiautomatico  purchè  limitato  con  apposito  accorgimento
   tecnico all'uso  di non  più di  tre colpi,  di  calibro  non
   superiore al  12. E'  consentita la carabina a canna rigata di
   calibro non inferiore a mm. 5,6 con bossolo a vuoto di altezza
   non inferiore a mm. 40.
   
   E' altresì  consentito l'uso del fucile a due o tre canne, di
   cui una  o due  rigate di  calibro non inferiore a mm. 5,6 con
   bossolo a  vuoto di  altezza non  inferiore a mm. 40, ed una o
   due ad anima liscia di calibro non superiore a 12.
   
   E' inoltre consentito l'uso dell'arco, l'uso di falchi a scopo
   di falconeria, nonchè l'ausilio di cani e richiami.
   
   E' vietato:
   
   - l'uso di armi ad aria compressa o altri gas compressi;
   - cacciare a rastrello in più di tre persone;
   - utilizzare,  a scopo di caccia scafandri o tute impermeabili
     da sommozzatore negli specchi o corsi d'acqua;
   - l'uso di arma da fuoco impostata, con scatto provocato dalla
     preda;
   - l'uso di panie o panioni, sia fissi che vaganti;
   - cacciare da veicoli a motore, o da natanti a motore ovvero a
     rimorchio di natanti a motore o da aeromobili;
   - l'uso  del vischio  o di  ogni  altra  sostanza  di  analogo
     effetto;
   - l'uso  di sostanze  venefiche o  comunque tossiche,  qualora
     possano  risultare  letali  alla  selvaggina,  e  di  quelli
     inebrianti o esplodenti;
   - l'uso  di mezzi  elettrici  per  l'abbattimento  diretto  di
     selvaggina,  di  mezzi  luminosi  atti  ad  abbagliarla  per
     catturarla o ucciderla e le insidie notturne;
   - usare  richiami vivi  all'infuori delle specie e per i tempi
     stabiliti per  la caccia  nel calendario venatorio attuale o
     fissati nel regolamento per la cattura di volatili con reti,
     fatta eccezione  per la  civetta (athene  noctua), da  usare
     quale zimbello per la caccia agli alaudidi, e per il germano
     di allevamento;
   - pasturare con qualsiasi tipo di mangime;
   - usare  richiami   acustici  a    funzionamento  elettronico,
     elettromeccanico,  o   di  altro   tipo,  muniti   o  no  di
     amplificatori del  suono, sono esclusi i fischi e i richiami
     a bocca o manuale;
   - usare armi munite di silenziatore;
   - usare richiami accecati;
   - usare  munizione   spezzata  per    la  caccia  alle  specie
     ungulate;
   - usare esche o bocconi avvelenati;
   - usare  volatili,    esclusi  quelli  di  allevamento,  nelle
     esercitazioni, nelle gare e nelle manifestazioni sportive di
     tiro a volo.
   
   Il contravventore  è punito con la sanzione amministrativa da
   L. 10.000  a L.  500.000. In caso di recidività si applica la
   sanzione amministrativa  da L.  100.000 a L. 1.000.000 e viene
   altresì comminata la sospensione della licenza di caccia fino
   ad un  anno; in  caso di  ulteriore  recidiva  si  applica  la
   sanzione amministrativa  da L.  200.000 a  L. 2.000.000  e  la
   revoca della licenza di caccia".
   
Il primo  comma dell'art. 51 della legge 4 luglio 1974, n. 35, è
sostituito come segue:

   "Alle  infrazioni  alle  disposizioni  contenute  nelle  leggi
   regionali in  materia di difesa della fauna e regolamentazione
   dell'attività venatoria,  si applicano le disposizioni di cui
   alla legge 24 dicembre 1975, n. 706.
   
   Tali infrazioni vengono descritte in apposito verbale".
   
Il quarto  comma dell'art. 51 della legge 4 luglio 1974, n. 35 è
sostituito dal seguente:

   "Trascorsi sessanta giorni previsti dall'art. 5 della legge 24
   dicembre 1975,  n. 706,  qualora  il  trasgressore  non  abbia
   ottemperato    all'oblazione,    l'amministrazione    comunale
   determina l'ammontare  della sanzione e/o il periodo di ritiro
   della licenza  relativi all'infrazione  e ne dà comunicazione
   al responsabile  mediante lettera raccomandata con ricevuta di
   ritorno, alla  quale viene  eventualmente allegata  copia  del
   verbale   ricusato    all'atto   della   contestazione   della
   contravvenzione".
   
Il quinto  comma dell'art. 51 della legge 4 luglio 1974, n. 35 è
sostituito dal seguente:

   "La sanzione  amministrativa deve  essere assolta entro trenta
   giorni dall'avvenuta  notificazione di cui al comma precedente
   mediante versamento  nelle casse dell'Amministrazione comunale
   della somma  indicata e/o  la consegna  agli  uffici  comunali
   della licenza di caccia".
   
Il sesto  comma dell'art.  51 della legge 4 luglio 1974, n. 35 è
soppresso.

Il settimo comma dell'art. 51 della legge 4 luglio 1974, n. 35 è
soppresso.

Le sanzioni  amministrative previste  dalla legge  regionale 4-7-
1974, n.  35  e  successive  modificazioni  e  integrazioni  sono
abrogate e  sono sostituite da quelle previste dall'art. 31 della
legge 27-12-1977 n. 968.

Per le  infrazioni per  le quali  il predetto art. 31 non commina
una specifica sanzione amministrativa, si applica la norma di cui
alla lett. n) dello stesso art. 31.

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze, 5 settembre 1978.

La presente  legge è  stata approvata dal Consiglio Regionale il
26-7-1978 ed  è stata vistata dal Commissario del Governo il 28-
8-1978.



CACCIA
CONTROLLI

