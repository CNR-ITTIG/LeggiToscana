Contributi intesi a garantire la continuità e l'efficienza degli
autoservizi di  linea per  viaggiatori in  concessione ad enti ed
aziende pubbliche.

Il Consiglio Regionale ha approvato il 28-12-1977
Il Commissario del Governo ha apposto il visto il 25-1-1978
Il Presidente  della Giunta  Regionale promulga la seguente legge
regionale:

ARTICOLO 1

La Giunta  regionale è  autorizzata a ripetere, per l'anno 1977,
agli enti  o aziende  che  esercitano  autoservizi  di  linea  di
competenza regionale,  per  viaggiatori,  i  contributi  previsti
dalla LR  7-11-77 n. 75, nello stesso importo liquidato a ciascun
Ente o Azienda per l'anno 1976.

ARTICOLO 2

I contributi  di cui  al precedente  articolo vengono concessi ai
soggetti che  hanno goduto  dei benefici  della  legge  regionale
predetta e  che  per  l'intero  anno  1977  hanno  continuato  ad
esercitare le  autolinee la  cui percorrenza è stata considerata
per la determinazione dei benefici stessi.

Qualora gli  enti o  aziende assegnatarie  dei contributi  per il
1976, abbiano  cessato nel  corso dell'anno  1977, per  qualsiasi
causa, l'esercizio  di una  o più  autolinee  di  cui  al  comma
precedente, il  contributo da  erogare in  base all'art.  1 della
presente  legge   sarà  determinato   riducendo  il   contributo
dell'anno 1976  in proporzione  alla percorrenza  non  effettuata
sulle linee cessate.

I contributi  non  potranno  comunque  superare  il  passivo  dei
rispettivi conti economici di esercizio dell'anno 1977.

ARTICOLO 3

I contributi  da erogare  a norma dei precedenti articoli saranno
ridotti  per   ciascun  ente   o   azienda   della   somma   pari
all'anticipazione alla  medesima erogata  ai  sensi  dell'art.  9
della LR 7-11-77 n. 75.

ARTICOLO 4

La Giunta  è altresì autorizzata a concedere, alle imprese alle
quali non  è stata  corrisposta la  liquidazione definitiva  dei
contributi di  cui alla LR 7-11-77, n. 75, l'erogazione del saldo
dei contributi stessi ammontanti a L. 118.625.000.

ARTICOLO 5

Gli enti  e le aziende che intendano chiedere i contributi di cui
all'art. 1  debbono far  pervenire domanda  al  Presidente  della
Giunta regionale  entro il  termine di  20 giorni  dalla data  di
entrata in vigore della presente legge.

Tale istanza,  redatta su  carta legale,  deve  essere  corredata
dalla seguente documentazione:

a) prospetto delle percorrenze effettuate nell'anno 1977 distinte
   secondo le  concessioni di  competenza  statale,  regionale  e
   comunale;
b) conto  economico  di  esercizio  relativo  alle  attività  di
   trasporto nell'anno 1977;
c) eventuale  elenco delle  autolinee il  cui servizio è cessato
   durante l'anno 1977;
d) dichiarazione,  sottoscritta dal  titolare ovvero  dal  legale
   rappresentante dell'impresa  richiedente, che  attesti  che  i
   dati esposti  nel  conto  economico  di  esercizio  presentato
   corrispondano   alle    scritture   contabili    in   possesso
   dell'impresa.

ARTICOLO 6

All'erogazione dei  contributi stabiliti  dalla presente legge è
data esecuzione da parte della Giunta regionale a norma dell'art.
46 dello Statuto.

ARTICOLO 7

Gli  oneri  derivanti  dall'applicazione  della  presente  legge,
nell'importo di L. 1.093.625.000 faranno carico al Cap. 58200 del
bilancio 1978 che viene integrato con la seguente variazione alla
competenza e alla cassa:

In diminuzione

Oneri non ripartibili

Cap. 63000
   Fondo Globale                                    1.093.625.000
   
In aumento

Obiettivo 4: Assetto del territorio
Piano 4.2.  Piano di intervento per lo sviluppo del sistema delle
infrastrutture di trasporto
Programma   4.2.3:    Programma   per    il   potenziamento,   la
razionalizzazione  e   l'esercizio  dei   servizi   pubblici   di
trasporto, ferroviari e automobilistici.

Cap. 58200
   Provvidenze  nel   settore  dei   trasporti
   pubblici  di  linea.  Contributi  intesi  a
   garantire la  continuità e  la  efficienza
   dei   pubblici    servizi   di   linea   in
   concessione ad  enti o  aziende pubbliche o
   ad imprese  private (LLRR 7-11-77 n. 75, n.
   76 e  LR  n.  87  del  28-12-77,  Atti  del
   Consiglio)                                       1.093.625.000

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 febbraio 1978.

La presente  legge è  stata approvata dal Consiglio Regionale il
28-12-1977 ed è stata vistata dal Commissario del Governo il 25-
1-1978.



TRASPORTI

