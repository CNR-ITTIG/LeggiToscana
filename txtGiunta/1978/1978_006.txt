Modifica dell'art.  11 della  LR 4-9-1976  n. 64. "Disciplina del
patrimonio agricolo  forestale regionale. Programmazione e delega
delle funzioni in materia".

Il Consiglio Regionale ha approvato il 20-12-1977
Il Commissario del Governo ha apposto il visto il 25-1-1978
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 11 della LR 4-9-76 n. 64 è sostituito dal seguente:

   "A far  data dall'1  gennaio 1977,  e comunque dall'entrata in
   vigore della  legge di  bilancio per  l'esercizio  finanziario
   1977, le funzioni amministrative di cui agli artt. 1 e 4 della
   presente legge,  comprese le  concessioni sui  beni stessi  ai
   sensi dell'art.  5, sono  delegate alle comunità montane, per
   quanto riguarda  i beni esistenti nei rispettivi territori, ed
   ai comuni per gli altri beni, sempre con riferimento ai limiti
   delle rispettive circoscrizioni.
   
   Per l'esercizio  delle funzioni di cui alla presente legge, al
   fine di  assicurare  l'unitarietà  di  gestione  dei  singoli
   complessi agricolo  - forestali  di cui  all'art. 7,  gli enti
   delegati ai  sensi del  precedente comma si possono riunire in
   consorzio secondo la disciplina degli artt. 156 e seguenti del
   RD 3 marzo 1934, n. 383.
   
   I Comuni  e le Comunità Montane che si consorziano secondo le
   ipotesi  di  aggregazione  territoriale  di  cui  all'art.  7,
   ricevono un  incentivo finanziario  nella misura  del  10  per
   cento  dell'ammontare   del  finanziamento   per  le  funzioni
   delegate da essi attribuite al consorzio.
   
   Gli statuti  dei consorzi  prevedono oltre  all'assemblea,  al
   consiglio direttivo  e al Presidente, organi di partecipazione
   alla programmazione, gestione e controllo delle attività. Dei
   predetti organi fanno parte le formazioni sociali presenti nel
   territorio,  gli   organi  rappresentativi   delle   categorie
   economiche interessate  e delle  organizzazioni sindacali  dei
   lavoratori.
   
   Nelle assemblee  dei consorzi  è garantita  la presenza delle
   minoranze dei consigli comunali, e delle comunità montane.
   
   Onde perseguire  le finalità  di cui  al comma  2,  gli  enti
   delegati, nel  caso di  mancata  costituzione  del  Consorzio,
   possono  stipulare  convocazioni  fra  loro  per  la  gestione
   unitaria dei  beni da  essi amministrati, regolando i rapporti
   finanziari  che   ne  derivano   e  garantendo   comunque   la
   partecipazione di cui al precedente comma 3.
   
   In caso  di mancata  costituzione del  Consorzio o  stipula di
   convenzione, ove  gli  enti  delegati  cui  è  attribuita  la
   gestione  dei  singoli  complessi  agricolo  -  forestali  non
   adottino di  concerto  il  piano  di  cui  all'art.  9,  ed  i
   programmi annuali  di cui  all'art. 10,  entro i  termini  ivi
   fissati, la Giunta regionale si sostituisce agli enti delegati
   ai sensi  dell'art. 66,  comma 2  dello statuto e dell'art. 9,
   comma 3 della LR 30 aprile 1973, n. 30."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 2 febbraio 1978.

La presente  legge è  stata approvata dal Consiglio Regionale il
20-12-1977 ed è stata vistata dal Commissario del Governo il 25-
1-1978.



FORESTE
DEMANIO PATRIMONIO
ATTRIBUZIONI DELEGHE

