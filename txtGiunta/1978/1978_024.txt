Contributo per  l'anno 1978  nelle  spese  di  funzionamento  del
Consorzio regionale  degli Istituti  per le  Case popolari  della
Toscana.

Il Consiglio Regionale ha approvato il 28-2-1978
Il Commissario del Governo ha apposto il visto il 3-4-1978
Il Presidente  della Giunta  Regionale promulga la seguente legge
regionale:

ARTICOLO 1

E' conferita al Consorzio Regionale Obbligatorio fra gli Istituti
Autonomi  per  le  Case  Popolari  della  Toscana,  a  titolo  di
contributo nelle  spese di funzionamento per l'anno 1978 la somma
di L. 100.000.000.

All'erogazione del  suddetto  contributo  provvederà  la  Giunta
Regionale con apposita deliberazione.

Il predetto Consorzio entro il 28 febbraio 1979, presenterà alla
Giunta Regionale il rendiconto della utilizzazione del contributo
concesso.

ARTICOLO 2

Alla spesa  si fa  fronte con  i fondi  di cui  al Cap. 54200 del
bilancio del  corrente  esercizio  che  viene  integrato  con  la
variazione di cui al successivo articolo.

ARTICOLO 3

Agli stati  di previsione  di competenza  e di  cassa della parte
"Spesa"  sono   apportate,  per   analogo  importo,  le  seguenti
modificazioni:

In diminuzione

Cap. 63000
   Fondo globale                              L.      100.000.000
   
In aumento

Cap. 54200
   Contributo nelle  spese di funzionamento al
   Consorzio Regionale  Obbligatorio  fra  gli
   Istituti  Autonomi  per  le  Case  Popolari
   della Toscana                              L.      100.000.000

La presente  Legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

La presente  Legge dichiarata  urgente per  gli effetti  e con le
modalità  di   cui  al   secondo  comma   dell'art.  127   della
Costituzione e  dell'art. 28  dello Statuto,  entra in  vigore il
giorno stesso della sua pubblicazione.

Firenze 7 aprile 1978.

La presente  Legge è  stata approvata dal Consiglio Regionale il
28-2-1978 ed è stata vistata dal Commissario del Governo il 3-4-
1978.



ORGANIZZAZIONI
EDILIZIA

