Modifica all'art. 42 della LR 83/77 concernente "Norme in materia
di  bonifica,   di  consorzi  di  bonifica,  e  di  miglioramento
fondiario". Delega delle funzioni agli enti locali.

Il Consiglio Regionale ha approvato il 26-4-1978
Il Commissario del Governo ha apposto il visto il 22-5-1978
Il Presidente  della Giunta  Regionale promulga la seguente legge
regionale:

ARTICOLO UNICO

L'art. 42  della LR 23 dicembre 1977 n. 83, già modificato dalla
LR 8 febbraio 1976, n. 11 è sostituito dal seguente:

   "La presente legge avrà effetto dal 1 luglio 1978.
   
   Resta di  competenza degli organi regionali la definizione dei
   procedimenti amministrativi  che abbiano comportato assunzioni
   di impegni  di spesa anche nel conto dei residui anteriormente
   alla data del 1 luglio 1978.
   
   All'attuazione  del  programma  di  interventi  approvato  dal
   Consiglio regionale  con deliberazione  n. 128  del 31 gennaio
   1978 provvedono comunque, anche mediante l'assunzione di nuovi
   impegni  di  spesa,  fino  al  31  dicembre  1978  gli  organi
   regionali.
   
   Rimane, parimenti,  di competenza  degli organi  regionali  la
   liquidazione delle ulteriori annualità di spesa pluriennali a
   carico di  esercizi successivi  a quello della delega, qualora
   l'impegno relativo alla prima annualità abbia fatto carico ad
   esercizi finanziari anteriori al 1 gennaio 1979.
   
   In via transitoria, i consorzi di bonifica montana approvano i
   bilanci preventivi  e i  relativi piani di riparto delle spese
   consortili per  la emissione  dei ruoli  di  contribuenza  per
   l'intero  esercizio   1978,  fermo   restando,  ai  sensi  dei
   precedenti articoli  28 e  29, il  subingresso delle Comunità
   montane  territorialmente   competenti  in  tutti  i  rapporti
   giuridici attivi  e passivi dei soppressi consorzi di bonifica
   montana, ivi compresi i ruoli di contribuenza."

La presente  legge è  pubblicata sul  Bollettino Ufficiale della
Regione. E' fatto obbligo a chiunque spetti di osservarla e farla
osservare come legge della Regione Toscana.

Firenze, 30 maggio 1978.

La presente  legge è  stata approvata dal consiglio Regionale il
26-4-1978 ed  è stata vistata dal Commissario del Governo il 22-
5-1978.



AGRICOLTURA
ASSETTO IDROGEOLOGICO
ATTRIBUZIONI DELEGHE

