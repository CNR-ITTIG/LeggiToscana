Modifiche alla  legge regionale  16 gennaio 1995, n. 5 (Norme per
il governo del territorio).

Il Consiglio Regionale ha approvato il 22-02-2000
Il Commissario del Governo ha apposto il visto il 15-03-2000
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'art. 39 della LR 5/1995)

1. Il  comma 1  dell'articolo 39 della legge regionale 16 gennaio
1995, n.  5 (Norme per il governo del territorio) come modificato
dall'articolo 15 della legge regionale 1 dicembre 1998, n. 88, è
sostituito dal seguente:

   "1.  I   Comuni,  entro  dieci  anni  dall'approvazione  dello
   strumento   urbanistico    generale,   avvenuta    ai    sensi
   dell'articolo 11  della legge  regionale 31  dicembre 1984, n.
   74, e  successive  modificazioni,  o  dell'articolo  40  della
   presente legge,  sono tenuti  ad avviare  il procedimento  per
   l'approvazione del  Piano strutturale e ad adottarlo entro due
   anni dall'avvio.  I Comuni,  che alla data d'entrata in vigore
   della presente legge risultino dotati di strumento urbanistico
   generale approvato  prima dell'1  gennaio 1989, sono tenuti ad
   adottare il Piano strutturale entro il 31 dicembre 2000".
   
2. Il  comma 2 dell'articolo 39 della LR 5/1995 è sostituito dal
seguente:

   "2. Decorsi  i termini  di cui al primo comma e fino alla data
   della pubblicazione  sul Bollettino  Ufficiale  della  Regione
   dell'atto d'adozione  del Piano strutturale, la concessione ad
   edificare  è   rilasciata  esclusivamente  nei  casi  di  cui
   all'articolo 31,  comma 1, lettere a), b), c), d) alla legge 5
   agosto 1978,  n. 457, nei casi di cui all'articolo 6, comma 3,
   lettere b)  e c)  della legge  25 marzo 1982, n. 94, e per gli
   interventi previsti  dai  programmi  pluriennali  d'attuazione
   già approvati".
   
3. Dopo  il comma  2 dell'articolo 39 della LR 5/1995 è inserito
il seguente:

   "2 bis.  Le sanzioni  di cui  al comma 2 si applicano altresì
   alla data  dell'eventuale  decadenza  delle  salvaguardie  del
   Piano strutturale  e  fino  alla  data  di  pubblicazione  sul
   Bollettino Ufficiale  della Regione  dell'atto d'adozione  del
   Regolamento urbanistico".
   
ARTICOLO 2
(Integrazione dell'articolo 40, comma 1, della LR 5/1995)

1. Al  comma 1  dell'articolo 40 della LR 5/1995, come modificato
dall'articolo 7 dalla legge regionale 30 luglio 1997, n. 57, dopo
le  parole:   "vigenti  alla  data  suddetta"  sono  inserite  le
seguenti:  ";   il  parere   della  Sezione  urbanistica  e  beni
ambientali della  Commissione regionale  - tecnico amministrativa
è richiesto  in sede  di approvazione regionale degli stessi, ma
non   in   sede   d'approvazione   regionale   conseguente   alle
controdeduzioni del Comune".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 17 marzo 2000

Marcucci (Incaricata con DPGR n. 221/15.6.95)

La presente  legge è  stata approvata dal Consiglio Regionale il
22-02-2000 ed è stata vistata dal Commissario del Governo il 15-
03-2000.



URBANISTICA

