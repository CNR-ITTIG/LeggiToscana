Norme  per   l`adeguamento  dell`ordinamento   regionale  toscano
all`introduzione dell`Euro

Il Presidente  della Giunta  Regionale promulga la seguente legge
regionale:

ARTICOLO 1
(Oggetto della legge)

1.   La    presente   legge   detta   norme   per   l`adeguamento
dell`ordinamento regionale toscano all`introduzione dell`Euro nel
rispetto delle disposizioni comunitarie e nazionali sul passaggio
alla moneta  unica europea  nonche` per l`adozione da parte della
Regione, degli  enti ed  aziende da essa dipendenti, ivi comprese
le  aziende   sanitarie  e   dei  soggetti   pubblici  e  privati
concessionari di  pubblici servizi  nelle materie  di  competenza
regionale dei  comportamenti idonei a favorire tale passaggio con
la massima tempestivita` ed il minore impatto sui cittadini.

2. Resta  in ogni  caso fermo  tutto quanto  disposto  a  livello
legislativo  nazionale   per  assicurare   la  continuita`  degli
strumenti e  dei  rapporti  giuridici  e  della  neutralita`  del
passaggio dalla  moneta  nazionale  all`Euro  ed  in  particolare
quanto disposto  dal Titolo  II del  decreto legislativo 1998, n.
213 a proposito di parametri di indicizzazione, calcoli intermedi
e  importi   in  lire   contenuti  in   norme   vigenti   nonche`
dall`articolo  51  in  ordine  alla  conversione  delle  sanzioni
amministrative pecuniarie.

ARTICOLO 2
(Rapporti documentali)

1.  Dal   1  gennaio  1999  e  fino  alla  scadenza  del  periodo
transitorio fissata  al 31  dicembre 2001,  tutti  gli  strumenti
giuridici posti  in essere  dalla Regione  Toscana  nonche`  ogni
comunicazione o  documento della  stessa tanto rivolto a soggetti
pubblici che  privati recano  la doppia indicazione degli importi
in lire ed euro.

2. Gli  obblighi di  cui al  comma 1  per gli  enti e  le aziende
dipendenti dalla  Regione,  ivi  comprese  le  aziende  sanitarie
nonche` per  i soggetti  pubblici  e  privati  esercenti  servizi
pubblici nelle  materie di  competenza  regionale  decorrono  dal
termine  fissato   con  deliberazione   della  Giunta   regionale
pubblicata sul  Bollettino Ufficiale  della  Regione  ed  assunta
previa consultazione  dei soggetti  interessati. Il  termine  non
puo` essere  comunque superiore  al 1  luglio 1999  per cio`  che
concerne enti  ed aziende  dipendenti ed al 1 dicembre 1999 per i
concessionari di servizi pubblici.

3.  Dal   1  gennaio  1999  e  fino  alla  scadenza  del  periodo
transitorio, tutte  le dichiarazioni,  attestazioni  e  documenti
previsti da  strumenti giuridici  regionali e nazionali ed aventi
come destinatari  i soggetti  di cui  al comma  1 dell`articolo 1
della presente  legge possono  essere prodotte  con  gli  importi
indicati esclusivamente in euro.

4. All`adeguamento  della  modulistica  adottata  sulla  base  di
strumenti giuridici  di emanazione  regionale, ancorche` prevista
in atti  normativi, si  provvede in  via amministrativa  con atti
dirigenziali.  Il   mancato  adeguamento  della  modulistica  non
impedisce comunque l`esercizio della facolta` di cui al comma 3.

ARTICOLO 3
(Pagmanti e versamenti in euro)

1. Ai  creditori e  ai debitori  dei soggetti  di cui  al comma 1
dell`articolo 1  della presente  legge dal  1 gennaio 1999 e fino
alla  scadenza   del  periodo   transitorio  e`   assicurata   la
possibilita`  di   ottenere  il  pagamento  o  di  effettuare  il
versamento  in   Euro,  qualora   l`adempimento  non  avvenga  in
contanti.

2. La richiesta di utilizzazione dell`Euro da parte del creditore
o debitore  si intende  riferita a tutti i pagamenti o versamenti
successivi alla richiesta e relativi alla medesima obbligazione e
rimane pertanto  ferma fino all`estinzione di quest`ultima, anche
nel caso di cessione del credito o del debito.

ARTICOLO 4
(Comitato regionale per l`Euro)

1. La  Regione istituisce,  entro trenta  giorni dall`entrata  in
vigore della  presente  legge,  con  deliberazione  della  Giunta
regionale, il Comitato regionale per l`Euro.

2. Il  Comitato ha  finalita` di  sovrintendere alla  risoluzione
delle problematiche  e alla  impostazione delle  azioni correlate
con l`introduzione  dell`Euro per  cio` che  concerne la Regione,
gli enti  ed aziende  da essa dipendenti, ivi comprese le aziende
sanitarie e  i  soggetti  pubblici  e  privati  concessionari  di
servizi pubblici  in materie  di competenza regionale. A tal fine
il Comitato  Regionale, anche  nell`ambito di eventuali indirizzi
impartiti  dal   Comitato  nazionale   per  l`Euro,  attiva  ogni
opportuno coordinamento  in materia con gli enti locali e con gli
uffici statali  operanti nella regione, anche mediante iniziative
comuni con i Comitati provinciali per l`Euro.

3. La deliberazione di cui al comma 1 specifica le competenze del
Comitato regionale,  ne determina  la composizione  e la  durata,
individua le  strutture operative  di supporto. La partecipazione
ai lavori del Comitato e` a titolo gratuito.

ARTICOLO 5
(Norma finanziaria)

1. Agli oneri derivanti dall`attuazione delle iniziative proposte
dal Comitato  di cui  al precedente  art.  4  si  fa  fronte  con
apposito capitolo da istituire nel bilancio di previsione 1999.

2. Per  gli anni  successivi si provvedera` con le relative leggi
di bilancio.


La presente  legge e`  pubblicata sul  Bollettino Ufficiale della
Regione. E`  fatto obbligo  a  chiunque  di  osservarla  e  farla
osservare come legge della Regione Toscana.

Firenze, 27 ottobre 2000

Passaleva (incaricato con DPGR n. 132/22.5.2000)

La presente  legge,  approvata  dal  Consiglio  regionale  il  15
settembre 1998  e dallo  stesso riapprovata il 27 ottobre 1998 ai
sensi dell`art.  127 -  quarto comma  -  della  Costituzione,  e`
promulgata, ai  sensi dell`art.  27, secondo  comma dello Statuto
della Regione  Toscana, a  seguito  della  sentenza  della  Corte
Costituzionale n.  417  del  28  settembre  -  11  ottobre  2000,
pubblicata sulla  G.U. n. 43 - 1a serie speciale - del 18 ottobre
2000, che  dichiara non  fondata  la  questione  di  legittimita`
costituzionale sollevata dal Governo




ATTIVITA` ISTITUZIONALI


