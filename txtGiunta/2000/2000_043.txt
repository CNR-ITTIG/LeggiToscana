Interpretazione autentica  dell'articolo 14,  comma  4  della  LR
49/1995; del  comma 2  dell'art. 20 della LR 24/1994; del comma 2
dell'art. 20 della LR 65/97 - Integrazioni e modifiche alle leggi
regionali 11  aprile 1995,  n. 49  "Norme sui  parchi, le riserve
naturali e  le aree naturali di interesse locale"; 16 marzo 1994,
n. 24:  "Istituzione degli  enti parco per la gestione dei parchi
regionali  della   Maremma   e   di   Migliarino,   S.   Rossore,
Massaciuccoli -  Soppressione dei  relativi consorzi";  11 agosto
1997, n.  65: "Istituzione  dell'ente per  la gestione  del parco
regionale  delle   Alpi   Apuane.   Soppressione   del   relativo
consorzio".

Il Consiglio Regionale ha approvato il 29-02-2000
Il Commissario del Governo ha apposto il visto il 22-03-2000
Il Presidente  della Giunta  Regionale promulga la seguente legge
regionale:

ARTICOLO 1
(Interpretazione  autentica   dell'art.  14,  comma  4  della  LR
49/1995; del  comma 2  dell'art. 20 della LR 24/1994; del comma 2
dell'art. 20 della LR 65/1997)

1. Le norme di cui:

a) alla  legge regionale 11 aprile 1995, n. 49 (Norme sui parchi,
   le riserve  naturali e  le aree  naturali d'interesse locale),
   art. 14, comma 4,
b) alla  legge regionale  16 marzo 1994, n. 24 (Istituzione degli
   Enti parco  per la gestione dei parchi regionali della Maremma
   e di Migliarino, S. Rossore e Massaciuccoli - Soppressione dei
   relativi consorzi), art. 20, comma 2,
c) alla  legge regionale  11  agosto  1997,  n.  65  (Istituzione
   dell'ente per  la gestione  del "Parco  regionale  delle  Alpi
   Apuane"), art.  20, comma 2, s'interpretano nel senso che, per
   le aree  ricomprese nei parchi regionali e provinciali e nelle
   riserve naturali,  tutte le  funzioni in  materia  di  vincolo
   idrogeologico e di vincolo paesaggistico trasferite o delegate
   dallo  Stato  alla  Regione  sono  attribuite  o  subdelegate,
   rispettivamente, agli Enti parco regionali e agli organismi di
   gestione dei  parchi provinciali  e  delle  riserve  naturali,
   ovvero alle  Province nella  ipotesi in  cui queste provvedano
   alla gestione  dei parchi provinciali e delle riserve naturali
   direttamente e non mediante organismi di gestione.

ARTICOLO 2
(Integrazioni all'art. 26 della LR 24/1994)

1. All'art.  26 della  legge regionale  16  marzo  1994,  n.  24,
"Istituzione  degli   Enti  parco  per  la  gestione  dei  parchi
regionali  della   Maremma  e   di   Migliarino,   San   Rossore,
Massaciuccoli -  Soppressione dei  relativi  Consorzi",  dopo  il
comma 3, sono aggiunti i seguenti commi:

   3 bis.  I contratti,  i verbali  di aggiudicazione e tutti gli
   atti degli  Enti -  parco  per  i  quali  la  legge  prescrive
   pubblicità  della  forma  sono  ricevuti  in  forma  pubblico
   amministrativa,  con   le  modalità  prescritte  dalla  legge
   notarile,  in  quanto  applicabili,  nell'esclusivo  interesse
   degli stessi Enti-parco, da dipendenti di essi, secondo quanto
   previsto dal comma 3 ter.
   
   3 ter.  Ai fini di cui al comma 3 bis, il Direttore dell'Ente-
   parco nomina, su proposta del Consiglio direttivo, l'ufficiale
   rogante, tra i dipendenti appartenenti all'area amministrativa
   dell'apposito ruolo  del  personale,  in  possesso  di  idonea
   preparazione professionale;  nomina altresì,  con i  medesimi
   criteri e  procedure, un sostituto che eserciti la funzione in
   caso di assenza o di impedimento del titolare.
   
   3 quater.  L'ufficiale rogante  provvede alla  registrazione e
   custodia degli atti di cui al comma 3 bis in base alle vigenti
   leggi di  registro; cura  la tenuta della raccolta nella quale
   sono annotati  i verbali e i contratti stipulati; autentica le
   copie  degli   atti  originali   da  lui  ricevuti;  cura  gli
   adempimenti tributari connessi ai contratti degli Enti - parco
   in forma pubblico amministrativa, e ne è responsabile.
   
   3 quinquies.  Ai funzionari  di cui  al comma  3 ter  non sono
   dovuti diritti  o indennità in ragione della funzione svolta.
   è fatta  salva la  facoltà dell'Ente-parco  di ricorrere  al
   rogito notarile, ove se ne ravvisi l'opportunità.
   
ARTICOLO 3
(Integrazioni alla LR 65/1997)

1. Dopo  l'art. 23  della Legge  regionale 11 agosto 1997, n. 65,
"Istituzione dell'Ente per la gestione del 'Parco regionale delle
Alpi Apuanè.  Soppressione del  relativo Consorzio", è aggiunto
il seguente:

   "Art. 23 bis
   Ufficiale rogante
   
   1. I  contratti, i  verbali di aggiudicazione e tutti gli atti
   dell'Ente-parco per  i quali  la legge  prescrive  pubblicità
   della forma  sono ricevuti,  in forma pubblico amministrativa,
   con le  modalità prescritte  dalla legge  notarile in  quanto
   applicabili, nell'esclusivo interesse dello stesso ente-parco,
   da dipendente  di esso,  secondo quanto previsto dai commi 2 e
   3.
   
   2. Ai  fini di cui al comma 1, l'Ente-parco nomina l'Ufficiale
   rogante, tra  i dipendenti  di ruolo  in  possesso  di  idonea
   preparazione professionale;  nomina altresì,  con i  medesimi
   criteri e  procedure, un sostituto che eserciti la funzione in
   caso di assenza o di impedimento del titolare.
   
   3. L'ufficiale  rogante provvede alla registrazione e custodia
   degli atti  di cui  al comma  1 in  base alle vigenti leggi di
   registro; cura  la tenuta  della  raccolta  nella  quale  sono
   annotati i verbali e i contratti stipulati; autentica le copie
   degli atti  originali da  lui ricevuti;  cura gli  adempimenti
   tributari connessi  ai contratti  dell'Ente-parco -  in  forma
   pubblico amministrativa, e ne è responsabile.
   
   4. Ai  funzionari di  cui al comma 2 non sono dovuti diritti o
   indennità in ragione della funzione svolta. è fatta salva la
   facoltà dell'Ente-parco  di ricorrere al rogito notarile, ove
   se ne ravvisi l'opportunità."

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 28 marzo 2000

Chiti

La presente  legge è  stata approvata dal Consiglio Regionale il
29-02-2000 ed è stata vistata dal Commissario del Governo il 22-
03-2000.



PARCHI

