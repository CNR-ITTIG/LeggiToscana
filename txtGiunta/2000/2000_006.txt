Costituzione dell'Agenzia  di Promozione  Economica della Toscana
(A.P.E.T.).

Il Consiglio Regionale ha approvato il 21-12-1999
Il Commissario del Governo ha apposto il visto il 21-01-2000
Il Presidente  della Giunta  Regionale promulga la seguente legge
regionale:

ARTICOLO 1
(Costituzione e finalità)

1. Al  fine di  organizzare l'esercizio delle funzioni in materia
di promozione  economica attribuite  alla Regione  ai  sensi  del
decreto  legislativo  31  marzo  1998  n.  112  "Conferimento  di
funzioni e  compiti amministrativi  dello Stato  alle Regioni  ed
agli Enti  locali in  attuazione del  Capo I della legge 15 marzo
1997, n.  59", ai  sensi dell'articolo 3, comma 3, della legge 25
marzo  1997   n.  68  "Riforma  dell'Istituto  nazionale  per  il
commercio estero",  ed ai  sensi del decreto legislativo 31 marzo
1998 n. 143 "Disposizioni in materia di commercio con l'estero, a
norma dell'art.  4 lettera c) ed articolo 11 della legge 15 marzo
1997 n.  59", nonché  in attuazione dell'articolo 28 della legge
regionale 1  dicembre 1998 n. 87 "Attribuzione agli Enti locali e
disciplina generale  delle funzioni  e dei compiti amministrativi
in materia  di artigianato, industria, fiere e mercati, commercio
turismo, sport,  internazionalizzazione delle imprese e camere di
commercio, industria,  artigianato e  agricoltura, conferiti alla
regione dal  decreto legislativo  31  marzo  1998,  n.  112",  la
Regione  istituisce   l'Agenzia  di  promozione  economica  della
Toscana,  di   seguito  denominata   A.P.E.T.,  e  ne  disciplina
l'organizzazione ed il funzionamento.

2. L'A.P.E.T. costituisce il soggetto unitario in cui si realizza
il coordinamento  operativo e  la  gestione  delle  attività  di
promozione   economica    e   di    sostegno   ai   processi   di
internazionalizzazione,     nei     settori     dell'agricoltura,
dell'artigianato, della  piccola e media industria e del turismo,
fatte salve  le competenze  delle Agenzie per il turismo a queste
attribuite dalla  legge regionale 14 ottobre 1999 n. 54 "Norme di
riordino   delle    funzioni   amministrative   in   materia   di
informazione, accoglienza  e promozione  turistica  locale  della
Regione Toscana.  Istituzione  delle  Agenzie  per  il  turismo".
L'A.P.E.T., quale  soggetto unitario  delle Camere  di commercio,
del Ministero  del commercio estero, del Dipartimento del turismo
del Ministero  dell'Industria, del  Commercio e dell'Artigianato,
dell'Istituto  nazionale   per  il   commercio  estero  (I.C.E.),
dell'Ente nazionale  italiano per  il turismo  (E.N.I.T.) e della
Regione, provvede  alla realizzazione  di tutte  le iniziative di
cui alla  legge regionale  14 aprile 1997 n. 28 "Disciplina delle
attività di  promozione economica  delle risorse  toscane  e  di
supporto  al   processo  di  internazionalizzazione  nei  settori
produttivi dell'agricoltura, artigianato, piccola e media impresa
industriale e  turismo", nonché di ulteriori iniziative definite
dai soggetti di cui al presente comma.

3. Le  modalità di  realizzazione del coordinamento operativo di
cui al  comma 2 sono definite attraverso uno specifico protocollo
di relazione  tra la Regione, l'Unioncamere toscana, il Ministero
del commercio  estero, il  Dipartimento del  turismo, l'I.C.E.  e
l'E.N.I.T.

ARTICOLO 2
(Natura giuridica)

1. L'A.P.E.T.  ha personalità giuridica pubblica ed è dotata di
autonomia amministrativa, organizzativa e contabile.

ARTICOLO 3
(Competenze)

1. L'A.P.E.T.  realizza le iniziative di cui all'articolo 9 della
legge regionale  14 aprile  1997, n.  28, garantendo  il rispetto
delle modalità  operative e di relazione previste dalla medesima
legge.

2. L'A.P.E.T. svolge le funzioni attribuite alla Giunta regionale
dall'articolo 10  della legge  regionale n.  28/1997  e  cura  la
selezione dei progetti secondo le procedure ivi previste.

3. L'A.P.E.T.  provvede ad  integrare le  attività di promozione
economica con le iniziative di cooperazione con i paesi in via di
sviluppo di  cui  alla  legge  regionale  23  marzo  1999  n.  17
"Interventi per la promozione dell'attività di cooperazione e di
partenariato" e con le altre iniziative di rilievo internazionale
della Regione ai sensi della normativa statale e regionale.

4. L'A.P.E.T.:
a) diffonde nel territorio regionale le attività ed i servizi di
   natura anche finanziaria e di garanzia, funzionali al processo
   di internazionalizzazione  ed al  sostegno delle esportazioni,
   realizzandoli  a   livello  locale  attraverso  le  Camere  di
   Commercio ed  attraverso le  strutture delle  associazioni  di
   categoria presenti sul territorio, ovvero utilizzando soggetti
   a partecipazione  mista,  pubblica  e  privata,  appositamente
   costituiti,  nonché,   per  quanto   riguarda   il   turismo,
   attraverso le  Agenzie  per  il  turismo  di  cui  alla  legge
   regionale n.  54/1999; al  fine di determinare le modalità di
   attuazione  delle   iniziative,  sono   definite,  sentita  la
   Provincia interessata,  apposite convenzioni tra l'A.P.E.T. ed
   i soggetti attuatori;
b) ricerca  le opportune  intese con  i Comuni  e con  gli  altri
   soggetti interessati  al fine  di concorrere  al funzionamento
   dello sportello  unico di  cui  all'articolo  24  del  decreto
   legislativo n. 112/1998;
c) svolge     le    funzioni    di    sportello    unico      per
   l'internazionalizzazione previsto dal comma 3, ultimo periodo,
   dell'articolo 24 del decreto legislativo 31 marzo 1998 n. 143.

d) svolge,    in  accordo  con  i  soggetti  pubblici  competenti
   territorialmente e  con i  soggetti privati,  le attività  di
   promozione economico-territoriale  al  fine  di  favorire  gli
   investimenti esteri in Toscana.

ARTICOLO 4
(Organi)

1. Sono organi dell'A.P.E.T.:
a) Il Direttore;
b) Il Collegio dei revisori.

ARTICOLO 5
(Il Direttore)

1.  Il   Direttore  rappresenta   legalmente  l'A.P.E.T.   ed  è
responsabile  della   gestione  complessiva  della  medesima  nel
rispetto degli indirizzi della Regione.

2. Il  Direttore dell'A.P.E.T.  è individuato,  d'intesa tra  la
Giunta regionale,  l'Unioncamere Toscana,  l'I.C.E. e l'E.N.I.T.,
tramite avviso  pubblico predisposto  dalla Giunta regionale, tra
soggetti   di    comprovata   professionalità    ed   esperienza
nell'organizzazione  o   amministrazione  di   enti  o  organismi
pubblici  o   privati  con  competenze  in  materia  di  sviluppo
economico.

3. La  Giunta regionale,  conseguita l'intesa  di cui al comma 2,
procede alla  nomina. Ove  l'intesa non si realizzi entro novanta
giorni dall'inizio  della relativa procedura, la Giunta regionale
provvede direttamente alla nomina.

4. I  contenuti del  contratto di  diritto privato, di durata non
superiore a  cinque anni e rinnovabile, disciplinante il rapporto
di lavoro  del Direttore  sono stabiliti  con deliberazione della
Giunta regionale;  il trattamento  economico è  determinato  con
riferimento agli  emolumenti spettanti  ai dirigenti regionali di
ruolo inclusa la retribuzione di posizione e di risultato.

5.  L'incarico  di  Direttore  non  è  compatibile  con  cariche
pubbliche elettive  o di  nomina, nonché  con lo  svolgimento di
attività lavorativa  dipendente od autonoma ed è subordinato al
collocamento  in   aspettativa  o  fuori  ruolo  per  i  pubblici
dipendenti.

6. Il  contratto è  risolto  anticipatamente  con  deliberazione
della Giunta  regionale, che  dichiara la decadenza dalla nomina,
per i seguenti motivi:

a) grave perdita del conto economico;
b) gravi violazioni di norme di legge;
c) persistenti   inadempienze  in  ordine  agli  indirizzi  della
   Regione;
d) gravi irregolarità nella gestione;
e) sopravvenuta causa di incompatibilità.

7. Nelle  ipotesi di  cui al  comma 6, in attesa della nomina del
nuovo Direttore,  la Giunta regionale procede al commissariamento
dell'A.P.E.T. ai sensi della legge regionale 16 giugno 1994 n. 45
"Disciplina dei commissari nominati dalla Regione".

ARTICOLO 6
(Attribuzioni del Direttore)

Il Direttore:

a) rappresenta legalmente l'Agenzia e ne cura la gestione tecnica
   e amministrativa;
b) adotta  la relazione previsionale e programmatica, il bilancio
   preventivo economico ed il bilancio di esercizio;
c) adotta  i provvedimenti  in materia di personale e di utilizzo
   delle risorse finanziarie;
d) adotta  il  regolamento  di  amministrazione  e  contabilità,
   previa intesa con gli organi di I.C.E. ed Unioncamere Toscana;
e) adotta  tutti gli ulteriori atti necessari alla gestione delle
   attività dell'Agenzia.

ARTICOLO 7
(Bilancio e relazione previsionale programmatica)

1. L'esercizio  finanziario dell'A.P.E.T. inizia il primo gennaio
e termina il 31 dicembre del medesimo anno.

2. Il  bilancio preventivo  economico è  adottato dal  Direttore
entro  il  31  ottobre  dell'anno  precedente  a  quello  cui  si
riferisce; il  bilancio di  esercizio è  adottato dal  Direttore
entro  il   30  aprile  dell'anno  successivo  a  quello  cui  si
riferisce;

3.  La   relazione   previsionale   programmatica   contiene   le
indicazioni tecniche  relative ai  piani  annuali  di  attuazione
delle iniziative  promozionali  della  Regione,  di  Unioncamere,
dell'I.C.E. dell'E.N.I.T.,  del Ministero  del commercio estero e
del Dipartimento  del turismo,  nonché la  situazione  economica
dell'A.P.E.T.

4. La  relazione previsionale  e  programmatica  ed  il  bilancio
preventivo    economico,    sono    trasmessi    dal    Direttore
all'Unioncamere, all'I.C.E.  e all'E.N.I.T. per l'espressione del
parere  favorevole   ed  alla   Giunta  Regionale   per   l'esame
istruttorio.

5.  La  Giunta  Regionale,  acquisito  il  parere  favorevole  di
Unioncamere, I.C.E. ed E.N.I.T., approva gli atti di cui al comma
4 entro  sessanta giorni  dal ricevimento;  in  caso  di  mancata
espressione dei  relativi pareri  favorevoli entro  trenta giorni
dall'inizio della relativa procedura, la Giunta provvede comunque
all'approvazione.

6. Il  bilancio di  esercizio è  trasmesso  dal  Direttore  alla
Giunta Regionale,  corredato dalla  relazione  del  Collegio  dei
revisori;  la   Giunta,  acquisito   il  parere   favorevole   di
Unioncamere, I.C.E., ed E.N.I.T., lo invia al Consiglio Regionale
per l'approvazione.

7. In  caso di  mancata espressione  dei pareri  favorevoli entro
trenta giorni  dall'inizio della  relativa procedura, il bilancio
di esercizio  è inviato  dalla Giunta regionale al Consiglio per
l'approvazione.

ARTICOLO 8
(Regolamento di amministrazione e contabilità)

1.   II    regolamento   di    amministrazione   e   contabilità
dell'A.P.E.T., adottato  dal  Direttore  previa  intesa  con  gli
organi di  I.C.E. ed  Unioncamere  Toscana,  è  approvato  dalla
Giunta regionale e definisce:

a) i criteri e le modalità per il funzionamento dell'A.P.E.T.;
b) i  criteri e  le modalità  per la  gestione del  contenzioso,
   affidato di norma all'Avvocatura regionale, ai sensi dell'art.
   4 della  legge regionale  7 novembre  1994 n.  83  "Disciplina
   della  rappresentanza  e  difesa  in  giudizio  della  Regione
   Toscana  ed   ordinamento  dell'Avvocatura   regionale"  e  la
   riscossione coattiva  delle entrate  patrimoniali e assimilate
   ai sensi  della  legge  regionale  14  novembre  1996,  n.  85
   "Riscossione da  parte della  Regione  Toscana  delle  entrate
   patrimoniali e assimilate".

ARTICOLO 9
(Collegio dei revisori)

1.  Il  Collegio  dei  revisori  è  composto  da  cinque  membri
effettivi e  due supplenti  iscritti nel  registro  dei  revisori
Presidente, previa designazione di due membri da parte,contabili,
nominati, con  voto limitato,  dal  Consiglio  regionale  che  ne
individua anche  i rispettivamente,  dell'I.C.E. e di Unioncamere
Toscana.

2. Il  Collegio resta  in  carica  per  cinque  anni  ed  i  suoi
componenti possono essere riconfermati.

3. Il  Collegio esamina  gli  atti  amministrativi  dell'A.P.E.T.
sotto il profilo della legittimità contabile e amministrativa; a
tal fine,  gli atti  sono trasmessi  dal Direttore  entro  cinque
giorni dalla loro adozione.

4. Il Collegio si esprime su ognuno di essi entro quindici giorni
dal  ricevimento   ed  ha   facoltà  di   acquisire   tutta   la
documentazione d'ufficio.

5. Le osservazioni del Collegio sono immediatamente comunicate al
Direttore.

6. Se  il Direttore ritiene di adeguarsi ai rilievi del Collegio,
entro il  termine di  cinque  giorni  dal  ricevimento  di  detti
rilievi adotta  i provvedimenti  conseguenti,  dandone  immediata
notizia al  Collegio medesimo.  In caso  contrario è,  comunque,
tenuto a  motivare le  proprie valutazioni  e  a  comunicarle  al
Collegio.

7. Salvo  l'adeguamento totale  o parziale  alle osservazioni del
Collegio, gli  atti diventano esecutivi decorso il termine di cui
al comma 4.

8. Il  Collegio  esercita  inoltre  una  valutazione  complessiva
dell'attività  formulando   rilievi  e   proposte   tendenti   a
conseguire la  migliore efficacia,  produttività ed economicità
della  gestione,  nell'ambito  della  relazione  al  bilancio  di
esercizio.

ARTICOLO 10
(Comitato tecnico)

1. È istituito presso l'A.P.E.T. il Comitato tecnico.

2. Il Comitato dura in carica cinque anni ed è composto da sette
membri, designati,  rispettivamente, dalla  Giunta regionale,  da
Unioncamere Toscana,  dall'I.C.E., dall'E.N.I.T.,  dall'A.N.C.I.,
dall'U.P.I. ed  unitariamente dalle  associazioni di  categoria a
livello regionale  dei settori  di cui  all'artico 1,  comma 2  ,
della presente  legge. Il  Direttore partecipa  alle riunioni del
Comitato senza diritto di voto.

3. Il  Direttore entro  trenta giorni  dalla nomina  richiede  le
designazioni di  cui al  comma 2 e provvede alla costituzione del
Comitato in presenza di almeno quattro designazioni.

4. Il  Comitato valuta  l'andamento della  gestione e lo stato di
attuazione dei  programmi e  propone  al  Direttore,  nell'ambito
degli indirizzi di cui alla LR 28/1997, indirizzi operativi utili
a garantire  il migliore  raggiungimento degli  obiettivi. A  tal
fine, il  Direttore trasmette  ogni quattro  mesi al Comitato una
relazione  sull'andamento   dell'attività  e   sullo  stato   di
attuazione dei programmi.

5. Il  Comitato esprime  parere obbligatorio  sia sulla relazione
previsionale e  programmatica sia sui bilanci dell'A.P.E.T. Copia
dei pareri è trasmessa alla Giunta regionale.

6.  Il   Comitato  procede  alla  consultazione  periodica  delle
associazioni regionali  di categoria al fine di valutare il grado
di soddisfacimento degli utenti dell'A.P.E.T.

7. La  Presidenza del  Comitato è  affidata  ogni  due  anni,  a
rotazione,  nel   seguente  ordine,   al  soggetto  designato  da
Unioncamere toscana, I.C.E. e Regione.

ARTICOLO 11
(Compensi e rimborsi spese)

1. Al  Presidente del Collegio dei revisori spetta una indennità
annua pari  al quindici  per  cento  del  compenso  spettante  al
Direttore.

2. Ai  membri del  Collegio dei  revisori spetta  una  indennità
annua  pari   al  dieci  per  cento  del  compenso  spettante  al
Direttore.

3. Ai  membri del Collegio dei revisori ed ai membri del Comitato
tecnico di cui all'art. 10, residenti in comuni diversi da quello
ove ha  sede l'Agenzia,  è dovuto, in occasione delle sedute, il
rimborso delle  spese di  viaggio nella  misura  prevista  per  i
dirigenti regionali.

ARTICOLO 12
(Finanziamento dell'A.P.E.T.)

1. Le entrate finanziarie dell'A.P.E.T. sono costituite:

a) dal  finanziamento  disposto  dalla  Regione  Toscana  per  la
   realizzazione del programma di promozione economica;
b) dai finanziamenti disposti dal Ministero del commercio estero,
   dal  Dipartimento  per  il  Turismo,  da  Unioncamere  Toscana
   dall'I.C.E. e dall'E.N.I.T. per la realizzazione di iniziative
   dagli stessi soggetti promosse;
c) dai   finanziamenti    derivanti  dalla  compartecipazione  di
   soggetti  terzi,   pubblici  e   privati,  alle  attività  di
   promozione economica;
d) dagli introiti derivanti dalle forniture di servizi a soggetti
   pubblici e privati;
e) dagli altri stanziamenti disposti dalla Regione e dalle Camere
   di Commercio per le spese di funzionamento dell'A.P.E.T.

2. Alla  quantificazione del finanziamento di cui alla lettera a)
e della  lettera e)  la Regione provvede annualmente con legge di
bilancio.

ARTICOLO 13
(Personale dell'Agenzia)

1. Dal momento della sua costituzione e per un periodo di un anno
la struttura  organizzativa  del  personale  è  determinata  con
deliberazione della  Giunta regionale, su proposta del Direttore,
adottata previa  intesa con  l'Unioncamere  toscana,  l'I.C.E.  e
l'E.N.I.T.

2. Ove  l'intesa non  sia raggiunta  entro 30  giorni dall'inizio
della relativa  procedura, la  Giunta regionale provvede comunque
alla deliberazione di cui al comma 1.

3. L'A.P.E.T.  si avvale  del  personale  che,  a  seguito  della
deliberazione di  cui al  comma 1,  è posto  alle sue dipendenze
funzionali dalla  Regione e,  tramite comando,  dalle  Camere  di
commercio, dall'I.C.E.  e dall'E.N.I.T.,  sulla base  di  criteri
individuati previo  confronto con le organizzazioni sindacali. Il
personale mantiene  il  proprio  stato  giuridico  ed  economico,
secondo gli ordinamenti di appartenenza. I relativi oneri restano
a carico degli enti stessi.

4. Trascorso  il periodo  di un  anno  l'A.P.E.T.  provvederà  a
dotarsi di una struttura organizzativa definitiva ed al personale
dell'Agenzia si  applicherà lo stato giuridico ed il trattamento
economico del contratto del comparto Regioni/Autonomie locali. La
dotazione organica  è adottata  dal Direttore  nei limiti  delle
disponibilità di  bilancio ed è soggetta all'approvazione della
Giunta regionale.

5. Al fine di garantire la massima funzionalità dell'Agenzia, il
direttore  è   autorizzato  a   stipulare  contratti  di  lavoro
subordinato nonché  di  consulenza  professionale  nel  rispetto
delle modalità  definite dal  regolamento di  amministrazione  e
contabilità e degli stanziamenti del bilancio annuale.

ARTICOLO 14
(Disciplina transitoria)

1. In  sede di prima applicazione della presente legge si applica
la disciplina di cui ai commi seguenti.

2.  La   Giunta  regionale   emana  l'avviso   pubblico  di   cui
all'articolo 5,  comma 2,  per  l'individuazione  del  Direttore,
entro sessanta  giorni  dall'entrata  in  vigore  della  presente
legge.

3. Il  regolamento  di  amministrazione  e  contabilità  di  cui
all'articolo 8  è approvato direttamente dalla Giunta regionale,
previa intesa con l'I.C.E. e l'Unioncamere Toscana.

4. Il  Collegio dei  revisori ed  il Comitato  tecnico durano  in
carica tre anni.

La presente  legge è  pubblicata sul  Bollettino Ufficiale della
Regione. È  fatto obbligo  a chiunque  spetti di osservarla e di
farla osservare come legge della Regione Toscana.

Firenze, 28 gennaio 2000

Chiti

La presente  legge è  stata approvata dal Consiglio Regionale il
21-12-99 ed  è stata  vistata dal Commissario del Governo il 21-
01-2000



ATTIVITÀ ISTITUZIONALI
SVILUPPO ECONOMICO

