Applicazione delle  sanzioni amministrative  per la la violazione
delle disposizioni  di cui  all'art. 2 della legge 30 aprile 1962
n. 283  "Disciplina igienica  della produzione  e  della  vendita
delle sostanze alimentari e delle bevande".

Il Consiglio Regionale ha approvato il 21-02-2000
Il Commissario del Governo ha apposto il visto il  22-03-2000
Il Presidente  della Giunta  Regionale promulga la seguente legge
regionale:

ARTICOLO 1
(Autorità    competente    all'applicazione    delle    sanzioni
amministrative)

1. Le  sanzioni amministrative  stabilite dagli articoli 2, 3 e 7
del D.lgs  30 dicembre  1999, n.  507 "Depenalizzazione dei reati
minori e riforma del sistema sanzionatorio ai sensi dell'articolo
1 della  L. 25 giugno 1999, n. 205" per la violazione dell'art. 2
della L.  30 aprile  1962,  n.  283  "Disciplina  igienica  della
produzione e  della vendita  delle sostanze  alimentari  e  delle
bevande" sono applicate dal Sindaco del Comune nel quale è stata
commessa la violazione.

Il Sindaco è inoltre tenuto all'osservanza delle disposizioni di
cui alle seguenti leggi:

- L. 24 novembre 1981, n. 689 "Modifiche al sistema penale"
- LR  12 novembre  1993, n.  85 "Disposizioni  per l'applicazione
  delle sanzioni amministrative pecuniarie";
- LR  10 aprile  1997, n. 27 "Disposizioni in materia di sanzioni
  amministrative".

2.  I   proventi  derivanti   dall'applicazione  delle   sanzioni
pecuniarie di cui al comma 1 spettano al Comune.

3. Ai  sensi dell'articolo  2 della  LR 27/97 restano comunque di
competenza regionale  le  potestà  sanzionatorie  relative  alle
infrazioni amministrative ascrivibili al Comune.

ARTICOLO 2
(Norma transitoria)

Il Sindaco  del Comune  territorialmente competente  provvede, ai
sensi  dell'articolo   1,  anche   per  le   violazioni  commesse
anteriormente all'entrata  in vigore del DLgs 20 Dicembre 1999 n.
507 trasmesse  dall'autorità giudiziaria  in forza dell'articolo
102 del decreto medesimo.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze 28 marzo 2000

Chiti

La presente  legge è  stata approvata dal Consiglio Regionale il
21-02-2000 ed  è stata  vistata, dal  Commissario del Governo il
22-03-2000.



COMMERCIO
SICUREZZA

