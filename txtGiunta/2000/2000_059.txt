Indennità   e   rimborso   spese   ai   consiglieri   regionali:
modificazioni.

Il Consiglio Regionale ha approvato il 7-6-2000
Il Commissario del Governo ha apposto il visto il 7-7-2000
Il Presidente  della Giunta  Regionale promulga la seguente legge
regionale:

ARTICOLO 1
(Variazioni dell'indennità di carica)

1. Il  secondo comma  dell'articolo 2 della LR 13 giugno 1983, n.
47, così  come modificato  dall'articolo 2  della LR 27 febbraio
1995, n. 22, è sostituito dal seguente:

   "Le  variazioni   dell'indennità  di   carica  percepite  dai
   componenti  della   Camera  dei   Deputati   determinano   una
   variazione  proporzionale  delle  indennità  dei  consiglieri
   regionali  ad  essa  ragguagliate.  Le  variazioni  delle  due
   indennità hanno la medesima decorrenza."

ARTICOLO 2
(Indennità di funzione dei Presidenti dei gruppi consiliari)

1. Il  primo comma,  lett. c),  dell'articolo 2  ter della  LR 13
giugno 1983,  n. 47,  introdotto con  l'articolo 4  della  LR  27
febbraio 1995, n. 22, è sostituito dal seguente:

   "c)  Consigliere   segretario  del  Consiglio,  Presidente  di
   Commissione, Presidente di gruppo consiliare;".

ARTICOLO 3
(Normativa fiscale e rimborsi spese)

1. Il sesto comma dell'articolo 4 della LR 13 giugno 1983, n. 47,
è sostituito dal seguente:

   "I rimborsi  spese di  cui al  presente articolo rientrano tra
   quelli di  cui al  comma 1, lett. b), dell'articolo 48 bis del
   DPR 22.12.1986,  n. 917, introdotto dall'articolo 1 bis del DL
   28 giugno  1995, n.  250, convertito con modificazioni in L. 8
   agosto 1995,  n. 349.  Essi  sono  corrisposti  tutti  i  mesi
   dell'anno, per la partecipazione alle riunioni istituzionali e
   per le attività connesse all'espletamento del mandato."

ARTICOLO 4
(Norma finanziaria)

1. All'onere  derivante dall'applicazione  della presente  legge,
valutato per  l'anno in  corso in  L. 130.000.000.=, si fa fronte
con gli  stanziamenti previsti al capitolo 100 "Competenze dovute
ai membri  del Consiglio  regionale e competenze componenti della
Giunta regionale non consiglieri".

2. L'onere  derivante dall'attuazione  della presente legge per i
successivi esercizi farà carico al corrispondente capitolo dello
stato di previsione della spesa di ogni singolo anno finanziario.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Martini Firenze, 11 luglio 2000

La presente  legge è  stata approvata dal Consiglio Regionale il
7-6-2000 ed  è stata vistata dal Commissario del Governo il 7-7-
2000.




ATTIVITÀ ISTITUZIONALI

