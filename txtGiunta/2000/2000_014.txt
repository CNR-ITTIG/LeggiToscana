Modifiche ed integrazioni alla LR 27 giugno 1997, n. 45 'Norme in
materia di risorse energetichè.

Il Consiglio Regionale ha approvato il 18-1-2000
Il Commissario del Governo ha apposto il visto il 21-2-2000
Il Presidente  della Giunta  Regionale promulga la seguente legge
regionale:

ARTICOLO 1
(Sostituzione dell'articolo 10 della LR 27 giugno 1997, n. 45)

1. L'art.  10 della  legge regionale  27 giugno  1997, n.  45, è
sostituito dal seguente:

   "Art. 10
   Istituzione della R.E.A  SpA
   
   1. La  Regione promuove  la costituzione  di una  società per
   azioni,  denominata   R.E.A.  (Regional   Energy  Agency),   a
   prevalente partecipazione  della Regione  e degli Enti locali,
   ai sensi  degli artt.  57 e 59 dello statuto. La R.E.A. SpA è
   aperta alla  partecipazione degli  altri soggetti  pubblici  e
   privati  che   operano  nel   settore  dell'energia,   ed   in
   particolare delle agenzie per l'energia costituite ed operanti
   a livello locale.
   
   2.  La   R.E.A.  SpA   opera  in   materia  di   risparmio   e
   razionalizzazione delle  risorse energetiche,  dello  sviluppo
   delle fonti  rinnovabili di  energia  e  costituisce  supporto
   tecnico-conoscitivo per  la pianificazione  e per  l'esercizio
   delle funzioni  della Regione  e degli Enti locali nonché per
   gli interventi  degli altri  soggetti pubblici  e privati  nel
   settore.
   
   3. Entro sei mesi dall'entrata in vigore della presente legge,
   la Giunta  regionale propone  all'approvazione  del  Consiglio
   regionale lo  schema dello  statuto della  R.E.A. SpA,  previa
   verifica con  gli organismi rappresentativi degli Enti locali,
   perseguendo la  massima partecipazione  ed  il  coinvolgimento
   degli Enti  locali stessi. Contestualmente la Giunta regionale
   riferisce al Consiglio regionale in ordine alla disponibilità
   dei soggetti  partecipanti alla  R.E.A. SpA  e sullo  stato di
   attuazione della presente legge e del P.E.R. a livello locale.
   A seguito  dell'approvazione dello schema di statuto la Giunta
   regionale è  autorizzata a compiere gli atti necessari per la
   costituzione della R.E.A. SpA
   4. I  rapporti tra  la Regione  e la R.E.A. SpA in ordine alle
   attività di  cui al  comma  2,  svolte  dalla  R.E.A.  SpA  e
   riferite all'esercizio delle funzioni regionali, sono regolati
   da apposita convenzione."
   
ARTICOLO 2
(Modificazioni degli  articoli 2  e 5  della LR 27 giugno 1997 n.
45)

1. All'art.  2, comma  2 della LR 27 giugno 1997, n. 45 le parole
"ed ha  durata triennale"  sono sostituite dalle parole "ed ha un
aggiornamento almeno triennale".

2. All'art. 2, comma 4, lettera e) della LR 27 giugno 1997, n. 45
le parole  "di cui all'art. 6" sono sostituite con le parole "per
le erogazioni dei contributi".

3. All'art.  5, comma  1 della  LR 27  giugno 1997,  n.  45  sono
aggiunte le seguenti parole "o altri accordi volontari"

ARTICOLO 3
(Norma finanziaria)

1. La  legge di  bilancio per  l'anno 2000  determina gli oneri a
carico  della   Regione  per   l'acquisizione  delle   quote   di
partecipazione azionaria.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 25 febbraio 2000

Giannarelli (incaricato con DPGR 4.2.2000, n. 17)

La presente  legge è  stata approvata dal Consiglio regionale il
18-1-2000 ed  è stata vistata dal Commissario del Governo il 21-
2-2000.



FONTI ENERGETICHE

