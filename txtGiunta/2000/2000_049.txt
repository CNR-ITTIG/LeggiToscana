Disposizioni per la promozione di attività culturali nel settore
dello spettacolo.

Il Consiglio Regionale ha approvato il 29-2-2000
Il Commissario del Governo ha apposto il visto il 31-3-2000
Il Presidente  della Giunta  Regionale promulga la seguente legge
regionale:

ARTICOLO 1
(Oggetto e finalità)

1. La  Regione Toscana,  nell'ambito delle funzioni relative alla
promozione e  allo sviluppo  delle  attività  culturali  di  cui
all'articolo  4   dello  Statuto,  interviene  a  sostegno  delle
istituzioni nel  settore dello  spettacolo di  cui ai  successivi
articoli per le finalità ivi specificate.

ARTICOLO 2
(Ente teatrale italiano - Teatro della Pergola)

1. La  Regione interviene  in favore  dell'Ente teatrale italiano
(E.T.I.) -  Teatro della  Pergola di  Firenze con  un  contributo
straordinario di  lire 2.150.000.000 (due miliardi centocinquanta
milioni), suddiviso  in cinque  quote annuali di lire 430.000.000
(quattrocentotrentamilioni) ciascuna.

2. Il  contributo di  cui al comma 1, è finalizzato ad agevolare
la realizzazione  del progetto  denominato "Eti  -  Teatro  della
Pergola -  Centro di  promozione -  Biblioteca  teatrale  Alfonso
Spadoni",  con   vincolo  di   destinazione  al  funzionamento  e
all'attività della  "Biblioteca teatrale  Alfonso Spadoni",  una
cui sezione  è dedicata  alla documentazione  relativa al teatro
delle donne.

3. La  Giunta regionale  provvede a  liquidare la  prima quota di
contributo all'Ente  teatrale italiano  - Teatro  della  Pergola,
previa  intesa   su  un  programma  quinquennale,  corredato  dal
relativo piano finanziario.

4. A  decorrere dal  secondo anno  di applicazione della presente
legge, l'erogazione  della  quota  annuale  è  subordinata  alla
presentazione di  una relazione  sullo stato  di avanzamento  del
programma e  sull'attività  svolta  dalla  "Biblioteca  teatrale
Alfonso Spadoni",  corredato dal  consuntivo finanziario relativo
all'utilizzazione del contributo regionale.

ARTICOLO 3
(Contributo straordinario  ai Teatri  di tradizione e al Festival
Pucciniano)

1. Per  l'anno 2000, la Regione assegna un contributo finanziario
straordinario per  sostenere  la  produzione  lirica  svolta  dai
Teatri di  tradizione (Comitato  Estate  Livornese  CEL,  Azienda
Teatro del  Giglio di Lucca, Associazione Teatro di Pisa) e dalla
Fondazione "Festival  Pucciniano" di Viareggio nella misura di L.
700.000.000  (settecentomilioni),   in  favore  dell'Associazione
Teatro di Pisa.

2. Il contributo straordinario è finalizzato ad un'utilizzazione
comune da  parte dei  soggetti indicati  al comma  1, di  "Città
Lirica  Orchestra",   in  base  ad  un  programma  concertato  ed
approvato con deliberazione della Giunta regionale.

3. L'atto  di erogazione  del contributo  straordinario di cui al
comma 1, adottato ai sensi della legge regionale 7 novembre 1994,
n.81, e  successive modificazioni,  determina  il  termine  e  le
modalità  per  la  sua  rendicontazione  ai  sensi  delle  norme
vigenti.

ARTICOLO 4
(Norma finanziaria)

1. Agli  oneri derivanti  dall'attuazione degli  articoli 2  e  3
della presente legge si fa fronte per l'anno 2000 con la seguente
variazione da  apportare allo  stato previsionale della spesa del
bilancio  del   corrente  esercizio   per  analoghi   importi  di
competenza e cassa:

                         In diminuzione

Cap. 16150
   "Contributo    a    fondazioni    Orchestra
   regionale  toscana,  Toscana  spettacolo  e
   Mediateca  regionale   toscana  (LL.RR.  31
   dicembre 1984,  n.75; 31 luglio 1989, n. 47
   e 12 marzo 1992, n. 8)"                         L. 430.000.000

Cap. 50000
   "Fondo    globale    finanziamento    spese
   adempimento  di   funzioni  normali  (spese
   correnti articoli  38-87 LR  6 maggio 1977,
   n.28)"                                          L. 700.000.000

                 In aumento di nuova istituzione

Cap. 16145
   "Contributo   straordinario    quinquennale
   All'Ente  Teatrale   Italiano   Centro   di
   promozione teatrale  - Teatro della Pergola
   per   la    realizzazione   del    progetto
   Biblioteca Teatrale  Alfonso Spadoni (LR n.
   49 del 6 aprile 2000)                           L. 430.000.000

Cap. 16146
   "Contributo straordinario  all'Associazione
   Teatro di  Pisa (art.  3 LR 49 del 6 aprile
   2000)                                           L. 700.000.000

2. Per  gli  esercizi  successivi  si  fa  fronte  con  legge  di
bilancio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 6 aprile 2000

Marcucci (Incaricata con DPGR n.221 del 15.6.1995)

La presente  legge è  stata approvata dal Consiglio Regionale il
29-2-2000 ed  è stata vistata dal Commissario del Governo il 31-
3-2000.



ATTIVITÀ ARTISTICHE
***manca allegato


