Disciplina    fitosanitaria     della    produzione    e    della
commercializzazione dei vegetali e dei prodotti vegetali.

Il Consiglio Regionale ha approvato il 29-02-2000
Il Commissario del Governo ha apposto il visto il 31-03-2000
Il Presidente  della Giunta  Regionale promulga la seguente legge
regionale:

ARTICOLO 1
(Finalità della legge)

1. La  presente legge  disciplina l'esercizio  dell'attività  di
produzione e commercializzazione dei vegetali e prodotti vegetali
e  la   vigilanza  fitosanitaria,   nel  rispetto   dei  principi
fondamentali di cui
- alla  legge 18  giugno 1931, n. 987 "Disposizioni per la difesa
  delle piante  coltivate  e  dei  prodotti  agrari  dalle  cause
  nemiche e sui relativi servizi",
- nonchè  del  decreto  legislativo  30  dicembre  1992  n.  535
  "Attuazione   della    direttiva   91/682/CEE   relativa   alla
  commercializzazione  dei  materiali  di  moltiplicazione  delle
  piante ornamentali",
- del  decreto legislativo  30 dicembre  1992 n.  536 "Attuazione
  della direttiva  91/683/CEE concernente le misure di protezione
  contro l'introduzione negli Stati membri di organismi nocivi ai
  vegetali ed ai prodotti vegetali",
- del  decreto del  Presidente della Repubblica 21 dicembre 1996,
  n. 697 "Regolamento recante norme di attuazione della direttiva
  92/34/CEE relativa  alla commercializzazione  delle piantine da
  frutto destinate  alla produzione  e dei  relativi materiali di
  moltiplicazione",
- del  decreto del  Presidente della Repubblica 21 dicembre 1996,
  n. 698 "Regolamento recante norme di attuazione della direttiva
  92/33/CEE relativa  alla commercializzazione  delle piantine di
  ortaggi  e   dei  relativi   materiali  di  moltiplicazione  ad
  eccezione delle sementi",
- e della direttiva 77/93/CEE del Consiglio, del 21 dicembre 1976
  concernente le misure di protezione contro l'introduzione nella
  Comunità  di  organismi  nocivi  ai  vegetali  o  ai  prodotti
  vegetali e contro la loro diffusione nella Comunità.

2. Rimangono  escluse dall'ambito  di applicazione della presente
legge:

a) la disciplina della produzione e del commercio delle sementi e
   piante da rimboschimento, di cui alla legge 22 maggio 1973, n.
   269 "Disciplina  della produzione e del commercio di sementi e
   piante di rimboschimento" e successive modifiche;
b) la  disciplina dell'attività sementiera, di cui alla legge 25
   novembre 1971,  n. 1096 "Disciplina dell'attività sementiera"
   e successive  modifiche, salvo quanto previsto agli articoli 2
   e 6 della presente legge;
c) la  disciplina della  produzione e del commercio dei materiali
   di moltiplicazione  vegetativa della  vite, di  cui al decreto
   del Presidente  della  Repubblica  24  dicembre  1969,  n.1164
   "Norme sulla  produzione e  sul  commercio  dei  materiali  di
   moltiplicazione vegetativa della vite" e successive modifiche.

ARTICOLO 2
(Autorizzazione regionale)

1. L'esercizio  dell'attività di produzione di piante e parti di
piante destinate  alla vendita  ed il  commercio all'ingrosso  di
piante, parti  di piante  e prodotti sementieri sono subordinati,
ai   fini    della   protezione    fitosanitaria,   ad   apposita
autorizzazione   rilasciata   dall'Agenzia   Regionale   per   la
Protezione Ambientale  della Toscana  (ARPAT) di  cui alla  legge
regionale  18   aprile  1995,   n.66  "Istituzione   dell'Agenzia
Regionale per la Protezione Ambientale della Toscana".

2.  L'autorizzazione   regionale  sostituisce  le  autorizzazioni
previste dalle norme di cui all'articolo 1, comma 1.

3. L'autorizzazione regionale abilita all'esercizio di uno o più
settori di attività di cui all'articolo 4 comma 4.

4.  L'autorizzazione  regionale  è  rilasciata  nel  termine  di
sessanta giorni  dalla consegna  della domanda  all'ARPAT,  fatta
salva  l'eventuale   sospensione  del   termine,   su   richiesta
dell'ARPAT,  per   il  completamento   o   l'integrazione   della
documentazione allegata.

5. Il  termine di  cui al comma 4 può essere prorogato di trenta
giorni  qualora  l'ARPAT,  al  fine  di  evitare  il  rischio  di
diffusione,  di   parassiti  pericolosi   e  diffusibili,   debba
effettuare analisi specialistiche non abituali.

6.  L'autorizzazione   è  eventualmente  aggiornata,  a  seguito
dell'effettuazione  delle   relative  verifiche,  entro  sessanta
giorni dal  ricevimento delle comunicazioni di cui all'articolo 5
comma 1 lettere c) e d).

7. L'autorizzazione  non decade  nel caso di morte del titolare o
di cessione  della titolarità  dell'impresa.  è  consentita  la
prosecuzione dell'attività  da parte  degli aventi  titolo  alla
successione, purchè ne sia data notizia all'ARPAT entro sessanta
giorni dalla morte o dalla cessione e fatta salva la verifica, da
parte  dell'ARPAT   stessa,  del   possesso,  nei   soggetti  che
succedono,  dei  requisiti  di  professionalità  previsti  dalla
normativa vigente.

8. La  presentazione della  domanda di autorizzazione consente lo
svolgimento delle  attività di  preparazione del  terreno  e  di
allevamento delle piante.

ARTICOLO 3
(Domanda di autorizzazione)

1.  La   Giunta  regionale   stabilisce  le   modalità  per   la
presentazione   della    domanda   di    autorizzazione   e   per
l'aggiornamento dell'autorizzazione stessa.

2.  La  domanda  di  autorizzazione,  presentata  su  un  modello
approvato dalla Giunta regionale, contiene in particolare:

a) le generalità del richiedente;
b) il settore di attività di cui al successivo articolo 4;
c) la  dichiarazione attestante la proprietà o la disponibilità
   dei beni immobili destinati all'esercizio dell'attività ed il
   possesso dei  requisiti di  professionalità  richiesti  dalla
   normativa vigenti;
d) per  le colture  in campo:  le principali  specie delle piante
   coltivate; per  le  colture  protette:  l'indirizzo  colturale
   prevalente;
e) la   dichiarazione  di  conformità  degli  impianti  e  delle
   attrezzature a quanto previsto dalle normative vigenti;
f) i    riferimenti  catastali  dei  terreni  e  delle  strutture
   destinati all'attività.

3. Ai fini dell'istruttoria delle domande, l'ARPAT può stipulare
con i  Centri Autorizzati di Assistenza Procedimentale (CAAP), di
cui all'articolo  4 della  legge regionale  9 febbraio 1998, n.11
"Norme per  lo snellimento  e la  semplificazione  dell'attività
amministrativa in  materia  di  agricoltura,  foreste,  caccia  e
pesca", apposite  convenzioni per  lo svolgimento  di determinate
fasi procedimentali  prive di discrezionalità amministrativa. Il
Consiglio regionale definisce i criteri cui devono uniformarsi le
suddette  convenzioni   ed  individua   le  fasi   procedimentali
attribuibili ai CAAP.

ARTICOLO 4
(Registro regionale unico dei produttori)

1. è  istituito presso  l'ARPAT il  Registro regionale unico dei
produttori, di seguito denominato Registro regionale.

2. Al  Registro regionale  sono iscritte  le ditte autorizzate ai
sensi della presente legge.

3. Il  Registro regionale assolve le funzioni di tutti i registri
previsti in materia da normative nazionali o comunitarie.

4. Il Registro regionale è organizzato su base provinciale ed è
suddiviso nelle  seguenti sezioni,  cui corrispondono  i relativi
settori di attività:

a) aziende   che    moltiplicano    o  coltivano  o  producono  e
   commercializzano vegetali  o prodotti  vegetali per i quali è
   richiesta l'autorizzazione,  ai sensi  della L. 987/1931 o del
   DLgs 536/1992;
b) aziende   che    moltiplicano    o  coltivano  o  producono  e
   commercializzano vegetali  o prodotti  vegetali compresi negli
   elenchi ufficiali  in attuazione  del DLgs  535/1992 e dei DPR
   697/1996 e 698/1996;
c) aziende  singole o  associate che  rientrano  nel  sistema  di
   produzione volontaria  di piante certificate di cui ai decreti
   del Ministro  dell'Agricoltura e  delle Foreste del 23 ottobre
   1987 e del 2 luglio 1991, n. 289 e successive modifiche;
d) aziende  che commercializzano all'ingrosso vegetali o prodotti
   vegetali.

5. L'ARPAT trasmette annualmente alle Province copia del Registro
regionale.

ARTICOLO 5
(Obblighi e divieti del titolare di autorizzazione)

1.  Il   titolare  di  autorizzazione  è  soggetto  ai  seguenti
obblighi:

a) controllare    periodicamente  lo  stato  fitosanitario  delle
   colture e  comunicare tempestivamente  all'ARPAT la comparsa o
   la sospetta  presenza di  organismi nocivi  di quarantena,  di
   parassiti o di malattie non conosciute o non controllabili con
   i mezzi di lotta correnti;
b) concedere   ai  soggetti  incaricati  della  vigilanza  libero
   accesso ai  fondi, ai  luoghi  di  produzione,  ai  locali  di
   confezionamento,  di   deposito  e   vendita  dei  vegetali  e
   consentire  l'ispezione   dei   registri   e   dei   documenti
   obbligatori;
c) comunicare  all'ARPAT, prima  della messa  in coltura di nuovi
   appezzamenti, le variazioni della consistenza particellare dei
   terreni destinati a vivaio;
d) comunicare  all'ARPAT, non oltre il termine di sessanta giorni
   successivi,  ogni   altra  variazione   dei   dati   riportati
   nell'autorizzazione;
e) comunicare  preventivamente all'ARPAT l'inizio delle attività
   di   moltiplicazione   di   materiale   vegetale   proveniente
   dall'esterno  dell'azienda,  ad  eccezione  del  materiale  di
   propagazione acquistato presso ditte autorizzate;
f) comunicare  all'ARPAT, non oltre il termine di sessanta giorni
   successivi, la cessazione dell'attività;
g) conservare per almeno un anno i passaporti delle piante di cui
   al DLgs 536/1992;
h) detenere  presso la  sede aziendale  il "Registro  annuale dei
   vegetali e dei prodotti vegetali acquistati, prodotti o ceduti
   a terzi",  per le  specie e  con le  modalità previste  dalla
   normativa vigente  e secondo  le indicazioni  stabilite  dalla
   Giunta regionale;  il registro  è conservato  per almeno  due
   anni successivi a quello di riferimento.

2. Il  titolare di  autorizzazione alla  produzione di  piante, o
parti di  piante destinate  alla vendita  tiene, presso  la  sede
aziendale,  una   copia  della  planimetria  catastale  ove  sono
riportati, con aggiornamento al 31 dicembre dell'anno precedente,
la destinazione  dei terreni coltivati, l'indicazione delle serre
fisse presenti e le specie delle principali piante coltivate.

3. Il  titolare di  autorizzazione non  può porre  in vendita  o
cedere ad alcun titolo materiale vegetale che presenta sintomi di
infezione o  infestazione, se  non dopo l'eliminazione totale dei
parassiti mediante disinfezione o disinfestazione.

ARTICOLO 6
(Commercio al dettaglio)

1. L'attività di commercio al dettaglio di fiori, fronde, piante
in vaso e prodotti sementieri non è soggetta ad autorizzazione.

2. Il  commercio su  aree pubbliche  di piante  e parti di piante
destinate alla  coltivazione è consentito secondo le modalità e
nelle forme  previste dalla  normativa  vigente  in  materia,  ad
eccezione della forma itinerante.

3. Nel  caso di  attività di  produzione di  piante o  parti  di
piante destinate alla vendita è consentita la vendita diretta ai
sensi della legge 9 febbraio 1963, n. 59 "Norme per la vendita al
pubblico in  sede stabile  dei prodotti  agricoli da  parte degli
agricoltori produttori diretti."

ARTICOLO 7
(Funzioni dell'ARPAT)

1.   L'ARPAT,   nell'esercizio   delle   funzioni   di   Servizio
fitosanitario regionale,  ai sensi  dell'articolo 8  ter della LR
66/1995, provvede in particolare:

a) al  rilascio dell'autorizzazione regionale di cui all'articolo
   2;
b) al  rilascio  dei  certificati  fitosanitari  per  i  vegetali
   destinati a  importazione, esportazione  e riesportazione,  ai
   sensi della dir. 77/93/CEE e successive modifiche;
c) all'esecuzione  dei controlli  e alla  vigilanza sui  vegetali
   nella fase di produzione e commercializzazione;
d) alla  proposta relativa  all'effettuazione  di  interventi  di
   lotta  obbligatoria   ed  al  controllo  sulla  loro  corretta
   esecuzione;
e) alla  raccolta e  alla divulgazione  dei  dati  relativi  alla
   presenza e alla diffusione sul territorio di organismi nocivi;
f) all'effettuazione  di indagini  sistematiche e  periodiche per
   verificare la presenza di organismi nocivi nelle zone protette
   ed alla  loro comunicazione  al  Ministero  per  le  Politiche
   Agricole e Forestali - Servizio Fitosanitario Centrale;
g) al  controllo dei vegetali nei punti di entrata del territorio
   nazionale ricadenti in ambito regionale;
h) alla tenuta del Registro regionale di cui all'articolo 4;
i) alla vigilanza sui laboratori di analisi fitosanitarie;
j) al  controllo dello  stato fitosanitario  e della  rispondenza
   genetica dei  materiali di propagazione vegetale soggetti alla
   certificazione volontaria  e all'autorizzazione  del  relativo
   commercio;
k) alla  proposta di  particolari controlli e alla definizione di
   eventuali soglie  di tolleranza per parassiti già individuati
   o individuabili;
l) allo  svolgimento  degli  adempimenti  fitosanitari  derivanti
   dall'applicazione della  normativa comunitaria  in materia  di
   commercializzazione  dei  vegetali  e  dei  loro  derivati  di
   moltiplicazione.

2. L'ARPAT,  per lo  svolgimento dei  compiti di  cui al comma 1,
può avvalersi  della collaborazione di istituzioni scientifiche,
istituti di  ricerca e  sperimentazione  agraria,  laboratori  di
analisi autorizzati  e di  ogni altra  istituzione con competenze
specifiche nella materia di cui alla presente legge.

3. L'ARPAT,  entro il 31 Marzo di ogni anno, presenta alla Giunta
regionale una  relazione sullo svolgimento, nell'anno precedente,
delle attività di cui al comma 1.

4. La  Giunta  regionale  può  emanare  direttive  di  carattere
tecnico per  l'ARPAT ai fini dello svolgimento delle attività di
cui alla presente legge.

ARTICOLO 8
(Controllo e vigilanza fitosanitaria)

1. Il controllo e la vigilanza sull'osservanza delle disposizioni
della presente legge sono effettuati dall'ARPAT.

2. L'attività di controllo e di vigilanza si svolge per mezzo di
controlli ordinari,  che vengono  effettuati periodicamente  e  a
campione dagli ispettori fitosanitari che a tal fine:

a) sono iscritti al Registro nazionale degli addetti ai controlli
   fitosanitari di cui all'articolo 4 comma 1 lettera g) del DLgs
   536/1992;
b) sono muniti di apposita tessera di riconoscimento, comprovante
   l'appartenenza al  Servizio Fitosanitario  Nazionale, ai sensi
   delle disposizioni statali vigenti.

3. Gli  ispettori fitosanitari  sono  in  possesso  dei  seguenti
requisiti:

a) laurea   in    scienze  agrarie  o  forestali,  o  in  scienze
   biologiche, ovvero diploma di perito agrario, di agrotecnico o
   titolo  equipollente  maturato  presso  scuole  di  formazione
   agraria o forestale;
b) specifica  preparazione conseguita mediante frequenza di corsi
   di formazione  professionale, oppure  mediante un tirocinio di
   sei mesi presso le strutture fitosanitarie dell'ARPAT.

4. Gli  ispettori fitosanitari esercitano le loro funzioni con le
facoltà di  cui agli  articoli 3  e 9 della L.987/1931; pertanto
essi possono:

a) accedere  ai fondi  per accertare  la presenza  di malattie  e
   parassiti diffusibili o pericolosi per i vegetali e verificare
   la rispondenza  genetica del  materiale vegetale,  nonchè  la
   corretta impostazione  ed esecuzione  dei processi  produttivi
   con particolare riferimento ai punti critici individuati;
b) imporre  la disinfezione,  la disinfestazione o la distruzione
   delle piante, parti di piante e semi ritenuti infetti, nonchè
   dei materiali  di imballaggio,  recipienti e quant'altro possa
   costituire veicolo di infezione;
c)  vietare  nel  territorio  comunitario  l'introduzione  ed  il
   transito di  piante, semi e prodotti vegetali ritenuti infetti
   o portatori di germi di malattie e parassiti;
d) impedire  l'esportazione di  piante, parti  di piante,  semi e
   prodotti vegetali  ritenuti infetti  o portatori di germi o di
   infezione.

5. Ai destinatari delle misure di cui al comma 4 lettere b), c) e
d) non è dovuto alcun indennizzo.

6. In caso di inerzia dei destinari delle misure imposte ai sensi
del comma  4 lettera  b), l'ARPAT provvede direttamente alla loro
esecuzione, ponendo  i  relativi  oneri  a  carico  dei  soggetti
inadempienti.

ARTICOLO 9
(Quarantena fitosanitaria)

1. Allo  scopo di impedire la diffusione di malattie pericolose e
diffusibili, il  Presidente della  Giunta regionale,  su proposta
dell'ARPAT, istituisce,  con ordinanza,  la quarantena, indicando
la località  della messa  a dimora  dei vegetali,  il  tempo  di
permanenza, i  tempi e  le modalità  dei controlli,  nonchè  le
direttive tecniche per la conduzione della quarantena stessa.

2. L'ordinanza  indica il  soggetto a carico del quale sono poste
le spese per le operazioni, ivi comprese le cure colturali.

ARTICOLO 10
(Tariffario)

1. Per  l'erogazione  dei  servizi  nell'ambito  delle  attività
fitosanitarie di  cui alla  presente legge gli utenti sono tenuti
al versamento  all'ARPAT di un corrispettivo, determinato in base
ad uno  specifico tariffario  approvato dalla  Giunta  regionale,
sentite le organizzazioni professionali agricole.

2. Con  lo stesso  atto di  approvazione del tariffario la Giunta
regionale individua  le attività  dell'ARPAT che  danno luogo  a
servizi, e definisce le modalità di pagamento del corrispettivo.

ARTICOLO 11
(Sanzioni amministrative)

1. Sono  fatte salve  le sanzioni  penali  previste  dalle  legai
vigenti  ove   gli  illeciti   di  cui   al   presente   articolo
costituiscano reato.

2. Chiunque  esercita l'attività di produzione di piante e parti
di piante  destinate alla  vendita senza autorizzazione è punito
con la  sanzione pecuniaria  da L. 3.000.000 (Euro 1.549,37) a L.
18.000.000 (Euro 9.296,22).

3. Chiunque  esercita il  commercio di  piante, parti di piante e
prodotti  sementieri   senza  autorizzazione  è  punito  con  la
sanzione pecuniaria  da L. 1.500.000 (Euro 774,68) a L. 9.000.000
(Euro 4.648,11).

4. Chiunque  commercializza vegetali  provenienti  da  vivai  non
autorizzati è  punito con la sanzione pecuniaria da L. 1.000.000
(Euro 516,46) a L. 6.000.000 (Euro 3.098,74).

5. Chiunque  esercita il  commercio di  piante e  parti di piante
destinate alla  coltivazione in forma itinerante è punito con la
sanzione pecuniaria  da L. 1.000.000 (Euro 516,46) a L. 6.000.000
(Euro 3.098,74).

6. Chiunque non rispetta i divieti di cui all'articolo 5, comma 3
è punito  con la  sanzione  pecuniaria  da  L.  1.000.000  (Euro
516,46) a L. 6.000.000 (Euro 3.098,74).

7.  Chiunque   non  ottempera  alle  disposizioni  inerenti  agli
obblighi di  quarantena, di  cui all'articolo 9, è punito con la
sanzione pecuniaria  da L. 1.000.000 (Euro 516,46) a L. 6.000.000
(Euro 3.098,74).

8. Chiunque  non adempie  agli obblighi  di cui  all'articolo  5,
comma 1,  lettere a),  b), c),  d), e)  è punito con la sanzione
pecuniaria da  L. 250.000  (Euro 129,11)  a  L.  1.500.000  (Euro
774,68).

9. Chiunque  non adempie  agli obblighi  di cui  all'articolo  5,
comma 1, lettere f) g) ed h) è punito con la sanzione pecuniaria
da L. 150.000 (Euro 77,47) a L. 900.000 (Euro 464,81).

10. Chiunque non adempie all'obbligo di cui all'articolo 5, comma
2 è  punito con  la sanzione  pecuniaria  da  L.  200.000  (Euro
103,29) a L. 1.200.000 (Euro 619,75).

11. Chiunque  non rispetta  le disposizioni di lotta obbligatoria
di cui  all'articolo 7,  comma 1,  lettera d),  è punito  con la
sanzione pecuniaria  da L.  200.000 (Euro  103,29) a L. 1.200.000
(Euro 619,75).

12. Chiunque  non trascrive  sul registro  di cui all'articolo 5,
comma 1  lettera h),  i dati  dei passaporti  delle piante  e dei
vegetali acquistati,  prodotti o  ceduti a terzi è punito con la
sanzione pecuniaria  da L.  200.000 (Euro  103,29) a L. 1.200.000
(Euro 619,75).

13. Chiunque  non emette,  per i  vegetali  ceduti  a  terzi,  il
passaporto    delle     piante    ovvero    il    documento    di
commercializzazione,  nei   casi  in   cui  è  prescritto  dalla
normativa vigente,  è punito  con la  sanzione pecuniaria  da L.
1.000.000 (Euro 516,46) a L. 6.000.000 (Euro .3.098,74).

14. Chiunque  non accompagna  i vegetali  ceduti a  terzi con  il
passaporto   delle    piante   ovvero   con   il   documento   di
commercializzazione,  nei   casi  in   cui  è  prescritto  dalla
normativa vigente,  o li  compila irregolarmente è punito con la
sanzione pecuniaria  da L.  200.000 (Euro  516,46) a  L.1.200.000
(Euro 3.098,74).

15.  Chiunque   non  esegue  gli  interventi  ordinati  ai  sensi
dell'articolo 8,  comma 4,  lettera b)  è punito con la sanzione
pecuniaria da  L. 250.000  (Euro 129,11)  a  L.  1.500.000  (Euro
774,68).

16. Se la violazione di cui al comma 13 è reiterata nell'arco di
un anno,  oltre alla sanzione pecuniaria prevista, è disposta la
sospensione dalla  facoltà di  emissione  del  passaporto  delle
piante  ovvero  del  documento  di  commercializzazione,  per  un
periodo non  inferiore a  quindici e  non  superiore  a  sessanta
giorni.

17. Se la violazione di cui al comma 15 è reiterata nell'arco di
tre anni, oltre alla sanzione pecuniaria prevista, è disposta la
sospensione dell'autorizzazione  regionale di  cui all'articolo 2
per un  periodo non  inferiore  a  quindici  e  non  superiore  a
centoventi giorni.

ARTICOLO 12
(Applicazione delle sanzioni amministrative)

1. Ai  fini dell'applicazione  delle sanzioni  amministrative  si
osservano le  disposizioni di cui alla legge 24 novembre 1981, n.
689 "Modifiche  al sistema  penale" ed  alla legge  regionale  12
novembre  1993,   n.85  "Disposizioni  per  l'applicazione  delle
sanzioni amministrative pecuniarie".

2.   L'ente   competente   all'irrogazione   delle   sanzioni   e
all'introitamento delle somme riscosse è la Regione.

ARTICOLO 13
(Sospensione e revoca dell'autorizzazione regionale)

1.   L'ARPAT   sospende   l'autorizzazione   regionale   di   cui
all'articolo 2  o la  facoltà di  emissione del passaporto delle
piante ovvero  del documento  di commercializzazione, qualora sia
accertata almeno  una delle seguenti condizioni e fino al momento
in cui la stessa viene meno:

a) la  presenza del  dieci  per  cento  di  piante  totalmente  o
   parzialmente disseccate da tempo o da più stagioni per motivi
   biotici o abiotici;
b) la  presenza di piante con sintomi di parassiti di quarantena,
   nei valori percentuali indicati dalla Giunta regionale;
c) la presenza del venti per cento di piante con sintomi di altri
   parassiti pericolosi.

2. L'ARPAT  revoca l'autorizzazione regionale di cui all'articolo
2 o  la facoltà  di emissione del passaporto delle piante ovvero
del documento di commercializzazione, qualora all'accertamento di
una o  più delle  condizioni di cui al comma 1 ne segua un altro
nell'arco di due anni.

ARTICOLO 14
(Disposizioni transitorie e finali)

1. Entro sei mesi dall'entrata in vigore della presente legge, il
Consiglio regionale  definisce i  criteri per  la  stipula  delle
convenzioni di  cui all'articolo  3 comma  3 ed individua le fasi
procedimentali attribuibili ai CAAP.

2. Entro lo stesso termine di cui al comma 1, la Giunta regionale
adotta la  modulistica  di  cui  all'articolo  3  comma  2  e  le
disposizioni applicative, tra cui:

a) le   modalità    per    la  presentazione  della  domanda  di
   autorizzazione  e   per  l'aggiornamento   dell'autorizzazione
   stessa di cui all'articolo 3 comma 1;
b) le  indicazioni, su  proposta dell'ARPAT,  per la  tenuta  del
   Registro  annuale   dei  vegetali   e  dei  prodotti  vegetali
   acquistati, prodotti  o ceduti  a terzi  di cui all'articolo 5
   comma 1, lettera h);
c) il  tariffario, l'individuazione dei servizi e le modalità di
   pagamento del corrispettivo di cui all'articolo 10;
d) l'indicazione  dei valori  percentuali di cui all'articolo 13,
   comma 1, lettera b).

3. Entro tre mesi dall'entrata in vigore della presente legge, le
Province trasmettono  all'ARPAT gli  elenchi  e  le  informazioni
riportate nei registri provinciali di cui alla legge regionale 12
aprile  1995,   n.  55  "Misure  di  protezione  fitosanitaria  e
disciplina dell'attività vivaistica".

4. Le autorizzazioni per la produzione o il commercio di vegetali
o prodotti  vegetali rilasciate  prima della  entrata  in  vigore
della presente  legge,  ai  sensi  della  LR  55/1995,  del  DLgs
535/1992 e dei DPR 697/1996 e 698/1996, sono considerate valide e
con i  medesimi  effetti  dell'autorizzazione  regionale  di  cui
all'articolo 2.

ARTICOLO 15
(Modifiche)

1. Alla  lettera a)  del comma  1 dell'articolo  8 ter  della  LR
66/1995 le  parole "al titolo III della legge regionale 12 aprile
1995,  n.   55"  sono   sostituite  con  le  parole  "alla  legge
regionale___" e  le parole  "con  esclusione  di  quelli  di  cui
all'art. 12 della legge citata" sono abrogate.

2. La LR 55/1995 è abrogata.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 6 aprile 2000

Marcucci
(Incaricata con DPGR n. 221 del 15.06.95)

La presente  legge è  stata approvata dal Consiglio Regionale il
29-02-2000 ed è stata vistata dal Commissario del Governo il 31-
03-2000.



PRODOTTI AGRICOLI
FITOBIOLOGIA
CONTROLLI

