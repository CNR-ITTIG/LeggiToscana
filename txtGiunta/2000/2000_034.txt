Modifica ed  integrazione della  legge regionale 9 settembre 1991
n. 47 "Norme sull'eliminazione delle barriere architettoniche".

Il Consiglio Regionale ha approvato il 21-02-2000
Il Commissario del Governo ha apposto il visto il 15-03-2000
Il Presidente  della Giunta  Regionale promulga la seguente legge
regionale:

ARTICOLO 1
(Modifiche all'art. 1 della LR 9 settembre 1991, n. 47)

1. Il  comma 1  dell'art. 1  della LR 9 settembre 1991, n. 47, è
sostituito dal seguente:

   "1. In  osservanza delle disposizioni di cui all'art. 27 della
   legge 30  marzo 1971,  n. 118  (Conversione in legge del DL 30
   gennaio 1971,  n. 5,  e nuove  norme in favore dei mutilati ed
   invalidi  civili),   della  legge   9  gennaio  1989,  n.  13,
   modificata ed  integrata dalla  legge 27 febbraio 1989, n. 62,
   della  legge   5  febbraio  1992,  n.  104  (Legge-quadro  per
   l'assistenza, l'integrazione sociale e i diritti delle persone
   handicappate) e  del DPR  24 luglio  1996, n.  503 la presente
   legge  detta  norme  per  la  realizzazione  e  per  la  piena
   utilizzazione  di   un  ambiente  costruito  rispondente  alle
   esigenze di  tutti i  cittadini, indipendentemente  dall'età,
   dalle caratteristiche psico-fisiche e senso-percettive al fine
   di  garantire   a  ciascuno   l'esercizio  autonomo   di  ogni
   attività."
   
2. Dopo  il comma 1 dell'art. 1 della LR 9 settembre 1991, n. 47,
è inserito il seguente:

   "1 bis. La Regione determina nei propri atti di programmazione
   il coordinamento  delle disposizioni  in materia  di  barriere
   architettoniche contenute  all'interno delle  specifiche leggi
   di settore definendo regole e modalità per il soddisfacimento
   della domanda  sociale relativa all'accessibilità e mobilità
   territoriale."
   
ARTICOLO 2
(Modifiche all'art. 2 della LR 9 settembre 1991, n. 47)

1. La lettera e), comma 2, dell'art. 2 della LR 9 settembre 1991,
n. 47, è sostituita come segue:

   "e) agli  spazi ed  ai percorsi urbani, nonché alle strutture
   esterne alla costruzioni di cui al DPR 503/96".
   
ARTICOLO 3
(Modifiche all'art. 3 della LR 9 settembre 1991, n. 47)

1. il  comma 1  dell'art. 3  della LR 9 settembre 1991, n. 47, è
sostituito dal seguente:

   "1. La  progettazione e  l'esecuzione degli  ambienti e  delle
   strutture comprese  nel campo  di  attuazione  della  presente
   legge, quali  definiti all'art.  2, devono  essere  conformati
   alle disposizioni  di cui all'art. 27 della legge 118/71 ed al
   DPR 503/96  per  gli  edifici  pubblici  e  alle  prescrizioni
   tecniche del  DM 14  giugno 1989,  n. 236 emanate ai sensi del
   comma 2  dell'art. 1,  della legge  n. 13/89  e sue successive
   modifiche ed  integrazioni per  gli edifici  privati,  nonché
   alle istruzioni  tecniche emanate  ai sensi dell'art. 13 della
   legge  regionale   16  gennaio   1995,  n.   5  e   successive
   modificazioni ed  alla normativa  in  materia  di  recupero  e
   qualificazione dei sistemi insediativi.
   
ARTICOLO 4
(Modifiche e  integrazioni all'art.  4 della LR 9 settembre 1991,
n. 47)

1. Al  comma 1 dell'art. 4 della LR 9 settembre 1991, n. 47, dopo
le parole:  "informativo e  di aggiornamento,"  sono inserite  le
seguenti: "in  coerenza con quanto disposto dalla legge regionale
11 agosto 1999, n. 49".

2. I commi 3, 4 e 5 dell'art. 4 della LR 9 settembre 1991, n. 47,
sono sostituiti dai seguenti:

   "3. La  Regione Toscana,  al fine  di promuovere  e  sostenere
   l'attuazione  dei   programmi  comunali   di  intervento   per
   l'abbattimento delle  barriere  architettoniche  approvati  ai
   sensi dell'art.  9, elabora  all'interno del  Piano  integrato
   sociale regionale  (PISR) indirizzi per un coordinamento degli
   interventi a  livello di  zona prevedendo specifiche misure di
   sostegno nell'ambito dell'utilizzo del Fondo sociale istituito
   ai sensi dell'art. 68 della legge regionale 3 ottobre 1997, n.
   72 e  con altri  eventuali stanziamenti  previsti nel bilancio
   regionale.
   
   4. Il  PISR definisce tra l'altro indicatori e parametri volti
   a garantire  un sistema  omogeneo e continuo di informazioni e
   conoscenze relative  all'ambiente costruito  idonei a favorire
   il processo  di programmazione  sul  territorio  indicando  le
   forme  di   compatibilità  e  fattibilità,  con  particolare
   riferimento alle  zone  caratterizzate  da  forme  di  degrado
   insediativo urbano  e territoriale  in rapporto agli indirizzi
   forniti   dalla   normativa   in   materia   di   recupero   e
   qualificazione dei sistemi insediativi.
   
   5. Al  fine di  ottimizzare l'uso  delle  risorse  la  Regione
   verifica  che   nei  vari  programmi  e  piani  relativi  alle
   politiche regionali  di settore  sia assicurata l'integrazione
   con  gli   indirizzi  contenuti   nel  PISR   in  materia   di
   eliminazione delle barriere architettoniche."
   
ARTICOLO 5
(Inserimento degli  articoli 4-bis, 4-ter, 4-quater dopo l'art. 4
della LR 9 settembre 1991, n. 47)

1. Dopo  l'art. 4 della LR 9 settembre 1991, n. 47, sono inseriti
i seguenti articoli:

   "Art. 4-bis
   Progetti sperimentali
   
   1. Per  il perseguimento di specifici obiettivi di innovazione
   e  sperimentazione,   la  Giunta  Regionale  promuove  e  cura
   particolari progetti  che abbiano rilievo regionale e alla cui
   realizzazione  possono   partecipare  enti  locali  e/o  altri
   soggetti di diritto pubblico e privato.
   
   2. A  tal fine la Giunta Regionale assume le eventuali intese,
   convenzioni, accordi  di programma  con tali soggetti e con le
   organizzazioni rappresentative  delle persone con handicap con
   le Aziende  e gli  Enti preposti  alla gestione  del trasporto
   pubblico.
   
   3. La  Regione Toscana  attiva specifici  accordi di programma
   con enti  e società di gestione delle telecomunicazioni, enti
   e società  preposti alla  gestione del  trasporto pubblico su
   gomma,  ferro   nonché  società  di  gestione  di  strutture
   aeroportuali e portuali al fine di attuare specifici programmi
   di abbattimento delle barriere architettoniche e di ricerca di
   soluzioni innovative  relativamente ai  problemi di  trasporto
   urbano ed  extraurbano e  con lo  scopo di  definire eventuali
   prototipi e  soluzioni  conformi  relative  alla  sistemazione
   delle principali  stazioni, aree di sosta, zone aeroportuali e
   portuali.
   
   ARTICOLO 4-ter
   (Osservatorio della mobilità e accessibilità)
   
   1. Al  fine di costituire una base informativa per l'attività
   di programmazione  e gestione  degli interventi previsti dalla
   presente legge  è istituito un osservatorio della mobilità e
   accessibilità da  realizzarsi in  accordo  con  le  procedure
   previste per  l'attivazione del SIT di cui all'art. 4 della LR
   5/95 e  successive modificazioni  e dell'osservatorio  sociale
   articolato a livello provinciale previsto dalla LR 72/97.
   
   2. La  Giunta Regionale  stabilisce le  modalità e  le  forme
   organizzativi  di  attivazione  dell'osservatorio,  stabilisce
   inoltre il  materiale documentale  da inserire  in un Archivio
   Regionale   di    studi   e   progetti   sulla   mobilità   e
   accessibilità,  nonché   le  modalità   di  una   periodica
   revisione dello stesso e delle forme di pubblicizzazione degli
   atti e degli studi più efficaci.
   
   ARTICOLO 4-quater
   (Formazione)
   
   1.  Nell'ambito   della  più   vasta  azione   di  formazione
   professionale, le  Province promuovono  e realizzano, anche in
   collaborazione con le Associazioni di tutela delle persone con
   handicap più  rappresentative operanti  sul territorio azioni
   formative  sulle   problematiche   della   progettazione   per
   l'accessibilità,   rivolte    a   coloro   che   intervengono
   direttamente sia  nel ruolo  di progettisti  che in  quello di
   autorizzazione e vigilanza."
   
ARTICOLO 6
(Integrazioni e  modifiche all'art.  5 della LR 9 settembre 1991,
n. 47)

1. Dopo  il comma 2 dell'art. 5 della LR 9 settembre 1991, n. 47,
è inserito il seguente:

   "2-bis. Per l'elaborazione e la realizzazione dei programmi di
   intervento per  l'eliminazione delle  barriere architettoniche
   di cui  all'art. 9, i Comuni, singoli o associati, trasmettono
   al Presidente  dell'Articolazione zonale  della Conferenza dei
   Sindaci  proposte   progettuali  redatte   sulla  base   degli
   indirizzi e  delle priorità  indicati dal  PISR ai fini della
   loro approvazione  nei piani  di zona  secondo  ,le  procedure
   previste all'art.  11 della  LR 72/97  e  dallo  stesso  Piano
   integrato sociale regionale.
   
2. Dopo  il comma 2 bis dell'art. 5 della LR 9 settembre 1991, n.
47 è inserito il seguente:

   "2-ter.  Nei   progetti  territoriali  i  Comuni  indicano  le
   modalità del  coinvolgimento  delle  Associazioni  di  tutela
   delle persone  con handicap  più rappresentative operanti sul
   territorio per  la verifica  dei  risultati  degli  interventi
   realizzati."
   
3. Il  comma 4  dell'art. 5  della LR  9 settembre 1991, n. 47 è
così sostituito:

   "4.  Il  Comune  in  sede  di  rilascio  delle  concessioni  o
   autorizzazioni edilizie,  prescrive l'esecuzione  delle  opere
   necessarie ad ottenere la conformità con la normativa tecnica
   di cui  all'art. 3.  Tali  concessioni  o  autorizzazioni  non
   possono  essere   rilasciate  in   mancanza  della  prescritta
   conformità dei  singoli progetti.  Per le opere ed interventi
   sottoposti ad  attestazione di  conformità, di cui all'art. 4
   della legge  regionale 14  ottobre 1999,  n. 52,  la  denuncia
   d'inizio d'attività  deve  asseverare  la  conformità  della
   progettazione ed  esecuzione delle  opere  o  interventi  alla
   normativa tecnica di cui all'art. 3."
   
ARTICOLO 7
(Sostituzione dell'art. 6 della LR 9 settembre 1991, n. 47)

1. L'art.  6 della  LR 9 settembre 1991, n. 47, è sostituito dal
seguente:

   "Art. 6
   Caratteristiche dei veicoli destinati al trasporto pubblico
   
   1.  Il   materiale  rotabile   per  trasporto   pubblico  deve
   rispondere ai  requisiti previsti  dal  Decreto  ministro  dei
   trasporti 18 luglio 1981 e dal DPR 503/96.
   
   2. I  veicoli che  vengono immessi  in servizio  devono essere
   conformi  alle   norme  relative   all'accessibilità   e   al
   superamento delle  barriere  architettoniche  contenute  nella
   proposta di  direttiva del Parlamento europeo pubblicata sulla
   Gazzetta Ufficiale  delle Comunità Europee del 20/01/98, come
   previsto dalla  legge 18  giugno 1998,  n. 194 (Interventi nel
   settore dei trasporti)."
   
ARTICOLO 8
(Sostituzione dell'art. 7 della LR 9 settembre 1991, n. 47)

1. L'art.  7 della  LR 9 settembre 1991, n. 47, è sostituito dal
seguente:

   " Art. 7
   Programma di adeguamento del trasporto pubblico
   1. Le  Aziende e gli Enti preposti alla gestione del trasporto
   pubblico su ferro, su gomma, su fune nonché di navigazione di
   ambito regionale,  nel rispetto  di quanto  previsto  dal  DPR
   503/96, predispongono  programmi specifici  per  l'adeguamento
   del proprio  materiale rotabile  e delle  proprie strutture ed
   impianti fissi.
   
   Tali  programmi   fissano  scadenze   temporali  per  la  loro
   attuazione ed  indicano le  modalità di reperimento dei mezzi
   finanziari occorrenti  e in  conformità alle  indicazioni del
   Programma  regionale   e  provinciale   dei  servizi   e  alle
   indicazioni  di   pianificazione  dei   trasporti  a   livello
   comunale.
   
   2. I  programmi di  investimento  nel  settore  del  trasporto
   pubblico locale autorizzato si conformano a quanto previsto al
   comma 1 e all'art. 6.
   
   3. È  fatto comunque  obbligo alle  Aziende ed Enti di cui ai
   comma 1 e 2 di adeguare il parco veicoli assicurando una quota
   non inferiore  del 20%  di mezzi opportunamente attrezzati per
   il trasporto  di invalidi  entro il 31.12.2002: il superamento
   della  soglia   minima  costituisce   elemento  di   priorità
   nell'assegnazione dei finanziamenti regionali.
   
   4. I  programmi e  piani  comunali  per  l'abbattimento  delle
   barriere architettoniche sono preventivamente coordinati con i
   piani urbani  del traffico  di cui  all'art.  36  del  decreto
   legislativo 30  aprile 1992  n. 285  secondo  quanto  previsto
   dall'art. 9 della legge regionale 31 luglio 1998, n. 42.
   
   5. Al  fine  di  garantire  la  mobilità  delle  persone  con
   handicap i  Comuni con  più di  80.000 abitanti  o comunque i
   Comuni che ricadono in un'area metropolitana devono prevedere,
   entro il  31.12.2001, l'approvazione  di progetti specifici di
   mobilità che assicurino un miglioramento della qualità della
   stessa.
   
   A tal fine devono essere previste:
   
   a) dotazione  minima del  5% di  Taxi con  ingresso diretto  e
      stazionamento autonomo;
   b) tariffe differenziate per le persone con handicap;
   c) convenzioni  con le  associazioni di  volontariato  per  la
      realizzazione di servizi personalizzati;
   d) realizzazione    di  linee  pilota  dove  siano  utilizzati
      esclusivamente mezzi  privi di  barriere architettoniche  e
      dove le  principali fermate siano realizzate senza barriere
      architettoniche.  Tali   linee  devono  essere  individuate
      preferibilmente tra  quelle che collegano sedi di ospedali,
      uffici pubblici, impianti sportivi e ricreativi."
   
ARTICOLO 9
(Modifiche all'art. 8 della LR 9 settembre 1991, n. 47)

1. Il  comma 2  dell'art. 8  della LR 9 settembre 1991, n. 47, è
abrogato.

ARTICOLO 10
(Modifiche all'art. 9 della LR 9 settembre 1991, n. 47)

1. Il  comma 1  dell'art. 9  della LR 9 settembre 1991, n. 47, è
sostituito dal seguente:

   "1. I  Comuni predispongono  programmi operativi di intervento
   per  l'abbattimento   delle  barriere   architettoniche  anche
   avvalendosi degli strumenti previsti dalla normativa regionale
   in  materia   di  recupero   e  qualificazione   dei   sistemi
   insediativi."
   
2. Dopo  il comma  7 dell'art. 9 della LR 9 settembre 1991, n. 47
è aggiunto il seguente nuovo comma:

   "8.  Per   l'elaborazione  dei  programmi  di  intervento  per
   l'abbattimento delle barriere architettoniche i Comuni possono
   avvalersi della  collaborazione delle  Associazioni di  tutela
   delle persone  con handicap  più rappresentative operanti sul
   territorio."
   
ARTICOLO 11
(Modifiche all'art. 11 della LR 9 settembre 1991, n. 47)

1. L'art.  11 della LR 9 settembre 1991, n. 47, è sostituito dal
seguente:

   "Art. 11
   Norme finanziarie
   
   1. Agli  oneri  di  spesa  derivanti  dall'applicazione  della
   presente  legge   si  fa   fronte  per  l'anno  2000  con  gli
   stanziamenti iscritti  ai capitoli  17008, 17009, 17090, 41005
   del bilancio di previsione.
   
   2. Per gli anni successivi si provvede con legge di bilancio.
   
   3. Il  programma finanziario  di cui  al comma  4 dell'art.  9
   della LR  n. 72/97 determina la quota di risorse, da ripartire
   alle  zone   socio  sanitarie,  riservate  al  sostegno  delle
   proposte progettuali di cui all'art. 5."

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 20 marzo 2000

Marcucci (Incaricata con DPGR n. 221/15.6.95)

La presente  legge è  stata approvata dal Consiglio Regionale il
21-02-2000 ed  è stata  approvata dal Commissario del Governo il
15-03-2000.



DISABILI

