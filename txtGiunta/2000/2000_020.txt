"Integrazioni e  modifiche della  LR 23 Febbraio 1999, n.8. Norme
in materia di requisiti strutturali, tecnologici ed organizzativi
delle  strutture   sanitarie:  Autorizzazione   e  procedura   di
accreditamento."

Il Consiglio Regionale ha approvato il 1-2-2000
Il Commissario del Governo ha apposto il visto il 3-3-2000.
Il Presidente  della Giunta  Regionale promulga la seguente legge
regionale:

ARTICOLO 1
(Modifica dell'art. 7 della LR 8/99)

1. Il  comma 2,  dell'art. 7,  della legge  regionale 23 febbraio
1999, n.8 è sostituito dal seguente:

   "2. La Giunta regionale determina con propria deliberazione le
   modalità e  i termini  per la  richiesta e  per  il  rilascio
   dell'autorizzazione, prevedendo  la possibilità  del  riesame
   dell'istanza, in  caso di  esito negativo  o  di  prescrizioni
   contestate dal soggetto richiedente.".
   
ARTICOLO 2
(Modifica dell'art. 17 della LR 8/99)

1. Il  comma 9,  dell'art. 17,  della legge regionale 23 febbraio
1999, n.8 è sostituito dal seguente:

   "9.   Il    Sindaco   territorialmente    competente   rinnova
   l'autorizzazione dopo  aver accertato, tramite il dipartimento
   di prevenzione  dell'Azienda USL, la sussistenza dei requisiti
   richiesti.".
   
ARTICOLO 3
(Modifica dell'art. 19 della LR 8/99)

1. Al  comma 2,  dell'art. 19  della legge  regionale 23 febbraio
1999, n.  8 le  parole: "dalla legge regionale 30 settembre 1998,
n.71." sono  sostituite dalle seguenti: "dalla legge regionale n.
22 dell'8 Marzo 2000".

ARTICOLO 4
(Integrazione al Titolo IV della LR 8/99)

1. Dopo  l'art. 20  della legge regionale 23 febbraio 1999, n. 8,
è aggiunto il seguente articolo:

   "Art. 20-bis"
   Finanziamento
   
   1. Agli  oneri derivanti dall'attuazione della presente legge,
   in relazione  al Titolo  III, si  provvede con  una quota  del
   fondo sanitario  regionale, così come determinato annualmente
   con legge  regionale di  bilancio, da  iscriversi in  apposito
   capitolo di spesa.
   
ARTICOLO 5
(Sostituzione dell'art. 21 della LR 8/99)

1. L'art.  21 della  legge regionale  23 febbraio  1999,  n.8  è
sostituito dal seguente:

   "Art. 21"
   Abrogazioni
   
   1. Sono abrogate le seguenti disposizioni e leggi regionali:
   
   a) la  LR 16  giugno 1976,  n.26 "Norme di salvaguardia per il
      rilascio di  autorizzazioni ad  aprire, porre in esercizio,
      ampliare    servizi     diagnostici     e     ambulatoriali
      extraospedalieri"    e     successive    modificazioni    e
      integrazioni;
   b) il  comma 1,  secondo periodo  e il  comma 2,  dell'art. 12
      della LR  12 marzo 1977, n. 18 "Istituzione del servizio di
      assistenza alla  famiglia, alla  maternità, all'infanzia e
      ai giovani in età evolutiva";
   c) la  LR 6 giugno 1988, n.44 "Disciplina per l'autorizzazione
      e la  vigilanza delle  istituzioni sanitarie  di  carattere
      privato  che   erogano  prestazioni   di   diagnostica   di
      laboratorio";
   d) la  LR 1  dicembre 1989,  n.78 "Disciplina autorizzazioni e
      vigilanza sulle case di cura private";
   e) la   LR  26    marzo  1992,    n.  11    "Disciplina  delle
      autorizzazioni e  della vigilanza sugli istituti privati di
      riabilitazione";
   f) la  LR 26 marzo 1992, n.12 "Disciplina per l'autorizzazione
      e la  vigilanza delle  istituzioni  sanitarie  private  che
      erogano prestazioni  di medicina e/o chirurgia ad indirizzo
      estetico".

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 8 marzo 2000

Giannarelli (incaricato con DPGR 1 marzo 2000, n. 37)

La presente  legge è  stata approvata dal Consiglio Regionale il
1-2-2000 ed  è stata vistata dal Commissario del Governo il 3-3-
2000.



ASSISTENZA SANITARIA

