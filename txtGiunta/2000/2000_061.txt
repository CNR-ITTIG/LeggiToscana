Personale delle  strutture speciali  di supporto  agli organi  di
direzione   politica   e   personale   dei   gruppi   consiliari:
modificazioni alla LR 17 marzo 2000, n. 26.

Il Consiglio Regionale ha approvato il 7-6-2000
Il Commissario del Governo ha apposto il visto il 7-7-2000
Il Presidente  della Giunta  Regionale promulga la seguente legge
regionale:

ARTICOLO 1
(Forme collaborative  per l'esercizio delle funzioni degli organi
di direzione politica)

1. I  commi 3,  4 e  5 dell'articolo 4 della LR 17 marzo 2000, n.
26, sono sostituiti dai seguenti:

   "3. Il Presidente e ciascun componente la Giunta dispongono di
   un proprio  ufficio con  funzioni di diretto supporto, nonché
   per le  attività di  segreteria particolare  e  le  relazioni
   interne ed  esterne. Il  rapporto con  la struttura operativa,
   cui compete  comunque  la  direzione  finanziaria,  tecnica  e
   amministrativa  della   Regione,  è   realizzato  tramite   i
   coordinatori di cui all'articolo 25.

   4. Per  ogni legislatura regionale, la Giunta, entro 90 giorni
   dall'insediamento,  determina  con  propria  deliberazione  il
   numero del  personale che può essere assegnato agli uffici di
   cui al  comma 3.In  assenza del provvedimento, si applicano le
   corrispondenti   disposizioni    vigenti   nella    precedente
   legislatura. Il  personale assegnato  agli uffici  suddetti è
   disciplinato dal capo II.

   5. Il  Presidente e ciascun componente l'Ufficio di Presidenza
   del Consiglio  regionale, nonché  ciascun gruppo  consiliare,
   dispongono di  propri uffici per l'esercizio delle funzioni di
   cui al com-ma3.

   6. Per  ogni legislatura  regionale, il  Consiglio, entro  120
   giorni dall'insediamento, determina con propria deliberazione,
   su  proposta   dell'Ufficio  di   Presidenza,  il  numero  del
   personale che  può essere  assegnato agli  uffici di  cui  al
   comma  5.  In  assenza  del  provvedimento,  si  applicano  le
   corrispondenti   disposizioni    vigenti   nella    precedente
   legislatura. Il  personale assegnato  agli uffici  di  cui  al
   comma 5  è disciplinato,  rispettivamente, dal  capo II e dal
   capo III."

ARTICOLO 2
(Strutture speciali  di supporto  del Presidente e dei componenti
la  Giunta,   del  Presidente   e  dei  componenti  l'Ufficio  di
Presidenza del Consiglio)

1. L'articolo  5 della LR 17 marzo 2000, n. 26, è sostituito dal
seguente:

   "1.Il Presidente  della Giunta regionale dispone di un proprio
   ufficio di  gabinetto e ciascun componente la Giunta, compreso
   il Presidente stesso, di un proprio ufficio di segreteria, per
   l'esercizio delle funzioni di cui all'articolo 4, comma 3.

   2. Il Presidente del Consiglio regionale dispone di un proprio
   ufficio  di   gabinetto  e  ciascun  componente  l'Ufficio  di
   Presidenza del Consiglio, compreso il Presidente stesso, di un
   proprio ufficio  di segreteria, per l'esercizio delle funzioni
   di cui all'articolo 4, comma 3."

ARTICOLO 3
(Il responsabile delle strutture speciali di supporto)

1. I  commi da  1 a  3 dell'articolo 6 della LR 17 marzo 2000, n.
26, sono sostituiti dai seguenti:

   "1. A  ciascuna delle  strutture speciali  di supporto  di cui
   all'articolo 5,  comma 1,  è preposto un responsabile, il cui
   incarico è  disposto con decreto del Presidente della Giunta,
   relativamente all'ufficio  di gabinetto,  e con  deliberazione
   della  Giunta   regionale,  relativamente   agli   uffici   di
   segreteria.  I   provvedimenti  sono   disposti  su   proposta
   nominativa degli  amministratori interessati.  Il rapporto con
   il responsabile  della struttura  speciale si  costituisce con
   contratto di  diritto  privato  di  durata  non  superiore  al
   mandato  dell'amministratore   proponente.  Il   contratto  è
   rinnovabile e  revocabile con  le stesse forme e si risolve di
   diritto con  la cessazione  dell'incarico  dell'amministratore
   stesso.

   2. A  ciascuna delle  strutture speciali  di supporto  di  cui
   all'articolo 5,  comma 2,  è preposto un responsabile, il cui
   incarico è  deliberato dalla  Giunta regionale,  su  proposta
   nominativa dei  singoli componenti l'Ufficio di Presidenza del
   Consiglio, previa comunicazione a quest'ultimo. Agli incarichi
   di cui  al presente  comma si applicano le disposizioni di cui
   al comma 1.

   3. I responsabili delle strutture speciali di supporto possono
   essere scelti:

   a) fra  i dirigenti e il personale regionale appartenente alla
      categoria D;
   b) fra  i dirigenti e il personale appartenente alla categoria
      D di  enti locali  o alla categoria corrispondente di altre
      amministrazioni pubbliche;
   c) fra  soggetti provenienti dal settore privato o pubblico in
      possesso di  comprovati  requisiti  professionali  adeguati
      alle mansioni da svolgere."

ARTICOLO 4
(Rapporto di lavoro)

1. I  commi da  4 a 10 dell'articolo 7 della LR 17 marzo 2000, n.
26, sono sostituiti dai seguenti:

   "4. I  responsabili delle  strutture speciali  di supporto non
   possono essere  titolari di  nomine e  designazioni  da  parte
   della Regione  per tutta  la  durata  dell'incarico,  nonché,
   qualora siano scelti fra i dirigenti e i funzionari regionali,
   per i due anni successivi.

   5. Il  trattamento economico  dei responsabili delle strutture
   speciali di supporto del Presidente e di ciascun componente la
   Giunta  è   determinato  dalla   Giunta  regionale,  in  modo
   uniforme. Tale  trattamento non può essere superiore a quello
   spettante  ai  dirigenti  regionali  titolari  di  area  o  di
   servizio per  il responsabile  dell'ufficio di  gabinetto  del
   Presidente della  Giunta, ed  a quello  spettante ai dirigenti
   regionali  titolari   di  unità  operativa  complessa  per  i
   responsabili degli  uffici di segreteria di ciascun componente
   la Giunta.

   6. Il  trattamento economico  dei responsabili delle strutture
   speciali di  supporto del  Presidente e  di ciascun componente
   l'Ufficio di  Presidenza del  Consiglio è  determinato  dalla
   Giunta regionale,  d'intesa con  l'Ufficio di  Presidenza,  in
   modo uniforme.  Tale trattamento  non può  essere superiore a
   quello spettante  ai dirigenti regionali titolari di area o di
   servizio per  il responsabile  dell'ufficio di  gabinetto  del
   Presidente e per i responsabili dell'ufficio di segreteria dei
   Vice Presidenti  del  Consiglio,  ed  a  quello  spettante  ai
   dirigenti regionali titolari di unità operativa complessa per
   i responsabili degli altri uffici di segreteria.

   7. Ai  responsabili delle  strutture speciali  di supporto del
   Presidente e  di ciascun  componente la  Giunta regionale può
   essere  corrisposta,   in  attesa   di  apposita   definizione
   contrattuale,  mediante   provvedimento  della   Giunta,   una
   specifica indennità  in sostituzione  della  retribuzione  di
   risultato, non  superiore a  quanto attribuito  a tale  titolo
   dall'Amministrazione  ai   dirigenti  ai   sensi  del  vigente
   contratto collettivo nazionale di lavoro.

   8. Ai  responsabili delle  strutture speciali  di supporto del
   Presidente e di ciascun componente l'Ufficio di Presidenza del
   Consiglio regionale  si applicano  le disposizioni  di cui  al
   comma 7.  Il provvedimento  della Giunta regionale è adottato
   su  richiesta  dell'Ufficio  di  Presidenza  del  Consiglio  e
   d'intesa col medesimo.

   9. Al  personale dipendente  assegnato alle strutture speciali
   di supporto  del Presidente  e di ciascun componente la Giunta
   regionale non  appartenente alla  qualifica  dirigenziale,  ad
   esclusione   del   responsabile,   può   essere   corrisposta
   mensilmente, in  attesa di  apposita definizione contrattuale,
   mediante provvedimento  della Giunta, una specifica indennità
   a   fronte    delle   responsabilità,   degli   obblighi   di
   reperibilità  e   di  disponibilità   ad  orari   disagiati,
   nell'ambito delle  complessive disponibilità di bilancio, che
   assorbe  tutte   le  competenze  accessorie  e  le  indennità
   previste dal vigente contratto collettivo nazionale di lavoro,
   compreso il compenso per il lavoro straordinario.

   10. Il personale dipendente assegnato all'ufficio di gabinetto
   del  Presidente   della  Giunta   può  essere  reclutato  con
   contratto a  tempo  determinato,  pieno  o  parziale,  tra  il
   personale non  appartenente all'amministrazione regionale. Con
   propria deliberazione, la Giunta regionale determina i criteri
   di reclutamento,  il numero  e le categorie di tale personale,
   per il  quale trova  applicazione quanto disposto al comma 9 e
   al successivo  articolo 13,  commi 2,  3 e 4. 11. Al personale
   dipendente assegnato  alle strutture  speciali di supporto del
   Presidente e di ciascun componente l'Ufficio di Presidenza del
   Consiglio   regionale    non   appartenente   alla   qualifica
   dirigenziale, ad  esclusione del responsabile, si applicano le
   disposizioni di  cui al comma 9. Il provvedimento della Giunta
   regionale è  adottato su richiesta dell'Ufficio di Presidenza
   del Consiglio e d'intesa col medesimo."

ARTICOLO 5 (1)
(Disposizione di bilancio)

1. L'articolo  9 della LR 17 marzo 2000, n. 26, è sostituito dal
seguente:

   "1. La  spesa relativa  al personale  di cui  all'articolo  4,
   commi 3  e 5,  e all'articolo 6, commi 1 e 2, nonché la spesa
   per le  prestazioni esterne  di cui all'articolo 4, comma 1, e
   all'articolo 8  fanno  carico  rispettivamente  ai  pertinenti
   capitoli 00171  e 00172  del bilancio di previsione per l'anno
   2000."

(1) ndr: Articolo così  sostituito con LR 11 luglio 2000, n. 62,
    pubblicata alla pag. 8 della presente Parte I

ARTICOLO 6
(Strutture speciali di segreteria dei gruppi consiliari)

1. All'articolo 10 della LR 17 marzo 2000, n. 26, sono aggiunti i
commi 3, 4 e 5:

   "3. Nel  caso di  variazione, durante  la  legislatura,  della
   composizione dei  gruppi consiliari, anche con costituzione di
   nuovi gruppi,  le dotazioni  organiche dei  gruppi  consiliari
   variati  nella  composizione  o  di  nuova  costituzione  sono
   rideterminate con deliberazione dell'Ufficio di Presidenza, in
   modo da  non eccedere complessivamente le precedenti dotazioni
   organiche dei  gruppi consiliari interessati dalla variazione.
   La disposizione  non si  applica  qualora  la  variazione  sia
   diretta  a   costituire  gruppi  consiliari  corrispondenti  a
   formazioni politiche costituite a livello nazionale.

   4.  L'Ufficio  di  Presidenza,  nella  rideterminazione  degli
   organici  di  cui  al  precedente  comma,  tiene  conto  delle
   circostanze che  hanno determinato  la  variazione  e  osserva
   comunque   prevalenti    criteri   di   proporzionalità   tra
   l'assegnazione del  personale  e  il  numero  dei  consiglieri
   aderenti ai  gruppi variati  nella  composizione  e  di  nuova
   costituzione.
   
   5. Nel caso di fusione, durante la legislatura, di più gruppi
   consiliari, il  gruppo consiliare  unificato ha  una dotazione
   organica pari  alla somma delle dotazioni organiche dei gruppi
   consiliari originari."
   
ARTICOLO 7
(Incarichi a tempo determinato)

1. Il  comma 1 dell'articolo 13 della LR 17 marzo 2000, n. 26, è
sostituito dal seguente:

   "1. Su  richiesta del Presidente di ciascun gruppo consiliare,
   la Giunta  regionale, d'intesa con l'Ufficio di Presidenza del
   Consiglio  regionale,   assume  mediante   incarico  a   tempo
   determinato, pieno  o parziale,  estranei  all'amministrazione
   regionale nel numero massimo, rispetto alla dotazione organica
   prevista  per   i  gruppi   consiliari,   stabilito   con   la
   deliberazione del  Consiglio regionale di cui all'articolo 10,
   comma 1."

2. All'articolo 13 della LR. 17 marzo 2000, n. 26, è aggiunto il
seguente comma 6:

   "6. Qualora  la deliberazione  del Consiglio  regionale di cui
   all'articolo 4,  comma 6, lo preveda, e nei limiti massimi ivi
   stabiliti,  anche  gli  addetti  alle  strutture  speciali  di
   supporto  del   Presidente  e   dei  componenti  l'Ufficio  di
   Presidenza del  Consiglio regionale,  di cui  all'articolo  5,
   comma    2,     possono    essere    scelti    fra    estranei
   all'amministrazione regionale  e assunti  con incarico a tempo
   determinato. Agli  incaricati si  applicano le disposizioni di
   cui ai  precedenti commi  e spetta  il  trattamento  economico
   stabilito,  in   riferimento  alle   categorie  del  personale
   dipendente  regionale,   dalla  suddetta   deliberazione   del
   Consiglio regionale."

ARTICOLO 8
(Responsabile di segreteria dei gruppi consiliari)

1. L'articolo 14 della LR 17 marzo 2000, n. 26, è sostituito dal
seguente:

   "1.  Al   responsabile  della  segreteria  di  ciascun  gruppo
   consiliare spetta  il trattamento  economico previsto  per  il
   funzionario   inquadrato    in   un    profilo   professionale
   appartenente alla  categoria D,  posizione  economica  D3.  Al
   responsabile della  segreteria dei  gruppi consiliari composti
   da oltre  13 consiglieri  spetta il  trattamento economico dei
   dirigenti regionali titolari di unità operativa complessa.

   2. Qualora  il responsabile  venga  scelto  tra  il  personale
   dipendente, l'incarico  è attribuito con contratto di diritto
   privato a  tempo  determinato,  su  proposta  dell'Ufficio  di
   Presidenza,  previa  indicazione  dei  Gruppi  consiliari.  La
   sottoscrizione di  tale contratto  comporta la  novazione  del
   rapporto di  lavoro in atto. Il servizio prestato in forza del
   contratto a  tempo determinato  è utile,  ad ogni effetto, ai
   fini del  trattamento di quiescenza e di previdenza; è utile,
   altresì, ai  fini dell'anzianità di servizio nella categoria
   di  provenienza.   Alla  cessazione   del  contratto  a  tempo
   determinato, salvo  che quest'ultima sia dovuta a giusta causa
   di licenziamento,  il dipendente  è riassunto automaticamente
   nella   posizione   giuridica   in   godimento   prima   della
   sottoscrizione del  contratto  a  termine,  con  conservazione
   dell'anzianità  complessivamente   maturata   ai   fini   del
   trattamento  giuridico,   economico,  di   quiescenza   e   di
   previdenza.

   3.  Al   responsabile  della   segreteria  di  ciascun  gruppo
   consiliare si  applicano le  disposizioni di  cui all'articolo
   12, commi  3 e  4. Al responsabile della segreteria dei gruppi
   consiliari  con   oltre  13   consiglieri  si   applicano   le
   disposizioni di  cui all'articolo 6, comma 3, relativamente ai
   requisiti di  accesso,  e  all'articolo  7,  relativamente  al
   trattamento economico  ivi disposto  per i  responsabili degli
   uffici di  segreteria dei  componenti l'Ufficio  di Presidenza
   del Consiglio regionale."

ARTICOLO 9
(Dotazione organica complessiva)

1. All'articolo  42 della LR 17 marzo 2000, n. 26, è aggiunto il
seguente comma 4:

   "4. Il personale assegnato alle strutture speciali di supporto
   del Presidente  e dei  componenti  la  Giunta  regionale,  del
   Presidente  e  dei  componenti  l'Ufficio  di  Presidenza  del
   Consiglio  regionale,  nonché  il  personale  assegnato  alle
   strutture  speciali   di  supporto   dei  gruppi   consiliari,
   confluisce   in    uno    specifico    contingente    preposto
   all'assistenza degli  organi politici,  non  ricompreso  nella
   dotazione organica complessiva.".


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

La presente legge, dichiarata urgente ai sensi dell'art. 28 dello
Statuto e  dell'art. 127  della Costituzione,  entra in vigore il
giorno stesso della sua pubblicazione.

Martini

Firenze, 11 luglio 2000

La presente  legge è  stata approvata dal Consiglio Regionale il
7-6-2000 ed  è stata vistata dal Commissario del Governo il 7-7-
2000.




ATTIVITÀ ISTITUZIONALI

