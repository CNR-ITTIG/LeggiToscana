Indennità  integrativa   nei  casi  di  abbattimento  totale  di
allevamento  bovino   nell'ambito   di   piani   obbligatori   di
risanamento da tubercolosi.

Il Consiglio Regionale ha approvato il 23-11-1999
Il Commissario del Governo ha apposto il visto il 17-12-1999-
Il Presidente  della Giunta  Regionale promulga la seguente legge
regionale:

ARTICOLO 1
(Finalità e intervento)

1.  Al   fine  di  favorire  la  ricostituzione,  quantitativa  e
qualitativa, del  patrimonio zootecnico  abbattuto a  causa degli
adempimenti derivanti  dai piani  obbligatori di  risanamento  da
tubercolosi  bovina,   la  Regione  può  concedere  un  compenso
integrativo dell'indennità di abbattimento che viene corrisposta
ai sensi della normativa nazionale vigente.

2. Il  compenso di  cui al  comma 1  è concesso a condizione che
risulti rispettata,  dall'allevatore  richiedente,  la  normativa
concernente  la   bonifica  sanitaria   degli  allevamenti  dalla
tubercolosi.

ARTICOLO 2
(Beneficiari)

1. Il  compenso di  cui all'articolo  1 può  essere concesso  ai
proprietari di  bovini abbattuti  perché infetti  o sospetti  di
infezione tubercolare  o di  contaminazione, nel caso che tutti i
bovini  dell'allevamento   vengano  eliminati  per  ordine  della
competente autorità  sanitaria, come  previsto dal DM 15.12.1995
n. 592.

ARTICOLO 3
(Caratteristiche e misura dell'intervento)

1. Il compenso regionale di cui all'art. 1 reintegra parzialmente
la perdita  subita dall'allevatore  ed è concesso fino al 90 per
cento della  differenza fra  il valore  di mercato  degli animali
della  specie   bovina  abbattuti   ed  il   totale  dell'importo
risultante dalla  somma del  ricavato dalla  vendita dei soggetti
per l'utilizzazione  delle carni con l'indennità di abbattimento
determinata ai sensi della normativa nazionale vigente.

ARTICOLO 4
(Determinazione del valore di mercato)

1. Ai  fini della  presente legge  il valore  di mercato  di  cui
all'art. 2  viene determinato  in conformità di quanto disposto,
per la specie bovina, dalla legge 2.6.1988 n. 218, recante misure
per  la   lotta  contro   l'afta  epizootica  ed  altre  malattie
epizootiche degli  animali, secondo  le modalità  stabilite  dal
Ministro della Sanità con il decreto n. 298 del 20 luglio 1989 e
successive modifiche.

ARTICOLO 5
(Procedura di concessione dell'intervento)

1. La  richiesta di  concessione del  compenso di  cui all'art. 1
deve essere presentata, dal proprietario interessato, all'azienda
sanitaria locale  competente per  territorio, congiuntamente alla
domanda di  indennizzo prevista dalla normativa statale, ai sensi
dell'articolo 19 comma 2 del DM. 15 dicembre 1995 n. 592.

2. L'azienda  sanitaria  locale  provvede  all'istruttoria  della
richiesta, determina  l'importo che  può essere  corrisposto  in
conformità alle  disposizioni di  cui agli  articoli 3  e 4 e la
trasmette all'Amministrazione  Regionale,  unitamente  agli  atti
istruttori.

3. L'Amministrazione  regionale provvede  alla  liquidazione  del
compenso a favore del beneficiario.

4.  La   Giunta  regionale  può  stabilire  ulteriori  modalità
attuative   che    si    rendessero    necessarie    nel    corso
dell'applicazione della presente legge.

ARTICOLO 6
(Norma transitoria)

1. Qualora  ricorrano le  condizioni di  cui all'art. 1 comma 2 e
all'articolo 2  i proprietari  dei bovini  abbattuti dopo  il  31
Gennaio 1999 possono richiedere il compenso di cui all'articolo 1
entro trenta giorni dall'entrata in vigore della presente legge.

ARTICOLO 7
(Finanziamento)

1. Agli oneri di spesa derivanti dell'attuazione della presente
legge si provvede:

a) per  l'anno 1999  mediante la seguente variazione di bilancio,
   per analogo importo di competenza e di cassa:

- spese in diminuzione

Cap. 20338
   Interventi  per   il  settore  vitivinicolo
   (Reg. UE 822/87, LR 10/89)                    lire 10.000.000

- spese di nuova istituzione

Cap. 20465
   Spese per  attuazione LR  58/00. Indennità
   integrativa nei casi di abbattimento totale
   di allevamento bovino per tubercolosi                    lire
   10.000.000

b) per  gli anni  successivi  mediante  le  leggi  che  approvano
   annualmente il bilancio regionale.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Martini

Firenze, 26 giugno 2000

La presente  legge è  stata approvata dal Consiglio Regionale il
23-11-1999 ed è stata vistata dal Commissario del Governo il 17-
12-1999.

Si procede alla promulgazione ai sensi dell'art. 1, c. 4 della LR
n. 91-1996,  vista la comunicazione della Commissione della UE in
data 16-6-2000 (SG 2000 D.104292) pervenuta, per il tramite della
Rappresentanza Permanente  d'Italia presso  l'UE, in  data  23-6-
2000.




ZOOTECNIA

