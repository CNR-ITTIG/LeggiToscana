LR 13 Giugno 1983, n. 48 "Norme sulla previdenza, l'assicurazione
infortuni e  l'indennità di  fine mandato  ai consiglieri  della
Regione Toscana" - Modifiche.

Il Consiglio Regionale ha approvato il 1-3-2000
Il Commissario del Governo ha apposto il visto il 22-3-2000
Il Presidente  della Giunta  Regionale promulga la seguente legge
regionale:

ARTICOLO 1

1. L'articolo  10 della  LR 13  giugno 1983  n. 48  "Norme  sulla
previdenza, l'assicurazione  infortuni  e  l'indennità  di  fine
mandato ai  consiglieri della  Regione Toscana"  e sue successive
modificazioni ed integrazioni è così sostituito:

   "Art. 10
   Rinunzia ai contributi
   
   1. Il  consigliere regionale  che cessa  dal mandato  prima di
   aver raggiunto  il periodo  minimo previsto  per conseguire il
   diritto all'assegno  vitalizio  e  che  non  intende,  a  tali
   effetti, continuare  il versamento  dei contributi, ha diritto
   alla restituzione  dei contributi versati, senza rivalutazione
   monetaria né corresponsione di interessi.
   
   2. Il consigliere che cessa dal mandato, dopo aver versato per
   almeno una  legislatura il  contributo di  cui all'art.  2 bis
   della LR  13 giugno  1983, n. 47 e successive modificazioni ed
   integrazioni, ha  facoltà di  chiedere  la  restituzione  dei
   contributi versati  nella misura del 100%, senza rivalutazione
   monetaria né corresponsione di interessi.
   
   3. Le  facoltà di  cui al primo e secondo comma si esercitano
   con apposita domanda al Presidente del Consiglio regionale, da
   inoltrare, a pena di decadenza, entro 120 giorni dalla data di
   cessazione del mandato.
   
   4. Le  stesse facoltà,  nel caso  di decesso del consigliere,
   competono agli eredi aventi diritto.
   
   5.  Il   consigliere  che  ha  ottenuto  la  restituzione  dei
   contributi  erogati,   qualora  sia   rieletto  in  successive
   legislature, ha  diritto, su  domanda, a  versare nuovamente i
   contributi suddetti".
   
   6. L'Ufficio  di Presidenza del Consiglio regionale disciplina
   le ulteriori modalità per l'attuazione di quanto previsto dal
   presente articolo.
   
ARTICOLO 2

1. Gli  oneri derivanti  dall'applicazione della  presente  legge
fanno carico  al capitolo  00100 del  bilancio di previsione 2000
"Competenze membri Consiglio regionale (LL.RR. 13.6.1983 nn. 47 e
48 - LR 8.2.1994 n. 20)".

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 28 marzo 2000

Chiti

La presente  legge è  stata approvata dal Consiglio Regionale il
1-3-2000 ed è stata vistata dal Commissario del Governo il 22-3-
2000.



ENTE REGIONE
ORGANI

