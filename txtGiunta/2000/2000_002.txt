Interventi per i popoli rom e sinti.

Il Consiglio Regionale ha approvato il 14-12-1999
Il Commissario del Governo ha apposto il visto il 5-1-2000
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1.  La   presente  legge   detta  norme   per   la   salvaguardia
dell'identità e  lo sviluppo  culturale e  l'identità dei rom e
dei sinti  al fine  di favorire  la  comunicazione  fra  culture,
garantire il  diritto al nomadismo, all'esercizio del culto, alla
sosta e  alla stanzialità  all'interno del territorio regionale,
nonchè  per   la  fruizione  e  l'accesso  ai  servizi  sociali,
sanitari, scolastici ed educativi.

2.  La   Regione  promuove,   nell'ambito  della   programmazione
regionale,  idonee  iniziative  di  orientamento,  di  formazione
professionale e  di aiuto all'occupazione, nonchè iniziative sul
piano scolastico volte al mantenimento sia della lingua che delle
tradizioni dei diversi gruppi rom e sinti.

3. Ai fini della presente legge per rom e sinti sono intesi tutti
i gruppi comunemente denominati "zingari".

TITOLO I
INTERVENTI PER LA RESIDENZIALITà E PER IL TRANSITO

ARTICOLO 2
(Le soluzioni abitative)

1. Gli  interventi per  la residenza  e  l'inserimento  abitativo
previsti dalla presente legge sono:

a) aree attrezzate per la residenza con i requisiti indicati agli
   artt. 3 e 4;
b) interventi di recupero abitativo di edifici pubblici e privati
   previsti dall'art. 5;
c) l'utilizzo  degli alloggi  sociali come previsti dalla Legge 6
   marzo 1998,  n. 40 "Disciplina dell'Immigrazione e norme sulla
   condizione dello straniero";
d) il   sostegno  per  la  messa  a  norma  e/o  la  manutenzione
   straordinaria di  strutture abitative autonomamente reperite o
   realizzate da rom e sinti;
e) la realizzazione di spazi di servizion ad attività lavorative
   di carattere artigianale.

2. Gli interventi di cui al comma 1 sono predisposti nel rispetto
della struttura  sociale  e  degli  stili  di  vita  dei  gruppi,
attraverso  forme   di  partecipazione   e  coinvolgimento  delle
famiglie interessate.

ARTICOLO 3
(Aree attrezzate per la residenza)

1.  Le  aree  attrezzate  per  la  residenza  sono  destinate  ad
accogliere le famiglie rom e sinti che già risiedono o intendono
stabilirsi nel  territorio  comunale.  Le  aree  attrezzate  sono
destinate ad accogliere preferibilmente famiglie allargate o più
nuclei familiari  legati da  vincoli di parentela, di affinità o
di mutualità.

2. Le  aree attrezzate  per  la  residenza  sono  dimensionate  e
localizzate secondo i seguenti criteri:

a) rispondenza  ad una  capacità ricettiva  preferibilmente  non
   superiore alle sessanta persone;
b) collocazione delle aree attrezzate, preferibilmente su terreni
   di proprietà  comunale o  di altri  enti pubblici, al fine di
   contenere i costi e accelerare la realizzazione delle opere;
c) la  localizzazione deve garantire l'inserimento in contesti di
   vita attiva  dotati  degli  elementi  essenziali  per  rendere
   l'esistenza   quotidiana    degli   abitanti   organizzata   e
   interrelata con  il tessuto  abitativo e  sociale circostante,
   con l'organizzazione  dei servizi socio-sanitari di zona e con
   la rete degli istituti scolastici.

3. Le aree attrezzate per la residenza, in ragione delle famiglie
destinatarie, del  loro stile di vita, delle risorse disponibili,
del  contesto   urbano,  possono  essere  composte  da  strutture
abitative integrate  in uno spazio comune o da attrezzature fisse
di servizio a roulotte, case mobili o strutture prefabbricate.

4. Le  aree attrezzate  sono realizzate  su progetto  secondo  le
indicazioni ed i requisiti previsti all'art. 4.

5. Le  aree attrezzate  per la  residenza sono definite dal piano
regolatore generale  comunale e  possono essere  classificate,  a
seconda del prevalente carattere, come zone residenziali B oppure
C, ovvero come zona F, ai sensi del decreto ministeriale 2 aprile
1968, n. 1444.

6. Le  aree attrezzate per la residenza possono essere ricomprese
nei piani  di zona  per l'edilizia economica popolare di cui alla
legge  18   aprile  1962,   n.  167  "Disposizioni  per  favorire
l'acquisizione di  aree fabbricabili  per l'edilizia  economica e
popolare". In  tal caso  i finanziamenti  previsti dalla presente
legge possono  essere ricompresi,  fatte salve le finalità della
loro specifica  destinazione, nel piano finanziario del programma
di edilizia  economica popolare convenzionata o sovvenzionata. In
questa eventualità,  la popolazione  da accogliere in dette aree
è ricompresa  nella determinazione  del  fabbisogno  insediativo
residenziale comunale.

ARTICOLO 4
(Requisiti delle aree residenziali attrezzate)

1. Le  caratteristiche tecniche  dei  singoli  interventi,  fermi
restando i  requisiti di  igienicità e salubrità, sono di volta
in volta  fissati dal Comune e recepiti nel progetto, predisposto
in  base  ad  una  attenta  analisi  socio-abitativa  del  gruppo
destinatario e  con la  sua attiva  partecipazione ed  in base  a
criteri di integrazione urbana e ambientale.

2. In  rapporto alle diverse situazioni, l'area attrezzata per la
residenza può consistere:

a) nella  realizzazione di un nucleo essenziale minimo di servizi
   consistente  in   un  blocco  di  cucina-soggiorno  e  servizi
   igienici per  ciascuna famiglia  con parcheggio  e terreno  di
   pertinenza, di supporto ad abitazioni mobili;
b) nella  realizzazione di  una unità  abitativa minima, camera,
   cucina-soggiorno,  servizi  igienici,  spazio  di  pertinenza,
   integrata in uno spazio comune, aggregata ad altre o autonoma.

3. è  prevedibile in progetto l'ulteriore sviluppo del nucleo di
servizi o  l'ampliamento dell'unità abitativa, anche con risorse
proprie  dei   gruppi  familiari   e  attraverso   procedure   di
costruzione facilitata o di autocostruzione guidata.

4. Nella  organizzazione delle aree è promossa la partecipazione
dei gruppi  dei rom  e dei  sinti destinatari  degli interventi e
delle associazioni di volontariato.

5. Per  le aree  attrezzate e  le unità  abitative o di servizio
realizzate  ai   sensi  della   presente   legge   al   fine   di
decongestionare gli  insediamenti  esistenti  e  di  superare  le
condizioni  di  grave  precarietà  abitative  esistenti  possono
essere applicati  i  criteri  di  cui  all'art.  40  del  decreto
legislativo  25   luglio  1998,   n.  286   "Testo  Unico   delle
disposizioni concernenti  la disciplina dell'immigrazione e norme
sulla condizione dello straniero" in materia di alloggio sociale.

ARTICOLO 5
(Il recupero abitativo di edifici pubblici e privati)

1. Il  recupero ad  uso abitativo riguarda il patrimonio edilizio
pubblico o privato e prevede:

a) forme  di recupero  leggero con  costi  adeguati  ai  benefici
   raggiunti;
b) vincolo   di  utilizzo  sociale  dell'immobile  per  un  tempo
   adeguato all'investimento effettuato.

2. Le  caratteristiche tecniche  delle abitazioni  recuperate  ai
sensi del  presente articolo sono fissate secondo quanto previsto
dall'art. 4, comma 2.

ARTICOLO 6
(Requisiti delle aree attrezzate alla sosta breve)

1. Nei  Comuni interessati  dalla sosta temporanea di famiglie di
rom e  di  sinti  e  indicati  dagli  atti  della  programmazione
regionale, sono predisposte aree attrezzate alla sosta breve.

2. A  tal fine  possono essere utilizzate le aree multifunzionali
di interesse  generale indicate  con deliberazione  della  Giunta
regionale ai sensi dell'art. 18 del decreto legislativo 30 aprile
1992 n. 285 "Nuovo Codice della Strada" e successive modifiche.

3. L'area  attrezzata per  la sosta  breve deve essere fornita di
impianto di fornitura di energia elettrica, di erogazione idrica,
di servizi  igienici, di lavatoi e vasche, di smaltimento rifiuti
ed essere  possibilmente ombreggiata. Le caratteristiche tecniche
e urbanistiche  delle  aree  attrezzate  alla  sosta  breve  sono
determinate ai  sensi del  comma 2 con deliberazione della Giunta
regionale.

4. La  regolamentazione delle  modalità e  dei tempi della sosta
nelle suddette  aree sono  definite dal Comune che provvede anche
al funzionamento e alla manutenzione delle aree medesime.

ARTICOLO 7
(Organizzazione e gestione delle aree residenziali attrezzate)

1. Il Comune con proprio regolamento disciplina:

a) le condizioni per l'ammissione e per la permanenza nell'area;
b) le modalità di utilizzo dell'area;
c) le modalità di utilizzo dei servizi presenti.

2. Il  regolamento di  cui  al  comma  1  individua  altresì  le
tipologie delle  attività lavorative  che possono  essere svolte
nelle  aree  e  le  modalità  per  la  loro  autorizzazione.  Il
regolamento disciplina  ogni altro  aspetto concernente le regole
di convivenza  e prevede  la costituzione  di un  comitato per la
gestione dell'area  medesima con  la presenza  dei rappresentanti
dei rom e sinti presenti o di loro associazioni.

3. Il  Comune, tramite il personale del distretto socio-sanitario
nel cui  territorio è  ubicata l'area  residenziale, provvede ad
acquisire  le  informazioni  utili  ad  attuare  gli  adempimenti
igienico-sanitari di  obbligo, a  promuovere  le  prestazioni  di
natura sanitaria,  ove necessario,  ed a consentire l'inserimento
scolastico dei minori.

TITOLO II
ATTIVITà PER L'INTEGRAZIONE SOCIALE

ARTICOLO 8
(Attività formative e lavorative)

1. I Comuni e le Comunità montane autonomamente ed in attuazione
della  programmazione   regionale   attuano   idonee   iniziative
metodologicamente adeguate all'utenza rom e sinti per favorire il
loro inserimento  nelle  attività  di  orientamento  al  lavoro,
formazione professionale e di aiuto all'occupazione.

2. Fatto salvo quanto previsto dalle norme comunitarie, statali e
regionali per  gli interventi  di  aiuto  all'occupazione  ed  in
particolare quanto  contenuto nella  LR  26  aprile  1993  n.  27
"Agevolazioni per  la  creazione  di  nuove  imprese  a  sostegno
dell'imprenditoria giovanile",  nella LR  12 aprile  1994  n.  29
"Interventi straordinari  a favore  delle  imprese  toscane"  gli
inserimenti lavorativi sono attuati secondo quanto previsto dagli
artt. 32  e 51  della LR  3 ottobre 1997, n. 72 "Organizzazione e
promozione di  un sistema  di diritti  di cittadinanza  e di pari
opportunità: riordino  dei servizi  socio-assistenziali e socio-
sanitari integrati" e successive modificazioni ed integrazioni.

ARTICOLO 9
(Assistenza sanitaria)

1. Ai  rom e ai sinti le prestazioni sanitarie sono fornite dalla
Azienda unità  sanitaria locale,  di seguito  denominata Azienda
USL, competente  per territorio e quelle assistenziali dal Comune
nel cui territorio essi hanno abituale dimora.

2.  L'Azienda   USL  provvede   a  rilasciare  il  documento  per
l'assistenza sanitaria  secondo la  normativa statale e regionale
vigente.

3. Ai rom e sinti non iscritti al servizio sanitario nazionale si
applicano, ove  ricorrono, le  disposizioni di  cui all'art.  43,
comma 4, del DPR 31 agosto 1999, n. 394.

4. Nei casi di accertata condizione di indigenza i Comuni possono
utilizzare quote  del fondo  sociale di  cui all'art. 16 della LR
72/97 e  successive modificazioni  e  integrazioni  attribuito  a
parametro, per  prestazioni di assistenza sanitaria eventualmente
erogate attraverso  le associazioni  di volontariato operanti nel
settore sanitario.

ARTICOLO 10
(Scolarizzazione e istruzione)

1.  Allo   scopo  di   promuovere   l'assolvimento   dell'obbligo
scolastico secondo  le vigenti leggi da parte dei rom e dei sinti
in età scolare:

a) i  servizi sociali  competenti  per  territorio  provvedono  a
   verificare che l'obbligo scolastico sia regolarmente assolto e
   si adoperano,  in collaborazione  con i  servizi sanitari  del
   distretto socio-sanitario  e con l'istituzione scolastica, per
   rimuovere gli  ostacoli che  impediscono una normale frequenza
   dei minori a scuola;
b) i  Comuni accertano  tramite i propri operatori, gli operatori
   distrettuali  delle  Aziende  UUSSLL  ed  eventualmente  anche
   tramite  la   collaborazione  di  volontari  singoli  o  delle
   associazioni di  volontariato, il  reale inserimento dei rom e
   dei sinti  in età scolare nelle classi, in collaborazione con
   le  competenti   autorità  scolastiche   e  possono  attivare
   progetti integrati  di sostegno ai sensi dell'art. 28 della LR
   n. 72/97  e successive  modificazioni  e  integrazioni,  anche
   comprensivi di  azioni  mirate  all'ambientamento  scolastico,
   funzionali alla socializzazione e promozione linguistica.

2. I  Comuni assicurano ai minori rom e sinti in età scolare gli
interventi ordinari  di diritto  allo studio secondo le modalità
previste dalla LR 19 giugno 1981 n. 53 "Interventi per il diritto
allo studio".

3. I  Comuni individuano  nell'ambito dei progetti di area di cui
agli artt.  9 e 10 della LR n. 53/81 le forme e le modalità atte
ad assicurare  lo sviluppo  dei progetti integrati di sostegno di
cui  al  comma  1  ed  a  promuovere  l'adempimento  dell'obbligo
scolastico.

ARTICOLO 11
(Educazione permanente e interscambio culturale)

1. Al  fine di preservare il patrimonio culturale dei rom e sinti
possono  essere  attivati  nell'ambito  delle  politiche  sociali
integrate di  cui al  Titolo IV  della LR  n. 72/97  e successive
modificazioni e integrazioni progetti finalizzati a:

a) conservare la lingua, la storia, i costumi anche attraverso la
   istituzione di corsi in lingua "romanè";
b) salvaguardare le manifestazioni tradizionali;
c) valorizzare   la    produzione    artigianale    favorendo  la
   partecipazione a mostre e mercati.

TITOLO III
PROGRAMMAZIONE

ARTICOLO 12
(Atti di programmazione)

1. Gli  atti della  programmazione regionale individuano, sentite
le articolazioni  zonali delle  conferenze dei  sindaci,  di  cui
all'art.  12   della  LR   72/97  e  successive  modificazioni  e
integrazioni, territorialmente  interessate,  i  Comuni  sedi  di
accoglienza di  rom e  sinti, nonchè  determinano le  iniziative
dirette, le modalità e le misure di sostegno alla programmazione
locale,  le  procedure  di  attuazione  e  di  verifica  ai  fini
dell'efficace realizzazione degli interventi e delle attività di
cui ai precedenti titoli.

2.  L'individuazione   dei  Comuni   sedi  di   accoglienza   con
riferimento agli interventi di cui all'art. 2, comma 1, lett. a),
b), ed  e) costituisce,  ove non  già prevista, integrazione del
piano  regionale   di  indirizzo   territoriale   con   efficacia
prescrittiva, secondo  le disposizioni  di cui all'art. 10, comma
5,  della  LR  11  agosto  1999,  n.  49  "Norme  in  materia  di
programmazione regionale" e della LR 16 gennaio 1995, n. 5 "Norme
per il governo del territorio".

ARTICOLO 13
(Indirizzi della programmazione)

1.  Al   fine  di  utilizzare  in  maniera  efficace  le  risorse
disponibili,  per   gli  interventi  di  cui  al  Titolo  I  sono
privilegiati i progetti che prevedono:

a) l'integrazione  del contributo  regionale  con  altre  risorse
   pubbliche o private;
b) la promozione di opportunità di formazione professionale e di
   occupazione nella realizzazione degli interventi;
c) la  ricerca di forme di partecipazione diretta dei destinatari
   degli   interventi,    come   l'autocostruzione    guidata   e
   l'autorecupero;
d) l'adozione  di tipologie,  procedure e  modalità realizzative
   che consentono economie di scala.

2. Il  contributo  della  Regione  all'attuazione  dei  programmi
locali determinato  in relazione  alla disponibilità di bilancio
dagli atti  della programmazione regionale non può in alcun caso
eccedere l'80%  della spesa  ammissibile ed  è liquidato  con le
modalità fissate nei medesimi atti di programmazione.

3. I  Comuni individuati  dagli atti  di programmazione regionale
predispongono in forma singola o associata e approvano i progetti
per gli interventi di cui agli artt. 2 e 6 nei tempi previsti dal
piano integrato  sociale regionale  di cui  alla LR  n.  72/97  e
successive modificazioni e integrazioni.

4. I  progetti, redatti  secondo i  criteri della presente legge,
esecutivi ai  sensi dell'art. 16 della legge 11 febbraio 1994, n.
109 "Legge  quadro in  materia di  lavori pubblici"  e successive
modificazioni  ed   integrazioni  sono  trasmessi  al  presidente
dell'articolazione zonale della conferenza dei sindaci e inseriti
nel piano zonale di assistenza sociale.

5. I  progetti possono  essere elaborati  dai  Comuni  singoli  o
associati. I  Comuni provvedono  direttamente alla  realizzazione
degli interventi  o, in relazione alla tipologia degli interventi
stessi possono  avvalersi dei soggetti indicati all'art. 7, comma
8, della LR n. 72/97 e successive modificazioni e integrazioni.

TITOLO IV
NORME FINALI

ARTICOLO 14

Norma finanziaria
1. Agli oneri di spesa derivanti dall'applicazione della presente
legge si  fa fronte  con il fondo istituito ai sensi dell'art. 68
della LR  n. 72/97  e successive  modificazioni ed integrazioni e
con gli  altri stanziamenti  a tal  fine  previsti  nel  bilancio
regionale.

2. Il  programma finanziario di cui all'art. 9, comma 4, della LR
n. 72/97  e successive modificazioni ed integrazioni determina la
quota di  risorse da  ripartire ai  Comuni riservate  ai progetti
recanti interventi  per l'abitazione e per l'allestimento di aree
attrezzate per la residenza e la sosta.

ARTICOLO 15
(Abrogazione)

1. La  LR 18  aprile 1975  n. 73  "Interventi per  i popoli rom e
sinti" è abrogata.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Chiti

Firenze, 12 gennaio 2000

La presente legge è stata approvata dal Consiglio Regionale il
14-12-1999 ed è stata vistata dal Commissario del Governo il 5-
1-2000.



NOMADI

