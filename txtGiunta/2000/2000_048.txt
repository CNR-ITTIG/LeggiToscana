Disposizioni sull'approvazione degli atti di cui all'articolo 40,
comma  1,  della  legge  regionale  16  gennaio  1995,  n.  5  di
competenza del  Consiglio regionale  nel periodo  di  sospensione
dell'attività del Consiglio regionale per le elezioni regionali.

Il Consiglio Regionale ha approvato il 29-02-2000
Il Commissario del Governo ha apposto il visto il 31-03-2000
Il Presidente  della Giunta  Regionale promulga la seguente legge
regionale:

ARTICOLO 1
(Approvazione degli  atti di  cui all'art. 40 della LR 5/1995 nel
periodo di sospensione dell'attività del Consiglio regionale)

1. La  competenza del  Consiglio regionale all'approvazione degli
atti di  cui all'articolo  40, comma  1, della legge regionale 16
gennaio 1995, n. 5 (Norme per il governo del territorio), secondo
le procedure di cui articolo 11 della legge regionale 31 dicembre
1984, n.  74, e  successive modifiche, nel periodo di sospensione
dell'attività del  Consiglio regionale per le elezioni regionali
del 16 aprile 2000, è attribuita alla Giunta regionale fino alla
data di insediamento delle commissioni consiliari permanenti.

2. La  disposizione di  cui al comma 1 si applica anche agli atti
già trasmessi  dalla Giunta  regionale al  Consiglio,  ai  sensi
dell'articolo 11  della LR  74/1984, e  non ancora approvati alla
data di  sospensione dell'attività  del Consiglio, come disposto
dall'articolo 3 della legge 17 febbraio 1968, n. 108.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 6 aprile 2000

Marcucci (Incaricata con DPGR n.221/15.6.95)

La presente  legge è  stata approvata dal Consiglio regionale il
29-02-2000 ed è stata vistata dal Commissario del Governo il 31-
03-2000.



ATTIVITÀ ISTITUZIONALI
ELEZIONI
ORGANI

