Norme in materia di Comunità Montane.

Il Consiglio Regionale ha approvato il 28-11-2000
Il Commissario del Governo ha apposto il visto il 22-12-2000
Il Presidente  della Giunta  Regionale promulga la seguente legge
regionale:

TITOLO I
COSTITUZIONE DELLE COMUNITÀ MONTANE E NORME DI FUNZIONAMENTO

ARTICOLO 1
(Oggetto)

1. La  presente legge,  in attuazione  del decreto legislativo 18
Agosto 2000,  n. 267  "Testo unico  sull'ordinamento  degli  enti
locali", disciplina  la  costituzione  delle  Comunità  montane,
detta norme  per il  loro funzionamento  e dispone in ordine alla
verifica e  all'adeguamento degli  enti nel rispetto dei principi
di continuità  amministrativa, attuando  il complessivo riordino
della legislazione regionale vigente.

2. Ai sensi del decreto legislativo n. 267 del 2000, articolo 27,
comma 1,  le Comunità montane sono Unioni di Comuni, enti locali
costituiti fra  Comuni  montani  e  parzialmente  montani,  anche
appartenenti a Province diverse, per la valorizzazione delle zone
montane,  per   l'esercizio  di  funzioni  proprie,  di  funzioni
conferite e per l'esercizio associato delle funzioni comunali.

ARTICOLO 2
(Individuazione degli ambiti territoriali)

1. Gli  ambiti territoriali  per la  costituzione delle Comunità
montane  sono   individuati  con   deliberazione  del   Consiglio
regionale, su  proposta della  Giunta, a seguito del procedimento
di concertazione di cui all'articolo 4.

2. L'individuazione  di cui  al comma  1 è  operata nel rispetto
delle disposizioni della legge statale tenendo conto dei seguenti
principi generali:

a) rilevanza delle aree montane, contiguità territoriale e grado
   di integrazione e di interdipendenza economico-sociale;
b) coesione    istituzionale    e    coerenza  con  l'ordinamento
   amministrativo;
c) adeguatezza  all'esercizio delle funzioni proprie o conferite,
   nonché  all'esercizio   associato  di   funzioni  dei  Comuni
   ricompresi, anche  con riferimento  ai livelli ottimali di cui
   al decreto  legislativo 31 marzo 1998, n. 112 "Conferimento di
   funzioni e  compiti amministrativi dello Stato alle Regioni ed
   agli Enti  locali, in  attuazione del  capo I  della legge  15
   marzo 1997, n. 59", articolo 3, comma 2;
d) tendenziale   corrispondenza    con    altre    circoscrizioni
   amministrative e  con ambiti  e sistemi  di riferimento per la
   programmazione regionale.

3. Dagli  ambiti territoriali possono essere esclusi i Comuni con
popolazione residente  in territorio  montano inferiore al 15 per
cento della  popolazione complessiva; nei medesimi ambiti possono
essere inclusi  i Comuni confinanti con popolazione non superiore
a 20  mila abitanti,  che formino  parte integrante  dello stesso
sistema geografico e socioeconomico.

ARTICOLO 3
(Territori classificati montani)

1. Sono  Comuni montani  o parzialmente  montani  quelli  il  cui
territorio risulta  classificato montano  ai sensi  delle vigenti
norme della legge statale, elencati nella tabella allegato 1.

2. Le variazioni della classificazione dei territori montani sono
disposte con  deliberazione del  Consiglio regionale  su proposta
della Giunta nel rispetto delle norme della legge statale.

ARTICOLO 4
(Procedimento di concertazione)

1. La  concertazione di cui all'articolo 2, comma 1 si svolge tra
la Giunta  regionale e  le associazioni regionali rappresentative
degli Enti  locali (Anci,  Urpt, Uncem)  e si realizza nella sede
prevista per  l'attuazione del  decreto legislativo  n.  112  del
1998, articolo 3, comma 5, garantendo alle Comunità montane e ai
Comuni  interessati   la  formulazione  di  proposte,  rilievi  e
osservazioni.

2. Il  procedimento è  promosso e avviato dalla Giunta regionale
sulla base  di una  propria proposta,  motivata in  relazione  ai
principi e criteri di cui all'articolo 2.

3. Entro  quarantacinque giorni  dall'inizio del  procedimento la
Giunta regionale  e le  associazioni regionali  degli Enti locali
constatano in  apposito verbale  i risultati della concertazione.
La  proposta  concertata  è  comunicata,  a  cura  della  Giunta
regionale, a  ciascuna  Comunità  montana  e  a  ciascun  Comune
interessato, con  invito a  deliberare e  comunicare entro  venti
giorni eventuali osservazioni, rilievi e proposte alternative.

4. Le  deliberazioni pervenute  dalle  Comunità  montane  e  dai
Comuni sono  esaminate dai soggetti della concertazione di cui al
comma 1  che, con  apposito verbale  integrativo,  registrano  la
conclusione del  procedimento entro  novanta giorni dalla data in
cui ha avuto inizio.

5. Nei  trenta giorni  successivi la Giunta adotta la proposta di
individuazione degli  ambiti territoriali,  contenente  specifica
motivazione in  ordine ad  eventuali  aspetti  non  concordemente
definiti nella sede concertativa, e alle eventuali osservazioni e
proposte di  Comunità montane  e di  Comuni  che  non  risultino
accolte.

ARTICOLO 5
(Modalità di costituzione delle Comunità montane)

1. Entro  trenta giorni dall'esecutività della deliberazione del
Consiglio regionale  di cui  all'articolo 2,  comma 1, in ciascun
degli ambiti territoriali con essa individuati è costituita, con
decreto del  Presidente  della  Giunta  regionale,  la  Comunità
montana tra i Comuni ricompresi nel rispettivo territorio. Con il
medesimo decreto  sono stabilite  le procedure per l'insediamento
dell'organo rappresentativo della Comunità montana.

ARTICOLO 6
(Modalità di approvazione dello Statuto)

1. Lo  Statuto della  Comunità montana è deliberato dall'organo
rappresentativo  con   il  voto   favorevole  di  due  terzi  dei
componenti assegnati. Qualora tale maggioranza non sia raggiunta,
la votazione  è  ripetuta  in  successive  sedute,  convocate  a
intervalli non  superiori  a  trenta  giorni,  e  lo  Statuto  è
approvato se  ottiene per  due volte,  in sedute  consecutive, il
voto  favorevole   della  maggioranza   assoluta  dei  componenti
assegnati.

ARTICOLO 7
(Piano  pluriennale   di  sviluppo   socioeconomico  e  programmi
annuali)

1. Il Piano pluriennale di sviluppo socioeconomico è predisposto
dall'organo  esecutivo  e  adottato  dall'organo  rappresentativo
della Comunità  montana, sulla  base  di  un  modello  analitico
predeterminato  in  termini  generali  e  uniformi  dalla  Giunta
regionale  nel   quadro  delle   procedure  della  programmazione
regionale,  sentite  le  associazioni  regionali  rappresentative
degli enti locali.

2. Il  Piano pluriennale  è  adottato  entro  centoventi  giorni
dall'insediamento dell'organo  esecutivo  ed  è  trasmesso  alla
Provincia nei successivi venti giorni.

3.  Il   Consiglio  provinciale,   entro  quaranta   giorni   dal
ricevimento, approva  il Piano ovvero, ove rilevi elementi di non
conformità  agli  indirizzi  e  agli  obiettivi  degli  atti  di
programmazione della  Regione o  della Provincia,  lo rinvia  con
osservazioni  fissando   il    termine  per  l'adeguamento  e  il
conseguente nuovo esame ai fini dell'approvazione.

4.  I  progetti  di  opere  ed  interventi,  previsti  dal  Piano
pluriennale, sono  realizzati mediante programmi annuali adottati
dalla Comunità  montana contestualmente agli atti di bilancio. I
programmi sono  trasmessi alla  Provincia, con  espressa evidenza
dei progetti  per i  quali è richiesto il concorso finanziario a
valere  sul   Fondo  per   la  montagna   o  su  altre  fonti  di
finanziamento  previste  dai  bilanci  della  Provincia  o  della
Regione.

5. Qualora  il territorio  della Comunità montana sia ricompreso
in più  Province, le  procedure  stabilite dal presente articolo
sono adempiute  con  riferimento  alla  Provincia  di  prevalente
competenza  territoriale,   che  vi  provvede  sentite  le  altre
amministrazioni interessate.

ARTICOLO 8
(Criteri di ripartizione dei finanziamenti)

1. Le  risorse regionali  per l'esercizio  di funzioni  conferite
sono ripartite  e assegnate  secondo  criteri  omogenei  definiti
nella sede  e con  le procedure  previste  per  l'attuazione  del
decreto legislativo  n. 112  del 1998, articolo 3, comma 5. Nella
stessa sede sono concertate le modalità attuative dei criteri di
ripartizione stabiliti nei successivi commi 2, 3 e 4.

2. Le  risorse derivanti  da programmi e iniziative confinanziate
dall'Unione europea  o da  atti di programmazione negoziata, sono
ripartite e  assegnate in conformità delle rispettive discipline
specifiche.

3. I finanziamenti finalizzati alla realizzazione di progetti, di
opere ed  interventi, previsti  dai piani  e programmi  locali di
sviluppo, a valere sulle risorse del bilancio regionale proprie o
trasferite  dallo   Stato,  sono  assegnati  nel  rispetto  degli
eventuali criteri o vincoli della normativa statale:

a) per una quota, secondo criteri obiettivi predeterminati;
b) per  una quota,  secondo criteri  e priorità  definiti  dalla
   programmazione regionale.

4.  I   contributi  della   Regione  alle   spese   generali   di
funzionamento degli  enti sono ripartiti alle Comunità montane e
ai Comuni  montani non compresi in Comunità con riferimento alla
superficie classificata  montana e alla popolazione residente nei
territori classificati montani.

ARTICOLO 9
(Rapporti con altri enti)

1.  Salvo  che  la  legge  regionale  disponga  diversamente,  le
funzioni  amministrative  richiedenti  l'esercizio  associato  in
ambito coincidente con il territorio della Comunità montana sono
esercitate dalla Comunità stessa.

2. La  Comunità montana  esercita altresì, per conto dei Comuni
partecipanti, le  funzioni amministrative  e i compiti gestionali
relativi ad  enti e  organismi nel  cui  ambito  territoriale  è
ricompresa, nelle  forme  e  con  le  modalità  stabilite  dallo
Statuto.

3. fermo  quanto previsto  ai commi  1 e  2, la Comunità montana
ricerca e attua, nell'interesse dei Comuni partecipanti, rapporti
di collaborazione  e forme  di cooperazione  con gli  altri  enti
operanti nel proprio territorio, con le modalità e gli strumenti
previsti dall'ordinamento vigente.

TITOLO II
DISPOSIZIONI FINALI E TRANSITORIE

ARTICOLO 10
(Modificazione degli ambiti territoriali)

1. Eventuali  modifiche successive degli ambiti territoriali sono
disposte ai sensi dell'art. 2, comma 1.

2. A  seguito della  modifica di  cui al  comma 1,  il Presidente
della Giunta  regionale adotta  i  conseguenti  provvedimenti  ai
sensi dell'articolo 5 e, ove occorra, dell'articolo 11, comma 2.

3. La  Comunità montana,  costituita nell'ambito  oggetto  della
modifica, adegua  la composizione  dei suoi organi entro sessanta
giorni dalla  data di  adozione dei provvedimenti di cui al comma
2. Decorso  inutilmente tale  termine, si  applica l'articolo 11,
commi 3 e 4.

4. L'eventuale  adeguamento dello  Statuto è  deliberato entro i
successivi sessanta giorni.

ARTICOLO 11
(Disposizioni per la continuità amministrativa)

1. Fino  all'emanazione del  decreto del  Presidente della Giunta
regionale di cui all'articolo 5, le Comunità montane sono quelle
costituite alla  data di  entrata in vigore della presente legge,
elencate nella tabella allegato 2.

2. Con  i medesimi  decreti di cui all'articolo 5 sono dettate le
disposizioni per  l'eventuale successione, anche parziale, tra le
Comunità montane  di cui al comma 1 e quelle costituite ai sensi
della presente legge.

3. Dalla  data di  costituzione ai  sensi dell'articolo 5, e fino
all'entrata in vigore degli Statuti approvati o adeguati ai sensi
dell'articolo  13,   comma  2,   l'organo  rappresentativo  della
Comunità montana è provvisoriamente costituito:

a) dall'Assemblea  già costituita,  nel caso in cui la Comunità
   montana coincida con altra preesistente di cui all'allegato 2;
b) dal  Sindaco e da due componenti, uno dei quali espresso dalla
   minoranza,  per   ciascun  Comune   partecipante,  eletti  dai
   rispettivi Consigli comunali, in tutti gli altri casi.

4. Con  la stessa decorrenza e fino allo stesso termine di cui al
comma 3,  ai sensi  del Decreto  legislativo  n.  267  del  2000,
l'organo esecutivo è composto:

a) da  un numero  di membri  non superiore  a quattro nei casi di
   popolazione complessiva non superiore a 10 mila abitanti;"

5. Fino  all'approvazione dei Piani di cui all'articolo 7 restano
validi i  Piani di  sviluppo già  approvati, con  riferimento ai
progetti afferenti l'ambito territoriale di competenza.

ARTICOLO 12
(Disposizioni finanziarie per l'anno 2001)

1.  Le   disposizioni  di   cui  all'articolo   8  hanno   vigore
dall'esercizio  finanziario   2002.   Le   risorse   ascritte   e
ascrivibili  alla   competenza  degli  esercizi  finanziari  fino
all'anno 2001  incluso, sono  ripartite  e  assegnate  secondo  i
criteri e con le modalità previsti dalle norme vigenti alla data
di approvazione della presente legge.

ARTICOLO 13
(Riordino territoriale e adeguamento degli Statuti)

1. La  Giunta regionale  provvede ad  avviare il  procedimento di
concertazione di  cui all'articolo  4 entro  novanta giorni dalla
data di entrata in vigore della presente legge.

2. Le  Comunità montane,  costituite  ai  sensi  della  presente
legge, approvano  o adeguano il proprio statuto entro centottanta
giorni dalla  data di emanazione del decreto del Presidente della
Giunta regionale di cui all'articolo 5.

ARTICOLO 14
(Modifica della  legge regionale  23 gennaio 1989 n. 10, articolo
4)

1. All'articolo  4 comma 1 della legge regionale 23 gennaio 1989,
n.  10   "Norme   generali   per   l'esercizio   delle   funzioni
amministrative in  materia  di  agricoltura,  foreste,  caccia  e
pesca.", le parole "alle Comunità montane di cui alle lettere da
a) ad  l) della  legge regionale  n. 52 del 1981" sono sostituite
dalle seguenti: "alle Comunità montane".

2. Il  conseguente trasferimento  delle funzioni e delle relative
risorse dalla  Provincia alle  Comunità montane  è disposto con
deliberazione del  Consiglio regionale, su proposta della Giunta,
sentiti gli  enti interessati,  entro e  non oltre il 31 dicembre
2001.

ARTICOLO 15
(Abrogazioni)

1. A  decorrere dalla  data di  entrata in  vigore della presente
legge sono abrogate:

a) la  legge regionale  18 agosto 1992, n. 39 "Riforma e riordino
   delle Comunità montane";
b) la  legge regionale  30  dicembre  1993,  n.  103  "Riforma  e
   riordino  delle   Comunità  montane.   Modifica  della  legge
   regionale 18 agosto 1992, n. 39";
c) la legge regionale 7 marzo 1994, n. 21 "Modifica art. 28 della
   legge regionale  18 agosto  1992, n.  39 "Riforma  e  riordino
   delle Comunità montane";
d) la  legge  regionale  12  aprile  1995,  n.  52  "Norme  sulla
   classificazione dei territori montani";
e) la  legge regionale  12 aprile 1995, n. 53 "Ridelimitazione di
   zone omogenee.  Modifica della legge regionale 18 agosto 1992,
   n. 39 di riforma e riordino delle Comunità montane";
f) la  legge regionale  2 agosto  1996, n. 63 "Modificazioni alla
   legge regionale  18 agosto  1992, n. 39 concernente "Riforma e
   riordino delle Comunità montane";
g) la legge regionale 11 dicembre 1996, n. 92 "Modificazioni alla
   legge regionale  18 agosto  1992, n. 39 concernente "Riforma e
   riordino delle Comunità montane";
h) la  legge regionale  19 dicembre 1996, n. 95 "Disciplina degli
   interventi  per   lo  sviluppo  della  montagna"  articolo  5,
   articolo 6 e articolo 12, commi 3, 4 e 5;
i) la  legge regionale  2 giugno  1999, n.  31 "Parziale riordino
   degli enti  montani, Ulteriori  modifiche alla legge regionale
   18 agosto 1992, n. 39";
j) la  legge regionale 11 agosto 1999, n. 49 "Norme in materia di
   programmazione regionale", articolo 13.


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Martini

Firenze, 28 dicembre 2000

La presente  legge è  stata approvata  dal  Consiglio  regionale
nella seduta  del 28.11.2000  ed è stata vistata dal Commissario
del Governo il 22.12.2000.

Allegato 1
Comuni  il   cui  territorio   è  classificato   interamente   o
parzialmente montano

Provincia di Arezzo (ha 198.299)

Comuni interamente montani:

Anghiari (ha  13.058), Badia  Tedalda (ha  11.906), Bibbiena  (ha
8.641), Caprese  Michelangelo (ha  6.675), Castel  Focognano  (ha
5.661), Castel  San Niccolò  (ha 8.314),  Chitignano (ha 1.470),
Chiusi della  Verna  (ha  10.232),  Loro  Ciuffenna  (ha  8.675),
Montemignaio (ha 2.606), Monterchi (ha 2.873), Ortignano Raggiolo
(ha 3.645),  Pieve S.  Stefano (ha  15.577),  Poppi  (ha  9.703),
Pratovecchio (ha  7.548), Sansepolcro  (ha  9.148),  Sestino  (ha
8.046), Stia (ha 6.271), Subbiano (ha 7.824), e Talla (ha 6.018).

Comuni parzialmente montani:

Arezzo (ha  16.553), Capolona  (ha 3.005),  Castelfranco di Sopra
(ha 2.370), Castiglion Fibocchi (ha 1.270), Castiglion Fiorentino
(ha 3.670),  Cavriglia (ha  810), Cortona  (ha 15.860)  e Pian di
Scò (870).

Provincia di Firenze (ha 166.069)

Comuni interamente montani:

Barberino di  Mugello (ha 13.382), Borgo San Lorenzo (ha 14.615),
Dicomano (ha  6.176), Firenzuola  (ha 27.206),  Londa (ha 5.940),
Marradi (ha 15.407), Palazzuolo sul Senio (ha 10.890), Rufina (ha
4.568), San  Godenzo (ha  9.919), San  Piero a  Sieve (ha 3.663),
Scarperia (ha 7.937), Vaglia (ha 5.694) e Vicchio (ha 13.889).

Comuni parzialmente montani:

Calenzano (ha  540), Fiesole  (ha 30), Figline Valdarno (ha 632),
Greve in  Chianti (ha 11.197), Pelago (ha 3.774), Pontassieve (ha
5.020), Reggello (ha 5.210) e Sesto Fiorentino (ha 380).

Provincia di Grosseto (ha 205.658)

Comuni interamente montani:

Arcidosso (ha  9.339), Castell'Azzara  (ha 6.472),  Manciano  (ha
37.204),  Massa  Marittima  (ha  28.372),  Monte  Argentario  (ha
6.024), Monterotondo Marittimo (ha 10.251), Montieri (ha 10.834),
Pitigliano (ha  10.290), Roccalbegna (ha 12.495), Santa Fiora (ha
6.290), Seggiano  (ha 4.953), Semproniano (ha 8.145) e Sorano (ha
17.459).

Comuni parzialmente montani:

Castel del  Piano (ha  3.046), Cinigiano  (ha  2.284),  Civitella
Paganico (ha  10.385), Roccastrada  (ha  9.504)  e  Scansano  (ha
12.311).

Provincia di Livorno (ha 28.951)

Comuni interamente montani:

Campo dell'Elba  (ha 5.566), Capoliveri (ha 3.951), Capraia Isola
(ha 1.926),  Marciana (ha 4.518), Marciana Marina (ha 576), Porto
Azzurro (ha  1.336), Portoferraio  (ha  4.787),  Rio  Marina  (ha
1.954), Rio nell'Elba (ha 1.678) e Sassetta (ha 2.659).

Provincia di Lucca (ha 120.499)

Comuni interamente montani:

Bagni di Lucca (ha 16.465), Barga (ha 6.653), Borgo a Mozzano (ha
7.241), Camporgiano (ha 2.710), Careggine (ha 2.446), Castelnuovo
Garfagnana  (ha   2.850),  Castiglione   Garfagnana  (ha  4.864),
Coreglia  Antelminelli  (ha  5.278),  Fabbriche  di  Vallico  (ha
1.553), Fosciandora (ha 1.982), Gallicano (ha 3.050), Giuncugnano
(ha  1.894),   Minucciano  (ha   5.700),  Molazzana  (ha  3.163),
Pescaglia  (ha  7.037),  Piazza  al  Serchio  (ha  2.709),  Pieve
Fosciana  (ha   2.877),  S.  Romano  in  Garfagnana  (ha  2.604),
Seravezza (ha  3.937), Sillano  (ha 6.215),  Stazzema (ha 8.072),
Vagli di  Sotto (ha  4.102), Vergemoli  (ha 2.70), Villa Basilica
(ha 3.648) e Villa Collemandina (ha 3.481).

Comuni parzialmente montani:

Camaiore (ha 2.306), Capannori (ha 2.913) e Lucca (ha 2.019).

Provincia di Massa: (ha 106.780)

Comuni interamente montani:

Aulla (ha  5.979), Bagnone  (ha 7.379),  Casola in  Lunigiana (ha
4.253), Comano  (ha 5.467),  Filattiera (ha 4.898), Fivizzano (ha
18.068), Fosdinovo (ha 4.854), Licciana Nardi (ha 5.596), Mulazzo
(ha 6.265), Podenzana (ha 1.720), Pontremoli (ha 18.268), Tresana
(ha 4.408),  Villafranca in  Lunigiana  (ha  2.949)  e  Zeri  (ha
7.361).

Comuni parzialmente montani:

Carrara (ha 3.240), Massa (ha 5.425) e Montignoso (ha 650).

Provincia di Pisa (ha 84.036)

Comuni interamente montani:

Castelnuovo Val  di Cecina  (ha 8.878), Montecatini Val di Cecina
(ha 15.538),  Monteverdi  Marittimo  (ha  9.836),  Pomarance  (ha
22.754) e Volterra (ha 25.285).

Comuni parzialmente montani:

Buti (ha 820) e Calci (ha 925).

Provincia di Pistoia (ha 53.767)

Comuni interamente montani:

Abetone (ha  3.126), Cutigliano  (ha 4.339), Marliana (ha 4.299),
Piteglio (ha  5.005), Sambuca Pistoiese (ha 7.754) e San Marcello
Pistoiese (ha 8.518).

Comuni parzialmente montani:

Montale (ha 1.870), Pescia (ha 5.616) e Pistoia (ha 13.240).

Provincia di Prato (ha 19.216)

Comuni interamente montani:

Cantagallo (ha 9.493) e Vernio (ha 6.328).

Comuni parzialmente montani:

Montemurlo (ha 1.443) e Vaiano (ha 1.952).

Provincia di Siena (ha 104.003)

Comuni interamente montani:

Abbadia San Salvatore (ha 5.892), Castiglione d'Orcia (ha 14.18),
Monticiano (ha  10.945), Piancastagnaio  (ha 6.970),   Radicofani
(ha 11.846),  Radicondoli (ha 13.253) e S. Casciano dei Bagni (ha
9.186).

Comuni parzialmente montani:

Cetona (ha  2.700), Chianciano  Terme (ha  1.180), Chiusdino  (ha
2.100), Gaiole  in Chianti  (ha 5.630),  Montalcino  (ha  8.034),
Montepulciano (ha  1.443), Radda in Chianti (ha 4.230) e Sarteano
(ha 6.410).

Allegato 2
Comunità montane

LUNIGIANA
comprendente i  comuni di  Aulla, Bagnone,  Casola in  Lunigiana,
Comano,  Filattiera,   Fivizzano,  Fosdinovo,   Licciana   Nardi,
Mulazzo, Podenzana, Pontremoli, Tresana, Villafranca in Lunigiana
e Zeri.

Estensione ha 97.465.

GARFAGNANA
comprendente i  comuni  di  Camporgiano,  Careggine,  Castelnuovo
Garfagnana,  Castiglione   Garfagnana,  Fosciandora,   Gallicano,
Giuncugnano, Minucciano,  Molazzana,  Piazza  al  Serchio,  Pieve
Fosciana, S.  Romano in  Garfagnana,  Sillano,  Vagli  di  Sotto,
Vergemoli e Villa Collemandina.

Estensione ha 53.377.

MEDIA VALLE DEL SERCHIO
comprendente i  comuni di Bagni di Lucca, Barga, Borgo a Mozzano,
Coreglia Antelminelli e Fabbriche di Vallico.

Estensione ha 37.190.

MUGELLO
comprendente i comuni di Barberino di Mugello, Borgo San Lorenzo,
Firenzuola, Marradi,  Palazzuolo sul  Senio, San  Piero a  Sieve,
Scarperia, Vaglia e Vicchio.

Estensione ha 112.683.

MONTAGNA FIORENTINA
comprendente i  comuni di  Dicomano, Londa, Rufina, San Godenzo e
parzialmente i comuni di Pelago, Pontassieve e Reggello.

Estensione ha 40.607.

ALTA VAL DI CECINA
comprendente i  comuni di  Castelnuovo Val di Cecina, Montecatini
Val di Cecina, Monteverdi Marittimo, Pomarance e Volterra.

Estensione ha 82.291.

CASENTINO
comprendente i  comuni di  Bibbiena, Castel Focognano, Castel San
Niccolò, Chitignano, Chiusi della Verna, Montemignaio, Ortignano
Raggiolo,  Poppi,   Pratovecchio,   Stia,   Subbiano,   Talla   e
parzialmente il comune di Capolona.

Estensione ha 80.938.

VALTIBERINA
comprendente  i   comuni  di  Anghiari,  Badia  Tedalda,  Caprese
Michelangelo, Monterchi, Pieve S. Stefano, Sansepolcro e Sestino.

Estensione ha 67.283.

AMIATA GROSSETANO
comprendente i  comuni di Arcidosso, Castell'Azzara, Roccalbegna,
Santa Fiora,  Seggiano, Semproniano  e parzialmente  i comuni  di
Castel del Piano e Cinigiano.

Estensione ha 53.024.

AMIATA SENESE
comprendente i  comuni  di  Abbadia  San  Salvatore,  Castiglione
d'Orcia, Piancastagnaio e Radicofani.

Estensione ha 38.892.

ELBA E CAPRAIA
comprendente i  comuni di  Campo nell'Elba,  Capoliveri,  Capraia
Isola, Marciana,  Marciana Marina,  Porto Azzurro,  Portoferraio,
Rio Marina e Rio nell'Elba.

Estensione ha 26.292.

ALTA VERSILIA
comprendente i comuni di Seravezza e Stazzema.

Estensione ha 12.009.

AREA LUCCHESE
comprendente i comuni di Pescaglia, Villa Basilica e parzialmente
i comuni di Lucca e Capannori.

Estensione ha 15.617.

APPENNINO PISTOIESE
comprendente i comuni di Abetone, Cutigliano, Marliana, Piteglio,
Sambuca Pistoiese, San Marcello Pistoiese e parzialmente i comuni
di Montale e di Pescia.

Estensione ha 40.527.

VAL DI BISENZIO
comprendente i  comuni di  Cantagallo, Vernio  e  parzialmente  i
comuni di Montemurlo e Vaiano.

Estensione ha 19.216.

PRATOMAGNO
comprendente i  comuni di  Loro Ciuffenna e parzialmente i comuni
di Castelfranco di Sopra, Castiglione Fibocchi e Pian di Scò.

COLLINE METALLIFERE
comprendente i  comuni di Massa Marittima, Monterotondo Marittimo
e Montieri.

Estensione ha 49.457.

COLLINE DEL FIORA
comprendente  i   comuni  di   Manciano,  Pitigliano,   Sorano  e
parzialmente il comune di Scansano.

Estensione ha 77.264.

CETONA
comprendente i  comuni di  S. Casciano dei Bagni e parzialmente i
comuni di Cetona, Chianciano Terme, Montepulciano e Sarteano.

Estensione ha 20.919.

VAL DI MERSE
comprendente i  comuni di  Monticiano, Radicondoli e parzialmente
il comune di Chiusdino.

Estensione ha 26.298.


ENTI TERRITORIALI


