Centro per  lo studio  e la  prevenzione  oncologica  (C.S.P.O.).
Conferimento della  personalità giuridica di diritto pubblico ai
fini del  riconoscimento statale di cui al decreto legislativo 30
giugno 1993, n. 269.

Il Consiglio Regionale ha approvato il 29-2-2000
Il Commissario del Governo ha apposto il visto il 31-3-2000
Il Presidente  della Giunta  Regionale promulga la seguente legge
regionale:

ARTICOLO 1
(Attribuzione della  personalità giuridica di diritto pubblico e
promozione del riconoscimento)

1. La Regione promuove il riconoscimento del Centro per lo studio
e la  prevenzione oncologica,  di  seguito  denominato  C.S.P.O.,
quale  istituto   pubblico  di   ricovero  e   cura  a  carattere
scientifico, ai  sensi dell'art.  2 del  decreto  legislativo  30
giugno 1993, n. 269.

2. Per  le finalità indicate al comma 1 il C.S.P.O. è istituito
quale ente dotato di personalità giuridica di diritto pubblico e
di autonomia amministrativa e gestionale.

ARTICOLO 2
(Fini istituzionali del C.S.P.O.)

1. Sono fini istituzionali del C.S.P.O.:

a) ricerca,  valutazione epidemialogica  e interventi  nel  campo
   della  prevenzione   primaria  dei   tumori,  con  particolare
   riferimento  allo   studio  dei   cancerogeni   ambientali   e
   professionali e dei fattori correlati agli stili di vita, allo
   studio della  suscettibilità individuale  e di gruppi ad alto
   rischio, ed  alla valutazione  della incidenza,  prevalenza  e
   mortalità per tumori;
b) ricerca  e valutazione  nel campo della prevenzione secondaria
   dei  tumori,  con  particolare  riferimento  ai  programmi  di
   screening per le principali neoplasie;
c) assistenza sanitaria e psicologica, riabilitazione e follow-up
   in regime  ambulatoriale in  favore dei pazienti affetti dalle
   principali  neoplasie,   collaborando  alla   definizione  dei
   protocolli  ottimali   tramite  l'utilizzo  di  metodologie  e
   competenze interdisciplinari  nel pieno rispetto della persona
   e degli aspetti etici;
d) collaborazione  con la  commissione  per  l'innovazione  e  la
   sperimentazione  del  Consiglio  Sanitario  Regionale  di  cui
   all'art. 31,  comma 2,  lett.  b)  della  legge  regionale  30
   settembre 1998,  n.   71, alla valutazione di nuove tecnologie
   per la  diagnosi precoce  e per la qualità dell'assistenza in
   oncologia;
e) iniziative  di informazione  ed educazione  alla  salute,  con
   particolare attenzione  al trasferimento  dei risultati  della
   ricerca di base, epidemiologica e clinica;
f) attività  di formazione  ed aggiornamento  nell'ambito  della
   prevenzione primaria e secondaria dei tumori.

ARTICOLO 3
(Attività di interesse regionale)

1. Tramite  specifica convenzione  stipulata con  la  Regione  il
C.S.P.O. svolge le seguenti attività di interesse regionale:

a) gestione  del  registro  tumori  toscano  e  del  registro  di
   mortalità regionale  in collaborazione e con il coordinamento
   dell'Agenzia Regionale  di Sanità ai sensi dell'art. 3, comma
   3, lett. d) della LR 71/98;
b) gestione  delle mappe di rischio oncogeno in ambito lavorativo
   in collaborazione con l'Agenzia Regionale di Sanità;
c) attività  di ricerca epidemiologica di interesse regionale in
   ambito oncologico  in collaborazione  e con  il  coordinamento
   dell'Agenzia Regionale di Sanità;
d) centro di riferimento regionale per la prevenzione oncologica.

2. Tramite specifiche convenzioni stipulate con le Aziende unità
sanitarie locali  di cui  all'articolo 5 della legge regionale 30
settembre  1998,   n.  72,  il  C.S.P.O.  gestisce  attività  di
screening Oncologico.

ARTICOLO 4
(Ordinamento interno)

1.  L'ordinamento   del  C.S.P.O.  è  soggetto  alla  disciplina
prevista  dalla   normativa  statale   concernente  gli  istituti
pubblici di ricovero e cura a carattere scientifico.

ARTICOLO 5
(Controlli e finanziamenti)

1. Il  sistema dei controlli sugli atti e sulla gestione, nonchè
il finanziamento  delle attività  di ricerca  e delle  attività
assistenziali, sono  regolati dalla  vigente normativa  statale e
regionale.

ARTICOLO 6
(Costituzione dell'ente)

1.  Con   decreto  del  Presidente  della  Giunta  regionale,  da
adottarsi nel  termine di  novanta giorni  dall'entrata in vigore
della presente  legge, sono assunti i provvedimenti necessari per
l'ordinato avvio dell'attività dell'ente ed in particolare:

a) la  dotazione patrimoniale  dell'ente,  comprensiva  dei  beni
   immobili utilizzati  dal C.S.P.O.  e dei  beni mobili iscritti
   negli inventari  dell'Azienda ospedaliera "Careggi", assegnati
   alla struttura alla data di emanazione del decreto;
b) la  dotazione di personale, costituita in via transitoria, dai
   dipendenti  dell'Azienda  ospedaliera  "Careggi"  in  servizio
   presso la  struttura alla  data  di  emanazione  del  decreto,
   nonchè la  definizione dei  criteri  e  delle  modalità  per
   l'individuazione,   d'intesa    con   l'Azienda    ospedaliera
   "Careggi", delle  unità di  personale  da  assegnare  in  via
   definitiva al nuovo ente;
c) il  subentro del  nuovo ente  nei rapporti  attivi  e  passivi
   dell'Azienda  ospedaliera  "Careggi",  comunque  afferenti  al
   C.S.P.O.;
d) la    nomina    di  un  commissario  straordinario  incaricato
   dell'amministrazione dell'ente  sino alla data di insediamento
   degli organi ordinari di amministrazione.

2. Il  decreto del  Presidente della  Giunta regionale  di cui al
comma 1  costituisce titolo  per le trascrizioni, registrazioni e
volture,  nonchè   per  tutti  gli  altri  atti  conseguenti  il
trasferimento dei beni, ai quali provvede l'ente destinatario nei
termini di legge.

3. l rapporti del C.S.P.O. con l'Azienda ospedaliera di "Careggi"
sono regolati da apposita convenzione.

ARTICOLO 7
(Disciplina provvisoria dei controlli e del finanziamento)

1. A  decorrere dalla emanazione del decreto del Presidente della
Giunta  regionale  di  cui  all'art.  6  e  sino  alla  data  del
riconoscimento dell'ente  quale istituto  di ricovero  e  cura  a
carattere scientifico  ai sensi  del DLgs  n.269/1993, agli  atti
dell'ente si  applicano le  disposizioni di cui all'art. 20 della
LR n. 72/1998.

2. Il  finanziamento per  le  attività  di  interesse  regionale
svolte dal C.S.P.O. è assicurato, per il medesimo periodo, dalla
Giunta  regionale   a  carico  del  bilancio  regionale  -  fondo
sanitario  di  parte  corrente  -  cap.  18090  del  bilancio  di
previsione 2000,  con le modalità in essere alla data di entrata
in vigore della presente legge.

ARTICOLO 8
(Disposizioni transitorie e finali)

1. Qualora  il procedimento  di riconoscimento dei C.S.P.O. quale
istituto di  ricovero e  cura a carattere scientifico si concluda
con  esito   negativo  e,  comunque,  nel  termine  di  tre  anni
dall'entrata in  vigore della  presente legge,  con  decreto  del
Presidente della  Giunta regionale  è disposta  la revoca  della
personalità giuridica  di diritto  pubblico attribuita  ai sensi
dell'art. 1 e sono adottati i provvedimenti conseguenti.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 6 aprile 2000

Marcucci (Incaricata con DPGR n.221 del 15.6.1995)

La presente  legge è  stata approvata dal Consiglio Regionale il
29-2-2000 ed  è stata vistata dal Commissario del Governo il 31-
3-2000.



ORGANIZZAZIONI
TUMORI
ORDINAMENTO

