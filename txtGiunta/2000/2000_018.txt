Istituto Regionale  per la Programmazione Economica della Toscana
(IRPET). Bilancio di Previsione per l'anno finanziario 2000.

Il Consiglio Regionale ha approvato il 1.2.2000
Il Commissario del Governo ha apposto il visto il 25.2.2000
Il Presidente  della Giunta  Regionale promulga la seguente legge
regionale:

ARTICOLO 1

Ai sensi  dell'art. 11  della LR  29.7.96 n.  59 è  approvato il
bilancio  di   previsione  per   l'esercizio  1999  dell'Istituto
Regionale per  la Programmazione  Economica della Toscana (IRPET)
come risulta dalla deliberazione n. 16 del 29.11.1999 assunta dal
consiglio  di  Amministrazione  dell'IRPET,  che,  allegato  alla
presente legge, ha le seguenti risultanze contabili:

                             ENTRATE
                                
                       Residui      Competenza        Cassa
----------------------------------------------------------------
Avanzo di Amm.ne
applicato
eserc. 1999                          877.750.505
Giacenza di cassa
al 01.01.2000                                      2.414.692.684

Titolo I
Entrate correnti   2.173.396.613   5.860.000.000   6.767.657.093

Titolo II
Partite di giro        7.791.452   1.706.000.000   1.696.000.000
----------------------------------------------------------------
Totale ENTRATA     2.181.188.065   8.443.750.505  10.878.349.777
================================================================

                             USCITE
                                
                       Residui      Competenza        Cassa
----------------------------------------------------------------
Titolo I
Spese correnti   2.581.733.671   5.937.900.000     8.516.783.864

Titolo II
Spese in conto     263.477.638     325.000.000       554.477.638
capitale

Titolo III
Spese
straordinarie
connesse
all'attività
di ricerca                         100.000.000        80.000.000

Titolo IV
Spese per partite
di giro            106.088.275   1.706.000.000     1.727.088.275
Fondi di Riserva
Speciali                           374.850.505
----------------------------------------------------------------
Totale USCITE    2.951.299.584   8.443.750.505    10.878.349.777
                                              
================================================================

ARTICOLO 2

L'IRPET è  autorizzato ad adottare nel corso dell'esercizio 2000
variazioni al  bilancio ai  sensi del  comma 2-bis  dell'art.  11
della LR 29.7.1996 n. 59.

La presente  legge è  pubblicata sul  Bollettino Ufficiale della
Regione. è fatto obbligo a chiunque spetti di osservarla e farla
osservare come legge della Regione Toscana.

Firenze, 29 febbraio 2000

Chiti

La presente  legge è  stata approvata dal Consiglio Regionale il
1.2.2000 ed  è stata  vistata dal  Commissario  del  Governo  il
25.2.2000.

ALLEGATO 1
IRPET Istituto  Regionale per  la Programmazione  Economica della
Toscana

DELIBERAZIONE 29-11-1999, n. 16

Bilancio  di   previsione  per   l'esercizio  finanziario   2000.
Approvazione.

Sono presenti  i consiglieri:  Paolo  COCCHI,  Marcello  FAZZINI,
Luigi MORELLI,  Glauco  MOSCARDINI,  Leandro  PALADINI,  Vittorio
VITTORI.

è assente il consigliere: Gabriele BELLETTINI

Presiede il Presidente dell'Istituto, sig. Luigi MorelIi.

Partecipa il prof. Franco Volpi, Direttore dell'IRPET

è presente  il Presidente  del Collegio  dei Revisori dei Conti,
dott. avv. Carlo Bossi.

Svolge le  funzioni di  Segretario verbalizzante  il dott.  Carlo
Pagliazzi, dirigente amministrativo dell'Istituto.

CENTRATO = Il Consiglio di Amministrazione
Visto l'art.  5, primo  comma, lettera  c), della legge regionale
29-7-1996, n.  59 "Ordinamento  dell'IRPET", che  prevede, tra le
competenze del Consiglio di Amministrazione, la deliberazione del
bilancio preventivo dell'Istituto.

Visto altresì  l'art. 19  della medesima  legge regionale  n. 59
che,  al   terzo  comma,   dispone  l'approvazione  del  bilancio
preventivo entro  il 30-11-dell'anno  precedente all'esercizio di
riferimento, nonchè, al quinto comma, prevede l'applicazione, in
quanto  e   compatibili,  delle   norme   che   disciplinano   la
contabilità della Regione.

Richiamata a  questo proposito la legge regionale 6-5-1977, n. 28
"Ordinamento contabile  regionale",  e  successive  modifiche  ed
integrazioni.

Rilevato   che    al   momento   non   è   possibile   procedere
all'approvazione del  programma  annuale  di  attività  previsto
dall'art. 15 della già citata legge regionale n. 59 del 1996, in
quanto è  ancora in  corso il  procedimento di  approvazione, da
parte del  Consiglio Regionale,  del programma istituzionale, che
fa parte  del complessivo  programma di  attività secondo quanto
disposto dal citato art. 15, secondo comma, lett. a), della legge
regionale n. 59 del 1996.

Ritenuto tuttavia  poter comunque  procedere all'approvazione del
bilancio di  previsione per l'esercizio finanziario 2000, al fine
di ottemperare  all'obbligo disposto  dall'art. 19  terzo  comma,
della legge regionale n. 59 del 1996, stante la disponibilità di
elementi  di   previsione  tali   da  consentire   un'attendibile
proiezione finanziaria dell'esercizio.

Esaminati lo  schema di  bilancio di  previsione per  l'esercizio
2000 ed  i relativi  allegati, nonchè  la relazione al bilancio,
tutti   documenti    allegati   al   presente   provvedimento   e
contrassegnati  rispettivamente  con  lettere  "A",  "B"  e  "C",
facenti  parte   integrante  ed   essenziale  del   provvedimento
medesimo.

Visto l'art.  11, comma  2-bis, lett.  b), della  legge regionale
29.7.1996, n.  59, di  ordinamento  dell'IRPET,  come  introdotto
dall'art. 3,  primo comma, della legge regionale 6.2.1998, n. 10,
in materia  di variazioni  al bilancio  di esercizio  riguardanti
l'iscrizione di  entrate connesse  ad attività  di  ricerca  non
comprese nel  programma istituzionale di attività e l'iscrizione
delle relative  spese in capitoli specificamente elencati e anche
relativi a spese generali, che attengono alla realizzazione delle
suddette attività.

Ritenuto necessario,  alla luce  e per  gli effetti  del suddetto
dispositivo, approvare specificamente l'elenco dei capitoli della
parte Spesa  del bilancio per l'esercizio 2000 che attengono alla
realizzazione di  attività di ricerca non comprese nel programma
istituzionale di  attività, elenco che costituisce l'allegato n.
7 al  bilancio di  previsione per  l'esercizio 2000,  a sua volta
contenuto  nel   documento   allegato   sub   "B"   al   presente
provvedimento.

Visto altresì  l'art. 11,  comma 2-bis,  lett. c),  della  legge
regionale 29.7.1996, n. 59, di ordinamento dell'IRPET, così come
integrato dall'art.  7 della  LR 26.1.1999,  n. 3,  in materia di
variazioni al  bilancio di  esercizio a  favore dei  capitoli per
spese obbligatorie mediante prelevamento dal fondo di riserva per
spese obbligatorie.

Ritenuto necessario,  alla luce  e per  gli effetti  del suddetto
dispositivo, approvare specificamente l'elenco dei capitoli della
parte Spesa  del bilancio per l'esercizio 2000 che attengono alle
spese obbligatorie, determinate ai sensi dell'art. 93 della legge
regionale 6.5.1977,  n. 28, recante l'ordinamento contabile della
Regione Toscana,  elenco  che  costituisce  l'allegato  n.  6  al
bilancio  di   previsione  per  l'esercizio  2000,  a  sua  volta
contenuto  nel   documento   allegato   sub   "B"   al   presente
provvedimento.

Visto inoltre  l'art. 11,  comma primo,  lett.  b),  del  vigente
regolamento   di    organizzazione   dell'IRPET,    che   dispone
l'individuazione, da  parte  del  Consiglio  di  Amministrazione,
degli  stanziamenti  di  Entrata  e  di  Spesa  del  bilancio  di
previsione che  risultano di  competenza di ciascuna struttura di
massima   dimensione   dell'Istituto   (Direttore,   Sezioni   di
programma, Servizi amministrativi).

Esaminata la  proposta  di  ripartizione  degli  stanziamenti  di
entrata e  di spesa per strutture di massima dimensione, quale è
espressa  nell'allegato   n.  9   al   bilancio   di   previsione
dell'esercizio 2000, a sua volta contenuto nel documento allegato
sub "B" al presente provvedimento.

Viste  inoltre   le  norme   per  la  tenuta  della  contabilità
economica,  approvate   con  deliberazione   del   Consiglio   di
Amministrazione  n.  15  del  28.9.1998,  ed  in  particolare  le
disposizioni di  cui all'art.  6 delle  predette norme, recanti i
criteri  di   determinazione  dei  costi  relativi  all'attività
commerciale.

Richiamata   altresì   la   deliberazione   del   Consiglio   di
Amministrazione  n.   1  del   29.1.1999,  con  la  quale  si  è
determinata  la   tipologia  dei   costi  relativi  all'attività
istituzionale ed  a quella  commerciale  e  si  è  applicato  il
criterio di ripartizione dei costi di natura promiscua secondo la
proporzione fra  entrate  commerciali  e  totale  delle  entrate,
disponendo  che,   con  riferimento   all'ordinamento   contabile
dell'Istituto  previsto   dall'art.  19   della  legge  regionale
29.7.1996, n.  59 e  successive modificazioni ed integrazioni, la
suddetta  proporzione   debba  intendersi   specificamente  quale
rapporto tra  l'ammontare complessivo,  al netto  dell'IVA, delle
entrate di cui alla Categoria II "Entrate per condurre ricerche e
studi non  compresi nel  programma istituzionale di ricerca", del
Titolo I  "Entrate correnti", della parte Entrata del Bilancio di
previsione, e  l'ammontare complessivo,  al netto dell'IVA, delle
entrate di  cui all'intero  Titolo I  "Entrate  correnti",  della
parte  Entrata   del  medesimo   Bilancio  di   previsione,   con
arrotondamento per  eccesso o  per difetto all'unità più vicina
al decimale.

Considerato necessario  definire tale  rapporto sulla  base delle
risultanze del bilancio di previsione per l'esercizio 2000 di cui
al presente provvedimento.

Rilevato  che,   con  riguardo  al  bilancio  di  previsione  per
l'esercizio  2000,   nelle  risultanze   di   cui   al   presente
provvedimento, l'ammontare,  al netto  dell'IVA, delle entrate di
cui alla  Categoria II  del Titolo I è pari a lire 1.383.333.333
(Euro 714.432,04) e l'ammontare, al netto dell'IVA, delle entrate
complessive di cui al Titolo I è pari a lire 5.580.000.000 (Euro
2.881.829,50),  determinando   un  rapporto  percentuale  pari  a
24,7909.

Ritenuto pertanto poter determinare nel 25% (venticinquepercento)
la proporzione  di ripartizione dei costi di natura promiscua tra
attività istituzionale e commerciale, con effetto dal 1-1-2000.

Preso atto del parere favorevole del Direttore dell'Istituto.

Con cinque  voti favorevoli  ed il voto contrario del Consigliere
Paladini

CENTRATO = DELIBERA
1.  di   approvare  il  bilancio  di  previsione  dell'IRPET  per
l'esercizio finanziario  2000, nelle poste e nelle risultanze che
seguono:

- "Bilancio  di  previsione  per  l'esercizio  finanziario  2000"
  allegato  "A"   al  presente   provvedimento  quale  sua  parte
  integrante ed essenziale;
- "Bilancio  di previsione  per l'esercizio  finanziario  2000  -
  Allegati", allegato  "B" al  presente provvedimento  quale  sua
  parte integrante ed essenziale;
- "Relazione   al    bilancio    di  previsione  per  l'esercizio
  finanziario 2000", allegato "C" al presente provvedimento quale
  sua parte integrante ed essenziale;

2. di  approvare specificamente, ai sensi e per effetto dell'art.
11, comma  2-bis, lett.  b), della  legge regionale 29.7.1996, n.
59, di ordinamento dell'IRPET, come introdotto dall'art. 3, primo
comma, della  legge  regionale  6.2.1998,  n.  10,  l'elenco  dei
capitoli  della   parte  Spesa   del  bilancio   per  l'esercizio
finanziario 2000 che attengono alla realizzazione di attività di
ricerca non  comprese nel  programma istituzionale  di attività,
elenco che  costituisce l'allegato n. 7 al bilancio di previsione
per  l'esercizio  2000,  a  sua  volta  contenuto  nel  documento
allegato sub  "B"  al  presente  provvedimento  quale  sua  parte
integrante ed essenziale;

3. di  approvare specificamente, ai sensi e per effetto dell'art.
11, comma  2-bis, lett.  c), della  legge regionale 29.7.1996, n.
59, di  ordinamento dell'IRPET,  come integrato dall'art. 7 della
LR 26.1.1999,  n. 3,  in materia  di variazioni  al  bilancio  di
esercizio a  favore dei  capitoli per spese obbligatorie mediante
prelevamento  dal   fondo  di  riserva  per  spese  obbligatorie,
l'elenco  dei   capitoli  della  parte  Spesa  del  bilancio  per
l'esercizio   finanziario   2000   che   attengono   alle   spese
obbligatorie, determinate  ai  sensi  dell'art.  93  della  legge
regionale 6.5.1977,  n. 28, recante l'ordinamento contabile della
Regione Toscana,  elenco  che  costituisce  l'allegato  n.  6  al
bilancio  di   previsione  per  l'esercizio  2000,  a  sua  volta
contenuto  nel   documento   allegato   sub   "B"   al   presente
provvedimento quale sua parte integrante ed essenziale;

4. di  approvare specificamente, ai sensi e per effetto dell'art.
11,  comma   primo,  lett.   b),  del   vigente  regolamento   di
organizzazione dell'IRPET,  la ripartizione degli stanziamenti di
entrata  e   di  spesa   per  strutture   di  massima  dimensione
dell'Istituto, quale  è espressa  nell'allegato n. 9 al bilancio
di previsione  dell'esercizio 2000,  a sua  volta  contenuto  nel
documento allegato  sub "B"  al presente  provvedimento quale sua
parte integrante ed essenziale;

5. di determinare nel 25% (venticinquepercento) la proporzione di
ripartizione  dei   costi  di   natura  promiscua  tra  attività
istituzionale e  commerciale dell'IRPET a decorrere dal 1-1-2000,
quale risultato,  arrotondato per eccesso, del rapporto, definito
sulla base  delle  risultanze  del  bilancio  di  previsione  per
l'esercizio finanziario  2000 di  cui al  presente provvedimento,
tra l'ammontare,  al netto  dell'IVA, delle  entrate di  cui alla
Categoria II  del Titolo  I,  pari  a  lire  1.383.333.333  (Euro
714.432,04), e  l'ammontare, al  netto  dell'IVA,  delle  entrate
complessive di  cui al  Titolo I, pari a lire 5.580.000.000 (Euro
2.881.829,50);

6. di  trasmettere la  presente deliberazione  ed i documenti del
bilancio a  questa allegati quali parti integranti ed essenziali,
unitamente alla  relazione del  Collegio dei  Revisori dei Conti,
alla Giunta  regionale, per  l'esercizio del  controllo  previsto
dall'art- 11 della legge regionale 29-7-1996, n- 59.

                                                    Il Presidente
                                                    Luigi Morelli
                                                                 
                                      Il Segretario verbalizzante
                                                  Carlo Pagliazzi
                                                                 
ALLEGATO A
Bilancio di previsione per l'esercizio finanziario 2000 - Entrata
e Spesa - Sintesi delle Entrate e delle Spese

<seguono tabelle, pp. 8-33>

ALLEGATO B
Bilancio  di   previsione  per  l'esercizio  finanziario  2000  -
Allegati 1, 2, 3, 4, 5, 6, 7, 8, 9.

Allegato <B>1
Elenco residui passivi presunti al 31.12.1999

<segue tabella, pag. 36>

Allegato <B>2
Avanzo di  Amministrazione presunto  alla chiusura dell'esercizio
1999

<segue tabella, pag. 37>

Allegato <B>3
Destinazione avanzo  di Amministrazione  presunto  alla  chiusura
dell'esercizio 1999

<segue tabella, pag. 38>

Allegato <B>4
Analisi stanziamenti parte 1a - Entrata

<seguono tabelle, pp. 39-42>

Allegato <B>5
Analisi stanziamenti parte 2a - Spesa

<seguono tabelle, pp. 43-53>

Allegato <B>6
Elenco delle spese obbligatorie

<seguono tabelle, pp. 54-56>

Allegato <B>7
Elenco delle  spese connesse  alla  esecuzione  di  ricerche  non
comprese nel programma istituzionale

<seguono tabelle, pp. 57-59>

Allegato <B>8
Tabella di correlazione del finanziamento della spesa

<seguono tabelle, pp. 60-64>

Allegato <B>9
Attribuzione   delle   risorse   di   bilancio   alle   strutture
dirigenziali

<seguono tabelle, pp. 65-74>

Allegato C
RELAZIONE AL  BILANCIO DI  PREVISIONE PER L'ESERCIZIO FINANZIARIO
2000

1. I contenuti del bilancio di previsione per l'esercizio 2000.

1.1 Come  è accaduto  anche nei  precedenti anni, il bilancio di
previsione per  l'esercizio 2000  si  fonda  su  una  ipotesi  di
programma  annuale   delle  attività  che,  sebbene  non  ancora
formalmente approvato  dal  Consiglio  di  Amministrazione,  può
considerarsi  sostanzialmente   definito  nei   suoi   principali
contenuti.  Entro   tale  ipotesi  di  programma  annuale,  trova
collocazione la  proposta di  programma istituzionale  per l'anno
1999, previsto  dall'art. 15,  comma 2,  lett.  a),  della  legge
regionale di ordinamento dell'Istituto, le cui linee fondamentali
sono scaturite,  come è procedura consolidata negli ultimi anni,
dai rapporti  intercorsi con  i componenti  la Giunta regionale e
con i  coordinatori dei  Dipartimenti. La  proposta di  programma
istituzionale è  attualmente all'esame  del Consiglio regionale,
che presumibilmente  non potrà discuterla prima del 30 novembre,
termine di legge per l'approvazione del bilancio di previsione da
parte del Consiglio di Amministrazione dell'IRPET.

Gli  indirizzi  di  attività  istituzionale  concordati  con  la
Regione Toscana  e le  indicazioni circa  le altre  attività  di
ricerca previste  su committenza  extra-istituzionale, permettono
di esaminare  un  documento  che  trova  coerente  e  sostanziale
riferimento nel programma di attività.

In sintesi,  il  bilancio  di  previsione  per  l'esercizio  2000
presenta i seguenti contenuti:

                             Entrata
                                
Contributo annuale della
Regione Toscana                       L.  4.120.000.000  (61,2%)
Proventi per ricerche non comprese
nel programma istituzionale           L.  1.660.000.000  (24,6%)
Altre entrate connesse ad attività
di ricerca                            L.     20.000.000   (0,3%)
Entrate per rimborsi (poste
correttive della spesa)               L.     25.000.000   (0,4%)
Interessi su depositi                 L.     35.000.000   (0,5%)
Quota parte di avanzo di
amministrazione applicata
al bilancio                           L.    877.750.505    (13%)
Totale al netto delle partite
di giro                               L.  6.737.750.505   (100%)
Partite di giro                       L.  1.706.000.000
Totale generale                       L.  8.443.750.505

                              Spesa
                                
Spese per funzionamento degli organi  L.    180.000.000   (2,7%)
Spese per il personale                L.  3.049.400.000  (45,2%)
Spese per i servizi generali          L.  1.361.000.000  (20,2%)
Spese per iniziative connesse
alla ricerca                          L.    200.000.000     (3%)
Spese per attività di ricerca
istituzionale                         L.    535.000.000     (8%)
Spese per attività di ricerca
extra-ist.le                          L.    612.500.000     (9%)
Spese in conto capitale               L.    325.000.000   (4,9%)
Spese per attività straordinaria
di ricerca                            L.    100.000.000   (1,5%)
Fondi di riserva                      L.    374.850.505   (5,5%)
Totale al netto delle partite
di giro                               L.  6.737.750.505   (100%)
Partite di giro                       L.  1.706.000.000
Totale generale                       L.  8.443.750.505

1.2 Per  consentire l'analisi degli stanziamenti, nelle tabelle 1
e 2  è riportato  il confronto,  rispettivamente  per  la  parte
Entrata e  per la  parte Spesa, tra il bilancio di previsione per
l'esercizio 1999 e quello per l'esercizio 2000, con il dettaglio,
per quanto  riguarda l'esercizio  1999, delle previsioni iniziali
di stanziamento  (cioè quelle  formulate in sede di approvazione
del  bilancio   di  previsione,  nel-11-1998),  delle  previsioni
assestate   di    stanziamento    (cioè    quelle    conseguenti
all'assestamento di  bilancio, deliberato nell'aprile del 1999, e
della più recente variazione di bilancio, approvata nell'ottobre
1999), nonchè delle previsioni circa gli accertamenti di entrata
e gli  impegni di  spesa al  31.12.1999, per  una sorta  di  pre-
consuntivo dell'esercizio 1999.

2. L'analisi degli stanziamenti. Parte prima, Entrata.

2.1 Entrando in maggior dettaglio, con riferimento all'entrata è
da rilevare  che il  contributo ordinario  da parte della Regione
Toscana è  superiore per  70 milioni  a quello erogato nel 1999,
con un  aumento pari  all'1,7%,  correlato  alla  percentuale  di
incremento del  costo del  lavoro nel  comparto Regioni-Autonomie
Locali  registrato   nel  periodo-6-1998   --6-1999,  così  come
disposto dall'art.  19,  comma  6,  della  legge  di  ordinamento
dell'IRPET.

Le previsioni di proventi per ricerche non comprese nel programma
istituzionale registrano  un notevole  incremento  rispetto  alle
previsioni  iniziali   per  il  1999  (+68,8%),  costituendo  nel
contempo quasi  l'83% dei  corrispondenti accertamenti definitivi
di entrata  per il  1999, che  hanno fatto  segnare fino  ad oggi
l'apice delle  entrate extra-istituzionali,  con 2.006 milioni di
proventi lordi.  Ciò deriva  da un  processo  di  pianificazione
delle attività  extra-istituzionali di  più ampio respiro, come
richiede il  sempre maggiore  peso di questa categoria di entrate
sull'ammontare complessivo delle entrate correnti.

Il totale  lordo presunto  di entrate  derivanti da  attività di
ricerca extra-istituzionale  è costituito  per  647  milioni  da
commesse della  Regione Toscana,  per 893 milioni da incarichi da
parte di altri organismi pubblici e per i restanti 120 milioni da
parte di organismi privati. Sono particolarmente significative le
previsioni di  entrata  provenienti  da  organismi  pubblici.  Le
Amministrazioni provinciali partecipano a tali previsioni per ben
733 milioni,  di cui  98 milioni da parte di Province diverse per
la redazione dei rapporti sulla situazione economica, 230 milioni
sempre da  parte di Province diverse e dei Circondari di Empoli e
di Val  di Cornia  per la  elaborazione,  ovvero  per  gli  studi
preparatori, dei  Piani di  Sviluppo Locali, 305 milioni da parte
della sola  Provincia di  Pisa per  gli  studi  preparatori  alla
conferenza di  programmazione e  per una  indagine specifica  sul
lavoro femminile,  100 milioni da parte della Provincia di Massa-
Carrara per  una indagine  sulle politiche del lavoro. I restanti
160 milioni  di previsioni di entrata sono riferiti ad altri Enti
locali ed  organismi pubblici  diversi, per la redazione di studi
specifici. Dei  120 milioni  di previsioni di entrata da parte di
organismi privati,  ben 100 sono riferiti alla Associazione degli
Industriali di  Pistoia con  riferimento alla  esecuzione di  una
indagine sulle infrastrutture.

Vi è  poi la  previsione di  20 milioni  di entrate derivanti da
attività connesse  alla ricerca, costituite in particolare dalla
vendita ad enti ed organismi pubblici e privati di serie di dati,
tavole intersettoriali ed altre elaborazioni statistiche prodotte
dall'IRPET.

Le previsioni  di entrata  derivanti da  rimborsi sono nettamente
inferiori rispetto  a quelle del precedente esercizio, in ragione
del fatto  che non  vi è  previsione di  collocazione  di  alcun
dipendente dell'Istituto  in comando  presso altri  Enti e che la
quota annua  di detrazione  dal canone di locazione dell'immobile
sede dell'IRPET  degli oneri  che l'Istituto  sta sostenendo  per
l'adeguamento degli  impianti tecnici,  secondo quanto  stabilito
dal contratto  di locazione  stipulato nel-6-del  1998 con l'Ente
proprietario, si riduce per l'esercizio 2000 a soli 25 milioni.

Le  previsioni   circa  gli   interessi  sui   depositi  derivano
dall'applicazione alla  disponibilità di  cassa media  presunta,
stabilita in  900 milioni,  della misura  di tasso attivo stimata
sulla base  di quanto  definito dalla  nuova convenzione  con  la
Banca tesoriere,  pari al  4% (si  ricorda che la misura di tasso
attivo stabilita  dalla convenzione  è pari  a  0,800  punti  in
maggiorazione del  tasso Ribor  ad un mese, media percentuale del
mese precedente).

3. L'avanzo di amministrazione presunto per l'esercizio 1999.

3.1 Al  bilancio di previsione per il 2000 è applicata una quota
parte dell'avanzo  di amministrazione presunto al 31-12-1999 pari
a  poco   meno  di  878  milioni.  Come  specificamente  definito
nell'allegato n.  2 al  bilancio di  previsione, l'importo totale
stimato dell'avanzo  di amministrazione  al 31.12.1999  ammonta a
circa  1.644,5   milioni,  sostanzialmente   pari  all'avanzo  di
amministrazione  registrato   in   sede   di   conto   consuntivo
dell'esercizio 1998, che fu di 1.663 milioni.

L'applicazione al  bilancio per  il 2000  della suddetta quota di
avanzo è  subordinata  al  rispetto  dell'art.  10  della  legge
regionale 23-1-1998,  n. 4,  recante le  disposizioni finanziarie
della Regione  Toscana per il periodo 1998-2000. Sostanzialmente,
la disponibilità  dell'avanzo  presuppone  l'accertamento  della
condizione  che   la  formazione   dell'avanzo  stesso   non  sia
imputabile  ad   un  mancato   utilizzo  del  contributo  annuale
corrisposto  all'Istituto   dalla  Regione  Toscana,  circostanza
questa che,  se  si  verificasse,  comporterebbe  in  pratica  la
riduzione  della   disponibilità  dell'avanzo   per  un  importo
corrispondente.

Nei limiti  di una operazione che, stante il momento in cui viene
effettuata, non può che essere presuntiva, sarà di seguito data
ragione della piena disponibilità dell'avanzo di amministrazione
stimato al 31-12-1999.

3.2  è   innanzitutto  da   rilevare  che   anche  l'avanzo   di
amministrazione stimato  per il 1999 deriva in modo considerevole
da un  mancato utilizzo dell'avanzo di amministrazione registrato
nel 1998.  In particolare,  risultano al  momento inutilizzate le
disponibilità del  fondo  di  riserva  per  spese  impreviste  e
stanziamenti insufficienti, per 300 milioni; del fondo di riserva
per spese  obbligatorie e per quelle derivanti da residui passivi
perenti,   per   complessivi   224   milioni;   del   fondo   per
l'integrazione  dell'indennità   premio  di  servizio,  per  170
milioni; dello  stanziamento, collocato  nelle spese correnti, ma
di fatto  costituente disponibilità  prudenziale finanziata  con
avanzo di  amministrazione, per  oneri per il patrocinio legale e
la  tutela   giudiziaria  di  amministratori  e  dipendenti,  per
l'importo di  100 milioni.  Ugualmente, non sarà presumibilmente
utilizzata  parte   delle  risorse   derivanti  dall'applicazione
dell'avanzo relativo  al 1998  e destinate  all'adeguamento degli
impianti tecnologici,  pari a  a  circa  198  milioni,  dato  che
relativamente a  tale finalità  entro il  1999 sarà concluso il
solo adeguamento  dell'impianto elettrico.  Tenendo inoltre conto
che una  parte dell'avanzo  di amministrazione destinato, in sede
di assestamento  di bilancio  1999 derivante dal conto consuntivo
dell'esercizio 1998, a stanziamenti di parte corrente ed in conto
capitale, per  difficoltà organizzative  non sarà probabilmente
impegnata nel  corso dell'esercizio,  è possibile  ritenere  che
oltre 1.000  milioni dell'avanzo  di amministrazione  presunto al
31.12.1999   derivi    da   mancato   utilizzo   dell'avanzo   di
amministrazione accertato al 31.12.1998.

Ciò  detto,   è   da   ricordare   che   l'intero   avanzo   di
amministrazione  determinato   in  sede   di   conto   consuntivo
dell'esercizio  1998  è  stato  riconosciuto  dal  Consiglio  di
Amministrazione  dell'IRPET   e  dal  Consiglio  Regionale  della
Toscana, che  difatti ha approvato senza rilievi quel consuntivo,
non derivante  da un  mancato  utilizzo  del  contributo  annuale
regionale.  Ne   consegue   che   la   considerevole   componente
dell'avanzo di amministrazione stimato per il 1999 che si presume
derivare dal  mancato  utilizzo  dell'avanzo  di  amministrazione
relativo al  1998, non  trova causa  in un  mancato utilizzo  del
contributo annuale corrisposto nel 1998 o in anni precedenti.

3.3 è  ora da  verificare se l'avanzo di amministrazione stimato
possa derivare  da un  mancato utilizzo  del  contributo  annuale
relativo al  1999. A  questo scopo,  possiamo ripercorrere le vie
utilizzate in sede di conto consuntivo degli esercizi 1997 e 1998
ed esposte nelle note illustrative di quei documenti.

In primo  luogo, ricordando  che nel  bilancio di  previsione per
l'esercizio 1999,  e precisamente  nella tabella  di correlazione
del finanziamento  della spesa  (allegato n.  8 al  bilancio), fu
indicata la copertura con contributo regionale di una quota delle
spese correnti  di amministrazione generale pari a 3.555 milioni,
di una quota di spese per attività di ricerca pari a 435 milioni
e di  una quota  di spese in conto capitale pari a 60 milioni, si
osserva  che  le  scritture  contabili  al  10-11-1999  riportano
impegni di  spesa per amministrazione generale pari a quasi 4.257
milioni, mentre gli impegni di spesa complessivamente assunti per
attività  di   ricerca  non   derivante  da   attività   extra-
istituzionale ammontano  a più  di 424  milioni e quelli assunti
per l'acquisizione di beni capitali ammontano a 248 milioni. Ciò
dimostra che  ancora a circa due mesi dal termine dell'esercizio,
l'ammontare del  contributo annuale è già stato sostanzialmente
utilizzato nelle  destinazioni previste  in sede  di bilancio  di
previsione.

3.4 Con la medesima finalità, può essere svolto un secondo tipo
di ragionamento,  analogamente a  quanto è  avvenuto in  sede di
conto consuntivo  dell'esercizio 1997 e dell'esercizio 1998, vale
a dire  sviluppare la relazione tra componenti di spesa e diverse
tipologie  di  entrata,  così  come  possibile  riscontrare  nel
bilancio  dell'IRPET   sulla   base   del   vigente   ordinamento
dell'Istituto. Come  si ricorderà,  a partire dal dispositivo di
cui all'art.  19, primo  comma, lett.  a), della LR 29.7.1996, n.
59,  si   possono  considerare  finanziabili  con  il  contributo
ordinario:

- le  spese di funzionamento dell'Istituto, ivi comprese le spese
  strumentali connesse  al funzionamento  generale  dell'Istituto
  (inserite nel bilancio come spese in conto capitale);
- le  spese per il personale, nella quota relativa all'esecuzione
  dei  compiti   e  del  programma  istituzionale,  che  possiamo
  stabilire in  una percentuale  sul totale  delle spese  che  è
  reciproca  alla  percentuale  derivante  dal  rapporto  tra  le
  entrate da  ricerche extra-istituzionali  ed  il  totale  delle
  entrate;
- i fondi di riserva.

Si rileva  preliminarmente che  al 10-11-1999 gli accertamenti di
entrate derivanti  da attività  di  ricerca  extra-istituzionale
sono pari  a L. 2.006.100.000 e che l'ammontare complessivo degli
accertamenti di  entrate correnti,  escluso i  rimborsi per oneri
del personale  comandato  ed  altri  rimborsi,  è  pari  a  lire
6.106.760.480. Ne  risulta che,  al momento, le entrate derivanti
da attività  extra-istituzionale partecipano  al complesso delle
entrate correnti  dell'IRPET per  l'esercizio 1999  per una quota
pari al 32,85% (la percentuale è stata del 27,43% nell'esercizio
1997 e del 26,9 nell'esercizio 1998).

Le spese  impegnate alla medesima data del 10-11-1998, finanziate
con il contributo regionale, sono di seguito valorizzate.

SPESE DI FUNZIONAMENTO
Tit. I Sez. I (escluso le spese dirette
per il personale)                          L.      1.581.427.625
Tit. Il (Spese in conto capitale)          L.        247.941.364
                                                   -------------
                                           L.      1.829.368.989
                                                   =============

SPESE PER IL PERSONALE
Tit I, Sez. I, cap.li da 200.01 a 210.00
e da 220.01 a 230.04, escluso spese
per personale comandato, ridotti del
32,85%, cioè L. 2.589.444.259 x 0,6715    L.      1.738.811.820
                                                   =============

SPESE PER LE ATTIVITà DI RICERCA
Tit. I, Sez. II                            L.        115.467.720
Tit. I, Sez. III, escluso spese
per attività di ricerca
extra-istituzionale                        L.        229.914.798
                                                   -------------
                                           L.        345.382.518
                                                   =============
TOTALE IMPEGNI DI SPESA                    L.      3.913.563.327
                                                   =============

Ciò significa  che  ancora  ad  un  mese  e  mezzo  dal  termine
dell'esercizio, sono  state impegnate  spese finanziabili  con il
contributo regionale  in misura  pari a  circa il  97% del totale
contributo, erogato  nel 1999  per un  importo di  4.050 milioni.
Tenendo conto  che sono  in corso di determinazione provvedimenti
di spesa  per un  ammontare  complessivo  di  250,5  milioni,  ne
risulta che  l'intero ammontare del contributo regionale relativo
al  1999   presumibilmente  troverà  al  termine  dell'esercizio
utilizzazione nelle  poste di  spesa che  la legge di ordinamento
dell'Istituto dichiara  essere  finanziabili  con  il  contributo
medesimo.

Dalle considerazioni  finora svolte, consegue pertanto, almeno in
via presuntiva,  la totale  disponibilità, entro  il bilancio di
previsione
per  l'esercizio  2000,  delle  risorse  relative  all'avanzo  di
amministrazione previsto  al 31-12-1999.  Dell'ammontare  stimato
dell'avanzo, è  comunque applicata al bilancio di previsione per
il 1999  solo una  parte, pari al 53% del totale, in attesa delle
definitive  risultanze  che  scaturiranno  dal  conto  consuntivo
dell'esercizio 1999.

3.5    Relativamente    alla    destinazione    dell'avanzo    di
amministrazione  iscritto   nel  bilancio   di   previsione   per
l'esercizio 2000, occorre porre in evidenza due fatti. Oltre alle
destinazioni dell'avanzo che usualmente sono stabilite in sede di
redazione del  bilancio di  previsione (nel caso specifico, spese
in conto  capitale per  quasi 303  milioni e fondi di riserva per
quasi 375  milioni), per  l'esercizio 2000  sono individuate  due
particolari destinazioni.

La prima,  corrispondente  ad  un  importo  di  100  milioni,  si
sostanzia  nelle  risorse  destinate  alla  realizzazione  di  un
progetto straordinario  di ricerca,  costituito dalla revisione e
sviluppo  dei  modelli  economici  e  previsionali,  cioè  degli
strumenti  analitici   di  base   per  l'attività   di   ricerca
dell'IRPET. Tale  progetto, già da qualche tempo all'esame della
direzione scientifica  dell'Istituto,  consentirà  la  revisione
degli  strumenti  di  analisi  e  previsionali,  in  termini  sia
tecnici, con  l'aggiornamento delle  basi di dati e dei programmi
di elaborazione  statistica, che scientifici, con la verifica dei
processi analitici  di riferimento  dei modelli. La delimitazione
nel tempo  di tale  progetto (presumibilmente  due anni) e la sua
natura di  vero  e  proprio  investimento  per  lo  sviluppo  del
"capitale scientifico"  dell'IRPET, motivano il finanziamento del
progetto stesso  con  risorse  rese  disponibili  dall'avanzo  di
amministrazione.

La seconda  destinazione particolare, anch'essa corrispondente ad
un importo  di 100  milioni, riguarda  invece il finanziamento di
quattro borse di studio presso l'IRPET per giovani laureati. Tali
risorse erano  in realtà  già stanziate,  quali spese correnti,
nel bilancio  di previsione  per l'esercizio  1999, ma  non  sono
state affatto  utilizzate, stante  il ritardo  con il  quale sono
state avviate,  e previdibilmente si concluderanno entro il 1999,
le  procedure  concorsuali  per  la  individuazione  dei  quattro
borsisti. Ciò ha determinato un'economia di spesa sull'esercizio
1999  che   ovviamente  concorre   a   costituire   l'avanzo   di
amministrazione in  conto competenza  per il  medesimo esercizio.
Tale circostanza,  ed anche  il carattere  di temporaneità della
spesa (le  borse hanno  durata di un anno, rinnovabile al massimo
per  un   ulteriore  anno),  hanno  fatto  ritenere  opportuno  e
legittimo il finanziamento con risorse provenienti dall'avanzo di
amministrazione di  una spesa  che in senso strettamente tecnico-
contabile non  può che  dirsi corrente.  è sulla  base di  tale
ragionamento,  svolto   in  accordo  con  i  dirigenti  regionali
responsabili  delle   strutture  di  competenza,  che  si  spiega
l'apparente  anomalia   di  un  ammontare  complessivo  di  spese
correnti,  pari   a  5.938   milioni,   superiore   all'ammontare
complessivo di entrate correnti, pari a 5.860 milioni. Escludendo
appunto la  spesa per  le borse  di studio,  le entrate  correnti
finanziano completamente le spese correnti.

4. L'analisi degli stanziamenti. Parte seconda, Spesa.

4.1. Relativamente  agli stanziamenti  di spesa, il dettaglio dei
medesimi  è   espresso  nell'allegato   n.  5   al  bilancio  di
previsione. Qui  si dà  conto solo  delle  sue  componenti  più
rilevanti.

4.2  La  spesa  diretta  del  personale  (retribuzioni  ed  oneri
collegati) è  prevista in  aumento, rispetto sia alle previsioni
assestate per  il 1999  (+2,6%)  che  all'ammontare  presunto  di
impegni al  31.12.1999 (+5,6%).  La previsione tiene conto di due
fattori. Il  primo è  costituito dal  piano di  assunzioni 1999-
2000, approvato  l'11-11-1999 dal  Consiglio  di  Amministrazione
dell'IRPET,   che   dispone   l'acquisizione   entro   l'organico
dell'Istituto di  due dirigenti  di ricerca, di un funzionario di
ricerca (cat.  D, pos.  ec. D3),  di  un  aiuto  di  ricerca  con
specializzazione statistica  (cat.  C,  pos.  ec.  C1)  e  di  un
collaboratore tecnico-professionale  (cat. B,  pos. ec.  B3).  Le
assunzioni,  che   avverranno  previa   esecuzione  di  procedure
concorsuali pubbliche,  sono previste  non anteriormente  al 1-4-
2000.

Il secondo  fattore alla  base delle  previsioni di  spesa per il
personale   è   dato   dalle   ipotesi   sugli   effetti   della
contrattazione,  sia  di  quella  decentrata  integrativa  per  i
dipendenti  con   qualifica  non   dirigenziale,  sia  di  quella
collettiva nazionale  per i dirigenti. Riguardo la contrattazione
integrativa, entro  il bilancio sono state recepite le ipotesi di
spesa per  il 2000  contenute nell'ipotesi di accordo siglato tra
le parti il 29-9-1999, ipotesi tuttora all'esame del Consiglio di
Amministrazione dell'IRPET.  Sulla  base  di  tali  ipotesi,  che
presumibilmente determinano,  allo stato  dei  fatti,  il  limite
massimo di  costo del  contratto  integrativo,  è  iscritto  uno
stanziamento  di  spesa  di  164  milioni  destinato  al  salario
accessorio ed  è stata stimata una spesa di circa 43 milioni per
oneri contributivi  ed assicurativi.  Relativamente al  contratto
collettivo nazionale  per i dirigenti, la cui pre-intesa è stata
recentemente siglata  ed  è  ora  in  attesa  di  autorizzazione
governativa,  sono   stati  inseriti   in  bilancio  gli  aumenti
contrattuali di  base previsti dalla medesima pre-intesa, sia con
riferimenti alla  retribuzione  di  base  che  al  fondo  per  la
retribuzione di posizione e di risultato.

Anche in questo caso, così come è accaduto per il personale con
qualifica  non  dirigenziale,  sono  aperti  spazi  di  ulteriore
contrattazione integrativa  in sede  decentrata.  Non  avendo  al
momento alcun  elemento per  definire, pure  in via presuntiva, i
costi connessi  a tale  livello di contrattazione, la definizione
dei relativi  stanziamenti, entro  la disponibilità  generale di
bilancio allora  esistente, è  rinviata al  momento in  cui tali
elementi saranno formati.

4.3. Una  voce di  spesa in forte aumento è data dalle spese per
l'esecuzione di ricerche comprese nel programma istituzionale, il
cui ammontare è superiore del 48% all'ammontare delle previsioni
assestate per  il 1999  e degli  impegni previsti  al 31.12.1999.
Ciò  dipende   dalla   rilevante   consistenza   del   programma
istituzionale  di   attività,  nonchè   da  una   più  attenta
valutazione degli  impegni di  lavoro connessi all'esecuzione del
medesimo.

Le previsioni  di spesa  diretta per l'esecuzione della attività
di  ricerca  extra-istituzionale  sono  ovviamente  correlate  al
numero ed  alla rilevanza  delle  attività  che  si  prevede  di
raccogliere, in  un rapporto con l'ammontare presunto di proventi
netti che  è, per  il 2000,  pari al  44,3%, cioè sensibilmente
inferiore al  rapporto tra  ammontare presunto  degli impegni  di
spesa al  31.12.1999 e  proventi netti  raccolti nel 1999, pari a
quasi il 60%.

Sempre con  riferimento alle  attività  di  ricerca,  dirette  o
correlate, sono  da segnalare le due iniziative già descritte in
sede di  analisi delle  destinazioni della  parte  di  avanzo  di
amministrazione presunto  al 31.12.1999  applicata al bilancio di
previsione 2000, vale a dire il progetto straordinario di ricerca
relativo alla  revisione ed allo sviluppo dei modelli economici e
previsionali, cui sono destinate risorse pari a 100 milioni, e le
quattro borse  di studio,  il cui  inizio è previsto nel-1-2000,
finanziate per 100 milioni.

4.4. Le spese per servizi generali sono iscritte con stanziamenti
complessivamente inferiori  sia alle  previsioni assestate per il
1999 (-22,5%)  che all'ammontare  presunto degli impegni di spesa
al 31.12.1999  (-7,7%). Si registra invece un incremento di quasi
il 10%  relativamente agli stanziamenti previsionali di spesa per
il 1999,  poichè il  bilancio di  previsione per il 2000 include
alcune ipotesi  di aumento  di spesa rispetto all'inizio del 1999
che  si  sono  evidenziate  nel  corso  dell'esercizio.  Ciò  in
particolare si  riferisce alle  spese telefoniche  (+33% rispetto
agli stanziamenti  iniziali 1999)  ed alle utenze elettriche, del
gas ed  acqua (+10%),  in conseguenza sia degli aumenti tariffari
in essere  o previsti,  sia dell'aumento  registrato nei  consumi
nell'esercizio   1999,   in   particolare   riguardo   le   spese
telefoniche.  Altre  voci  di  spesa  in  aumento  rispetto  agli
stanziamenti iniziali  per l'esercizio  1999 sono  le  imposte  e
tasse (+16,3%),  per le  aumentate previsioni  di  corresponsione
dell'IVA e dell'I.R.A.P., conseguenti, da un lato, all'incremento
delle entrate  extra-istituzionali previste  e  dall'altro,  alla
maggiore base imponibile I.R.A.P. costituita dalle retribuzioni e
dai  compensi   corrisposti,  e   la  manutenzione  straordinaria
dell'immobile e  degli  impianti  (+50%),  in  conseguenza  della
previsione di sostanziali interventi sull'impianto ascensore.

4.5. Riguardo  la spesa in conto capitale o, per meglio dire, per
l'acquisizione di  beni strumentali,  le previsioni  iniziali per
l'esercizio  2000  sono  inferiori  a  tutti  i  valori  relativi
all'esercizio 1999,  cioè  stanziamenti  di  spesa  iniziali  (-
15,6%), stanziamenti  assestati (-40,2%)  ed ammontare di impegni
di  spesa   previsto  al  31.12.1999  (-15,3%).  Ciò  si  spiega
essenzialmente con  le minori  previsioni di  spesa relativamente
all'adeguamento  degli   impianti  a  norme  di  sicurezza  (-32%
rispetto agli  stanziamenti previsti nel 1999), stante l'avvenuta
realizzazione nel 1999 di parte del programma di adeguamento e la
conseguente minore necessità di risorse per il 2000.

4.6. Infine,  i fondi  di riserva. Nel fondo di riserva per spese
obbligatorie sono compresi 200 milioni indirizzati alla copertura
delle spese  non adeguatamente finanziate con le risorse iscritte
nei  competenti   capitoli  e   che   sono   dichiarate   appunto
obbligatorie per  la finalità di gestione dell'Istituto ai sensi
di quanto disposto dalla legge regionale di contabilità.

I fondi  di riserva  speciali  comprendono  quasi  25  milioni  a
copertura dei  residui passivi perenti che si prevede di rilevare
al termine dell'esercizio 1999 e 150 milioni quale accantonamento
per il fondo integrativo di indennità premio di servizio.

5. La correlazione del finanziamento della spesa.

5.1. Anche il bilancio di previsione per l'esercizio 2000 riporta
in termini  dettagliati la  correlazione del  finanziamento della
spesa, cioè  la ripartizione  delle previsioni  di  entrata  per
singoli capitoli di spesa (si veda la Tabella di correlazione del
finanziamento  della   spesa,  allegato   n.  8  al  bilancio  di
previsione). Tale  specificazione risponde  alle già  più volte
citate disposizioni  della Regione  Toscana in materia di analisi
dell'avanzo di  amministrazione. La ripartizione delle previsioni
di entrata  per capitoli  di spesa,  condotta  sulla  base  delle
disposizioni recate  dall'ordinamento deIl'Istituto in materia di
finanziamento della spesa e delle correlazioni di tipo funzionale
riscontrabili tra  tipologia di  entrata e  finalità  di  spesa,
consente inoltre  di leggere il bilancio di previsione in termini
più significativi dal punto di vista economico-finanziario.

In  sintesi,   la  destinazione  percentuale  delle  entrate  per
tipologia di spesa è di seguito espressa.

<segue tabella, pag. 80>

Di seguito  è invece  riportata la  composizione percentuale del
finanziamento della spesa per tipologia di entrata.

<segue tabella, pag. 80>

6. Il  regime dei  controlli delle  variazioni  al  bilancio  per
l'esercizio 2000.

6.1. Si  ricorda che  recenti integrazioni  alla legge  regionale
recante  l'ordinamento  dell'IRPET  hanno  permesso  di  innovare
significativamante il  regime dei controlli da parte degli organi
della  Regione  Toscana.  L'art.  3,  primo  comma,  della  legge
regionale  6-2-1998,   n.  10,   ha  introdotto  nell'ordinamento
dell'IRPET la  possibilità da  parte del Consiglio regionale, in
sede di  approvazione del  bilancio di previsione, di autorizzare
l'Istituto ad adottare variazioni di bilancio per l'iscrizione di
entrate derivanti  da  incarichi  di  ricerca  non  compresi  nel
programma annuale  e per  l'iscrizione delle  relative  spese  in
capitoli,  specificamente  elencati  e  anche  relativi  a  spese
generali,  che   attengono  alla   realizzazione   dei   suddetti
incarichi.  Tali   variazioni   di   bilancio   hanno   immediata
esecutività ed  il Consiglio di Amministrazione dell'IRPET, dopo
l'adozione delle  stesse, è  tenuto alla  loro sola trasmissione
alla  Giunta   regionale,  che  a  sua  volta  provvede  a  darne
tempestiva comunicazione  al Consiglio  regionale ed a curarne la
pubblicazione nel Bollettino Ufficiale della Regione.

Inoltre, l'art.  7 della legge regionale 26-1-1999, n. 3, recante
le disposizioni  finanziarie della Regione Toscana per il periodo
1999-2001, dispone  che con la medesima procedura sopra descritta
possano essere  adottate  variazioni  al  bilancio  deIl'IRPET  a
favore dei  capitoli per spese obbligatorie mediante prelevamento
dal fondo di riserva per spese obbligatorie.

Così come  è accaduto  in sede  di approvazione del bilancio di
previsione per  l'esercizio 1999, allo scopo di rendere operative
le sopra  riportate disposizioni della Regione Toscana in materia
di  variazioni   al  bilancio  di  previsione,  il  Consiglio  di
Amministrazione dell'IRPET  è  chiamato  ad  approvare  l'Elenco
delle  spese   obbligatorie,  allegato   n.  6   al  bilancio  di
previsione, e l'Elenco delle spese connesse alla realizzazione di
ricerche non  comprese nel  programma annuale,  allegato n.  7 al
bilancio di previsione.

Il  primo   comprende  capitoli   di  spesa   individuati   quali
obbligatori per  il funzionamento  dell'Istituto, sulla  base del
dispositivo di cui all'art. 93 della legge regionale 6-5-1977, n.
28, recante  l'ordinamento contabile  della Regione Toscana ed in
analogia con  quanto disposto  dalla stessa  Regione Toscana  nel
proprio bilancio di previsione.

Il secondo  riporta i  capitoli di  spesa cui  si  presume  poter
ricorrere per  l'esecuzione di  attività di  ricerca connesse ad
incarichi provenienti  da  soggetti  pubblici  e  privati  e  non
compresi nel programma istituzionale di ricerca.

<seguono tabelle, pp. 82-84>

RELAZIONE DEL  COLLEGIO DEI  REVISORI DEI  CONTI SUL  BILANCIO DI
PREVISIONE DELL'IRPET PER L'ANNO 2000

Il Collegio  dei Revisori dei Conti ha preso visione e analizzato
il  Bilancio   di  previsione  per  l'anno  2000  deliberato  dal
Consiglio di Amministrazione nella seduta del 29.11.1999.

Il  Bilancio   di  previsione   dell'esercizio  finanziario  2000
pareggia nella  somma complessiva  di Lire 8.443.750.505=, in cui
è compreso  l'avanzo di  amministrazione dell'anno 1999 previsto
in Lire 877.750.505=.

Le entrate si suddividono:

- ENTRATE CORRENTI                                 5.860.000.000
- PARTITE DI GIRO                                  1.706.000.000
                                                   -------------
AVANZO DI AMMINISTRAZIONE                            877.750.505
                                                   -------------
TOTALE ENTRATE                                     8.443.750.505

Le spese comprendono:
- SPESE CORRENTI                                   4.590.400.000
- SPESE IN CONTO CAPITALE                            325.000.000
- SPESE DI RICERCA ORDINARIE E
  STRAORDINARIE E CONNESSE                         1.447.500.000
- PARTITE DI GIRO                                  1.706.000.000
- FONDI DI RISERVA                                   374.850.505
                                                   -------------
TOTALE SPESE                                       8.443.750.505

Le entrate  correnti previste in Lire 5.860.000.000= fronteggiano
interamente le  uscite correnti,  dalle quali  si  deve  dedurre,
anche se  configurate come spese correnti, quelle per le borse di
studio e quelle per la ricerca straordinaria per complessive Lire
200.000.000=, e ciò per i motivi in prosieguo specificati.

Il  Bilancio  è  corredato  dalla  relazione  del  Consiglio  di
Amministrazione.

Il Collegio  sommariamente vuol  notare,  sul  predetto  bilancio
quanto segue:

ENTRATA
L'entrata  mantiene   le  caratteristiche   della  rigidità  del
contributo della  Regione Toscana,  determinato  ai  sensi  della
Legge Regionale  59-96, si notano previsioni di entrata ulteriori
che mostrano  una ritrovata  capacità di produzione di proventi,
ancorchè provenienti  in  maniera  determinante  da  committenti
pubblici.

Il  contributo   fa  sì  che  le  spese  inerenti  all'attività
ordinaria risultino sostanzialmente coperte.

Non si notano entrate fittizie.

SPESA
Le imputazioni ai capitoli sono corrette.

Le spese  in conto  capitale non  vengono  imputate  ad  apposito
capitolo  dell'entrata,   ma  trovano   la   loro   contropartita
nell'avanzo di amministrazione.

L'avanzo  di   amministrazione  viene,   in  fase   di   Bilancio
preventivo, solo  parzialmente imputato al bilancio, riservandosi
il Consiglio  di  Amministrazione  di  determinarlo  in  fase  di
approvazione del Conto Consuntivo.

Si deve  peraltro notare che parte dell'avanzo di amministrazione
deliberato, per  Lire 170.000.000=  viene destinato  ad una spesa
obbligatoria (Adeguamento  impianti a  norme di sicurezza L. 626-
94). E  come abbiamo già evidenziato vengono imputati all'avanzo
di amministrazione  Lire 200.000.000=, classificate nella voce di
spesa "corrente".  Trattasi di spese che per una parte e per loro
natura  debbono   intendersi   di   carattere   straordinario   e
sostanzialmente  finalizzate   ad  una   incremento  patrimoniale
ancorchè "immateriale"  dell'Istituto, e  dall'altra  "borse  di
studio" sono  somme finanziate  per la stessa fine nell'esercizio
1999,  non   utilizzate  a  causa  del  non  completamento  delle
procedure concorsuali  e che pertanto andranno a formare l'avanzo
di amministrazione dello stesso esercizio.

Sono allegato al bilancio i seguenti prospetti:

- elenco residui passivi perenti presenti al 31.12.1999;
- calcolo  dell'avanzo di amministrazione presunto dell'esercizio
  1999;
- destinazione dell'avanzo di amministrazione al bilancio 1999;
- analisi degli stanziamenti sulla parte 1.a - entrata;
- analisi degli stanziamenti sulla parte 2.a - spesa;
- elenco delle spese obbligatorie;
- elenco  delle spese connesse alla realizzazione di ricerche non
  comprese nel programma istituzionale.

Sono altresì  redatti, anche  se formalmente non fanno parte del
bilancio, la  tabella di  correlazione  del  finanziamento  della
spesa e  lo schema  di attribuzione  delle risorse alle strutture
dirigenziali, ai  sensi dell'art.  11, 1  comma  lettera  b)  del
Regolamento di organizzazione dell'Ente.

Con le  considerazioni di  cui sopra il Collegio dei Revisori dei
Conti propone  l'approvazione del  bilancio preventivo dell'IRPET
per il 2000.

                                         Il Collegio dei Revisori
                                                    Il Presidente
                                                 Avv. Carlo Bossi

ORGANIZZAZIONI
PROGRAMMAZIONE
BILANCIO

