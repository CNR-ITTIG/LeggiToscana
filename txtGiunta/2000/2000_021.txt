"Modifiche alla  Legge Regionale  21 Luglio 1995, n. 81 (Norme di
attuazione della Legge 5.1.1994, n.36. Disposizioni in materia di
risorse idriche)".

Il Consiglio Regionale ha approvato il 8-2-2000
Il Commissario del Governo ha apposto il visto il 3-3-2000
Il Presidente  della Giunta  Regionale promulga la seguente legge
regionale:

ARTICOLO UNICO

1. Il  comma 3  dell'art. 8 della legge regionale 21 luglio 1995,
n. 81 è così sostituito:

   "3. Le funzioni di controllo attengono:
   
   a) alla    verifica  della  conformità  del  programma  degli
      interventi e  del piano  economico finanziario e delle loro
      varianti con  gli obiettivi  e le priorità stabilite dalla
      Regione e  con la  normativa vigente  in materia di risorse
      idriche e  tutela ambientale;  a tale  scopo l'Autorità di
      Ambito trasmette  alla  Giunta  Regionale  gli  schemi  del
      programma  degli   interventi   e   del   piano   economico
      finanziario,   quali    risultano   approvati    dopo    le
      consultazioni; entro  i  successivi  90  giorni  la  Giunta
      regionale, esercita  il  controllo  di  cui  alla  presente
      lettera; decorso  tale termine  il controllo viene dato per
      effettuato senza  rilievi; in  caso di  non conformità  la
      Giunta regionale,  prescrivendo le  modifiche necessarie da
      apportare, può disporne il rinvio all'Autorità di Ambito,
      che  entro   10  giorni  dal  ricevimento  deve  comunicare
      l'accoglimento delle  suddette modifiche  e provvedere, nei
      successivi 30  giorni, al  recepimento delle  stesse oppure
      deve fornire  le  eventuali  controdeduzioni.  In  caso  di
      mancato accoglimento  delle modifiche prescritte, la Giunta
      regionale  può   accogliere  le   controdeduzioni  fornite
      dall'Autorità di  Ambito, oppure  provvedere direttamente,
      in  sostituzione   di  essa,   ad  apportare  le  modifiche
      prescritte;
   b) alla  ricognizione, da  effettuarsi  con  cadenza  annuale,
      dello stato d'attuazione del programma degli interventi con
      particolare   riferimento    al   rispetto    dei   termini
      d'esecuzione   degli    interventi   programmati    e    al
      raggiungimento degli obiettivi attesi;
   c) al  controllo comparativo delle prestazioni dei Gestori nei
      vari Ambiti  Territoriali Ottimali  per quanto  concerne  i
      livelli qualitativi  e quantitativi  dei servizi,  il costo
      dei servizi e la spesa per investimenti."
   
2. Il  comma 5  dell'art. 8 della legge regionale 21 luglio 1995,
n.  81 è così sostituito:

   "5. Ai  fini dell'espletamento  delle predette  funzioni,  gli
   organi della  Regione, nell'ambito  delle proprie  competenze,
   provvedono:
   a) a  fissare, con  atto amministrativo, gli standard comuni a
      tutte le  Autorità di ambito per l'esercizio del controllo
      istituzionale  sull'attività   del  soggetto  gestore  dei
      servizi idrici integrati;
   b) a   concorrere  all'attività  di  controllo  sui  soggetti
      gestori sulla  scorta dei  dati trasmessi dall'Autorità di
      Ambito e dai soggetti gestori medesimi;
   c) a  svolgere le  attività ispettive e di verifica, anche su
      richiesta del  comitato per  la  vigilanza  sull'uso  delle
      risorse di cui all'art. 21 della L.36/94."
   
3. Il  comma 6  dell'art. 8 della legge regionale 21 luglio 1995,
n. 81 è così sostituito:

   "6. La  Regione promuove  periodicamente, con  cadenza  almeno
   annuale, apposite conferenze di servizi tra i presidenti delle
   Autorità di  Ambito e,  in relazione  alle  loro  competenze,
   delle Province  e  delle  Autorità  di  Bacino,  al  fine  di
   conseguire  l'obiettivo   di  rendere   omogenee   le   scelte
   programmatorie  e  l'azione  amministrativa  nei  vari  Ambiti
   Territoriali Ottimali."

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 8 marzo 2000

Giannarelli (incaricato con DPGR 1 Marzo 2000, n.37)

La presente  legge è  stata approvata dal Consiglio Regionale il
8-2-2000 ed  è stata vistata dal Commissario del Governo il 3-3-
2000.



RISORSE IDRICHE

