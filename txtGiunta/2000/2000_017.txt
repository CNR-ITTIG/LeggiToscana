"Intervento  finanziario   della  Regione   Toscana   in   favore
dell'Arciconfraternita di Misericordia di Siena in sostegno delle
iniziative di prevenzione dell'usura."

Il Consiglio Regionale ha approvato il 25-1-2000
Il Commissario del Governo ha apposto il visto il 21-2-2000
Il Presidente  della Giunta  Regionale promulga la seguente legge
regionale:

ARTICOLO 1
(Finalità e oggetto della legge)

1.  La   Regione  Toscana,   nell'ambito  della  sua  azione  per
l'affermazione  della   cultura   della   legalità,   interviene
finanziariamente  con   un   contributo   straordinario   di   L.
300.000.000. (trecentomilioni  di lire), pari a 154.937,069 Euro,
in favore  dell'Arciconfraternita di  Misericordia  di  Siena,  a
sostegno  della   realizzazione  del   progetto  di   prevenzione
dell'usura da  quest'ultima  avviato  tramite  la  istituzione  e
gestione di  una rete di centri di ascolto sull'intero territorio
della regione.

2. L'importo del contributo di cui al comma 1 è ripartito in tre
quote annuali, a decorrere dall'anno 2000.

3.  La   Giunta  regionale  provvede  a  liquidare  le  quote  di
contributo    determinate     al    comma     2     in     favore
dell'Arciconfraternita di  Misericordia di  Siena, con il vincolo
di destinazione all'iniziativa di cui al comma 1.

4. A  decorrere dall'anno  2001 l'erogazione  è subordinata alla
presentazione alla  Giunta regionale di un rendiconto delle spese
sostenute e di una relazione sull'attività svolta ai sensi della
presente legge.

ARTICOLO 2
(Norma finanziaria)

1. Agli  oneri derivanti  dall'attuazione della presente legge si
fa fronte per l'anno 2000 con la seguente variazione da apportare
agli stati  di previsione  della competenza  e della  cassa della
parte spesa del bilancio 2000:

in diminuzione:

capitolo 00920
   Spese a  favore di  scuole,  Università  e
   società  civile   per  l'educazione   alla
   legalità e sviluppo della coscienza civile
   e  democratica   contro   la   criminalità
   organizzata e  diffusa e  i diversi  poteri
   occulti
                                                   L. 100.000.000
                                                                 
in aumento di nuova istituzione:

capitolo 00921
   Contributo                    straordinario
   all'Arciconfraternita  di  Misericordia  di
   Siena a  sostegno della  realizzazione  del
   progetto  di   prevenzione  dell'usura  (LR
   25.2.2000 n. 17)
                                                   L. 100.000.000
2. Per  gli  esercizi  successivi  si  fa  fronte  con  legge  di
bilancio.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 25 febbraio 2000

Giannarelli (incaricato con DPGR 4 febbraio 2000, n. 17)

La presente  legge è  stata approvata dal Consiglio Regionale il
25-1-2000 ed  è stata vistata dal Commissario del Governo il 21-
2-2000.



GIUSTIZIA
VOLONTARIATO


