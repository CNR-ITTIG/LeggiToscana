Disposizioni speciali  relative ai  beni immobili  utilizzati  da
Firenze EXPO SpA

Il Consiglio Regionale ha approvato il 18-1-2000
Il Commissario del Governo ha apposto il visto il 21-2-2000
Il Presidente  della Giunta  Regionale promulga la seguente legge
regionale:

ARTICOLO 1
(Finalità)

1. Al  fine di favorire la competitività e la economicità della
gestione  della  Società  del  polo  espositivo  e  congressuale
Firenze Expo  SpA, nel rispetto delle finalità di cui all'art. 1
comma 2  della legge  regionale 6  agosto 1998, n. 54, la Regione
Toscana può  locare o  concedere il complesso dei beni demaniali
denominato  "Villa   Vittoria"  alla  Firenze  Expo  SpA  per  lo
svolgimento   delle   proprie   attività   istituzionali,   alle
condizioni determinate dalla presente legge.

ARTICOLO 2
(Modalità e condizioni)

1. Le concessioni e le locazioni sono rispettivamente assentite e
stipulate per  un canone ricognitorio annuo pari al 10% di quello
determinato, sulla base dei valori in comune commercio.

2. Le  concessioni e  le locazioni  di cui  al  comma  precedente
devono prevedere  la assunzione,  da parte  del concessionario  o
locatario,   degli   oneri   della   manutenzione   ordinaria   e
straordinaria. Qualora  i beni oggetto della concessione facciano
parte del  demanio artistico, storico o archeologico, le opere di
ordinaria e  straordinaria manutenzione  devono  essere  eseguite
secondo le prescrizioni delle competenti sovrintendenze.

3. L'utilizzo  dei beni per fini diversi da quelli per i quali è
stata assentita  la concessione  o  stipulata  la  locazione,  ne
determina rispettivamente  la decadenza  o  la  risoluzione.  Gli
stessi effetti  sono prodotti  dalla violazione  del  divieto  di
subconcessione o  sublocazione ovvero  dal mancato  pagamento del
canone.

4. Alle  concessioni assentite o alle locazioni stipulate a norma
della presente legge non si applicano le disposizioni di cui alla
legge regionale n. 20/91.

ARTICOLO 3
(Disposizioni transitorie)

1.  Le   disposizioni   del   precedente   articolo   concernenti
l'ammontare del  canone  annuo  ricognitorio  si  applicano  alle
utilizzazioni da  parte di Firenze Expo SpA in corso alla data di
entrata in  vigore della presente legge, per le quali alla stessa
data  non   sono  stati  posti  in  essere  i  relativi  atti  di
concessione o locazione.

La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 25 febbraio 2000

Giannarelli (incaricato con DPGR 4.2.2000, n. 17)

La presente  legge è  stata approvata dal Consiglio regionale il
18-1-2000 ed  è stata vistata dal Commissario del Governo il 21-
2-2000.



DEMANIO PATRIMONIO
COMMERCIO

