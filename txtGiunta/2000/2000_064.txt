Modifica della  LR 14.1.98  n. 1  aiuti  per  lo  svolgimento  di
attività di  miglioramento  genetico  delle  specie  animali  di
interesse zootecnico.

Il Consiglio Regionale ha approvato il 21-12-1999
Il Commissario del Governo ha apposto il visto il 21-1-2000
Il Presidente  della Giunta  Regionale promulga la seguente legge
regionale:

ARTICOLO 1

1 -  Dopo l'articolo  6 della  LR 14/01/1998  n. 1 è inserito il
seguente:

   Articolo 6  bis. Valutazione  genetica dei riproduttori equini
   di razze di interesse agricolo ed agrituristico.
   
   1.  Al   fine  di  incentivare  la  valutazione  genetica  dei
   riproduttori  equini   di  razze   di  interesse  agricolo  ed
   agrituristico può  essere concesso un contributo, fino al 70%
   della  spesa   ammissibile,  per  l'attuazione  di  prove  "di
   performance", con  le modalità  stabilite dai regolamenti dei
   libri genealogici delle singole razze.
   
   2. L'individuazione  dei soggetti richiedenti è effettuata ai
   sensi dell'art. 12.
   
   3. I  criteri per  la determinazione delle spese ammissibili e
   le  modalità   per  la   presentazione  delle   richieste  di
   contributo sono stabiliti ai sensi dell'art. 9.
   
ARTICOLO 2

1 - Dopo l'articolo 7 della LR 14/01/1998 n. 1 è inserito:

   ARTICOLO 7 bis. Acquisto di riproduttori selezionati.
   
   1. Allo  scopo di  incrementare il  miglioramento genetico del
   patrimonio zootecnico possono essere concessi contributi sugli
   investimenti finalizzati  all'acquisto di riproduttori (maschi
   e femmine),  iscritti nei  libri genealogici  o  nei  registri
   anagrafici, nelle seguenti misure:
   
   a) fino  al  40 0ella  spesa  riconosciuta  ammissibile  per
      l'acquisto  di   maschi,  da  destinare  alla  riproduzione
      mediante la  fecondazione naturale,  a favore di produttori
      agricoli che  conducono allevamenti di animali della stessa
      razza dei riproduttori acquistati;
   b) fino  al  25 0ella  spesa  riconosciuta  ammissibile  per
      l'acquisto di femmine a favore di produttori agricoli.
   
   2. Per  l'acquisto di maschi della specie equina il contributo
   di cui  al comma  1 lettera  a) può  essere concesso  anche a
   favore di  produttori agricoli  che conducono  allevamenti  di
   soggetti  di   razza  diversa   da  quella   del  riproduttore
   acquistato.
   
   3. Le spese ammissibili per gli investimenti di cui al comma 1
   e 2  non possono  complessivamente  superare  i  limiti  degli
   investimenti totali  fissati a norma dell'art. 7 del Reg. (CE)
   n. 1257/1999 del Consiglio del 17.5.1999.
   
   4. I  criteri per  la determinazione delle spese ammissibili e
   le  modalità   per  la   presentazione  delle   richieste  di
   contributo sono stabiliti ai sensi dell'art. 9.
   
ARTICOLO 3

1.  Dopo  la  lettera  e)  del  comma  2  dell'art.  1  della  LR
14.01.1998, n. 1, è aggiunta la seguente:

   e  bis)   può  incentivare   la  valutazione   genetica   dei
   riproduttori  equini   di  razze   di  interesse   agricolo  e
   agrituristico.
   
2.  Dopo  la  lettera  f)  del  comma  2  dell'art.  1  della  LR
14.01.1998, n. 1, è aggiunta la seguente:

   f bis)  Può incentivare  l'acquisto di  riproduttori maschi e
   femmine  iscritti   nei  libri   genealogici  o  nei  registri
   anagrafici.
   
3. L'art. 9 della LR 14.01.98, n. 1, è sostituito dal seguente:

   ARTICOLO 9
   (Competenze del Consiglio regionale)
   
   1. Il Consiglio regionale, su proposta della Giunta regionale,
   provvede:
   
   a) a  stabilire i  criteri per  la determinazione  delle spese
      ammissibili e l'importo dei compensi nonché ad indicare le
      modalità  per   la  presentazione   delle   richieste   di
      concessione dei  benefici di  cui agli articoli 2, 3, 5, 6,
      6bis, 7 e 7bis;
   b) a    stabilire    la  possibilità  della  liquidazione  di
      anticipazioni sui  contributi ammissibili nonché la misura
      percentuale delle anticipazioni concedibili;
   c) ad  individuare le  modalità di  erogazione dei fondi alle
      Province per gli interventi di cui agli articoli 2, 3, 5, 7
      e 7bis.
   
4. Al  comma 1  dell'art. 11  della LR 14.01.1998, n. 1 le parole
"...dagli articoli 2, 3, 5 e 7" sono sostituite con le parole:

   "...dagli articoli 2, 3, 5, 7 e 7bis".


La presente  legge è  pubblicata sul  Bollettino Ufficiale della
Regione. È fatto obbligo a chiunque spetti di osservarla e farla
osservare come legge della Regione Toscana.

Firenze, 3 agosto 2000

Martini

La presente  legge è  stata approvata dal Consiglio regionale il
21 dicembre  1999 ed è stata vistata dal Commissario del Governo
il 21  gennaio 2000.  Si procede  alla  promulgazione,  ai  sensi
dell'art. 1, comma 4, della LR n. 91/1996, vista la comunicazione
della Commissione  UE  n.  105616/31.07.2000  pervenuta,  per  il
tramite della Rappresentanza permanente d'Italia presso la UE, il
2.8.2000.




ZOOTECNIA


