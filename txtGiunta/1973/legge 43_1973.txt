LEGGE REGIONALE N. 43 DEL 01-08-1973
REGIONE TOSCANA

Agevolazioni a favore di nuovi insediamenti artigiani.

Fonte: BOLLETTINO UFFICIALE DELLA REGIONE TOSCANA N. 35 del 3 agosto 1973


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

La Regione Toscana, concede ai Comuni e a Consorzi
dei quali i Comuni facciano parte contributi una tantum,
nella misura massima del 50 per cento della
spesa, per le opere di urbanizzazione primaria all'interno
e a servizio di zone destinate ad insediamenti
produttivi in conformità  alle previsioni dei vigenti
strumenti urbanistici comunali, sempre che per tali
opere si utilizzino aree di proprietà  dei Comuni o
Consorzi suddetti.

Per opere di urbanizzazione primaria si intendono
quelle di cui all'art. 4, primo comma della legge
29- 9- 1964, n. 847.

              
                

              
            

ARTICOLO 2

Per la concessione dei contributi di cui all'articolo
precedente, le Amministrazioni interessate inoltrano
domanda alla Giunta Regionale, entro il 31 marzo e
il 31 ottobre di ogni anno, allegando la seguente
documentazione:
  a) copia della deliberazione del Consiglio comunale
o degli organi altrimenti competenti, con la quale:
  1) si approva il piano di massima per la realizzazione
delle opere di urbanizzazione primaria in
ordine alle quali si richiede il contributo;
  2) si esprime la determinazione di chiedere il
concorso regionale;
  3) si indicano i mezzi per far fronte alla rimanente
spesa;
  b) estratto dello strumento di attuazione del piano
regolatore generale o del programma di fabbricazione
vigente nel Comune, comprovante che l'area al
cui servizio si intendono realizzare le opere di urbanizzazione
primaria è  destinata ad insediamenti produttivi;
  c) relazione illustrativa dalla quale risulti che
l'area stessa è  destinata prioritariamente ad insediamenti
artigiani e nella quale sia riportato ogni elemento
di valutazione atto a dimostrare il rilevante interesse
economico e sociale dell'iniziativa;
  d) piano di massima delle opere di urbanizzazione
primaria di cui trattasi, corredato da una relazione
esplicativa e con la determinazione dei relativi costi.

Le amministrazioni interessate possono richiedere
i contributi previsti dalla presente legge anche per i
lavori, di cui all'ultimo comma del precedente art. 1,
che siano in corso di esecuzione all'atto della presentazione
della domanda o che siano già  stati eseguiti nei
sei mesi precedenti il termine ultimo per la presentazione
della domanda.

Le amministrazioni interessate hanno facoltà  di presentare
una richiesta di massima deliberata dalla Giunta
comunale, riservandosi di presentare la documentazione
di cui al primo comma del presente articolo prima
della erogazione del contributo eventualmente concesso.

              
                

              
            

ARTICOLO 3

La Giunta istruisce le domande presentate e propone
al Consiglio regionale il programma di ripartizione
dei fondi disponibili, segnalando altresì , anche
in relazione alla compatibilità  dei costi prospettati in
rapporto alle opere che si intendono realizzare, gli eventuali
casi di inammissibilità  al contributo.

La pronuncia consiliare di inammissibilità  al contributo
e di eventuale reiezione di singole domande
deve essere motivata.

Dopo l'approvazione consiliare della ripartizione
dei fondi, il Presidente della Giunta comunica all'
Ente richiedente l'ammontare del contributo concedibile
e il termine entro il quale dovrà  essere presentato
il progetto esecutivo delle opere approvato dal
Comune o dal Consorzio del quale il Comune faccia
parte e l'attestato che il Comune o Consorzio ha il
diritto di proprietà  sulle aree da utilizzare per le opere
di urbanizzazione primaria cui è  rivolta la domanda
di concessione del contributo.

La Giunta regionale determina definitivamente, in
relazione alla rispondenza del progetto esecutivo con
quello di massima, l'entità  del contributo da concedere
non eccedente l'ammontare già  fissato dal Consiglio
regionale.

              
                

              
            

ARTICOLO 4

A seguito dell'approvazione del progetto esecutivo,
la Giunta Regionale provvede all'erogazione del
contributo con le seguenti modalità:
  - 30 per cento previa produzione, da parte dell'Ente interessato, dell'atto formale di consegna dei
lavori appaltati;
  - 40 per cento previa dimostrazione dell'avvenuta
spesa di almeno 2/3 della precedente erogazione;
  - il rimanente 30 per cento a collaudo approvato
dalla Giunta regionale e in base agli atti di contabilità 
finale.

              
                

              
            

ARTICOLO 5

I contributi per le opere di urbanizzazione primaria
ottenuti in base alla presente legge sono computati
in detrazione dei corrispondenti oneri gravanti, per
legge o per convenzione con il Comune o Consorzio
del quale il Comune faccia parte, su aziende artigiane
o loro Consorzi iscritti nei rispettivi albi, localizzate
nella zona di cui all'art. 1.  La detrazione effettuata è 
proporzionale all'ampiezza dell'area occupata dall'azienda
artigiana.  Nel caso di cui all'art. 27 della legge
22-10-1971, n. 865, qualora le spese per le opere di
urbanizzazione primaria non siano poste a carico delle
aziende artigiane o loro Consorzi che si vengono a
localizzare nelle aree ivi contemplate, i contributi ottenuti
dal Comune o Consorzio del quale il Comune
faccia parte sono computati, sempre proporzionalmente,
in detrazione al prezzo di cessione delle aree o
all'ammontare del canone per la concessione del diritto
di superficie.

I contributi previsti dalla presente legge non sono
cumulabili con quelli previsti ad uguale titolo da altre
leggi regionali o dello Stato.

              
                

              
            

ARTICOLO 6

Qualora le zone, o parte di esse, al cui servizio
sono state apprestate le opere di urbanizzazione assistite
dal contributo regionale, non siano destinate ad
insediamenti di aziende artigiane o loro Consorzi iscritte
nei rispettivi albi, le somme ottenute dal Comune e
Consorzi dei quali i Comuni facciano parte a titolo
di contributo devono essere restituite, gravate degli
interessi legali, all'Amministrazione regionale concedente.

Tali somme, una volta restituite, sono iscritte
nel bilancio regionale dell'anno successivo, per un reimpiego
ai sensi della presente legge.

Agli effetti del precedente comma, le Amministrazioni
interessate trasmettono alla Giunta regionale, entro
il 31 gennaio di ogni anno copia degli atti e delle
convenzioni stipulati nell'anno precedente per gli insediamenti
produttivi al cui servizio sono rivolte le
opere di urbanizzazione assistite dal contributo regionale,
evidenziando altresì , con una relazione, il totale
delle aree oggetto di tali atti e convenzioni, le aree ancora
libere e quelle per le quali dagli atti e dalle convenzioni
citate non risulti la destinazione ad insediamenti
di aziende artigiane e loro Consorzi iscritte nei
rispettivi albi.  Per le aree da ultimo menzionate, la restituzione
del contributo ottenuto dal Comune e Consorzi,
dei quali i Comuni facciano parte, maggiorate
degli interessi, deve essere effettuata nei successivi 60
giorni.

              
                

              
            

ARTICOLO 7

Per la concessione dei contributi previsti dalla presente
legge è  autorizzata la spesa di L. 800.000.000
alla quale si fa fronte per L. 400.000.000 con lo
stanziamento previsto al cap. 49/35 << Contributi una tantum
per le spese relative alle urbanizzazioni primarie
e secondarie di aree destinate a insediamenti
artigianali e industriali >> del bilancio regionale per
l'anno finanziario 1972 e per L. 400.000.000 con imputazione
al cap. 31400 del bilancio regionale dell'anno
finanziario 1973 che presenta la necessaria disponibilità .

L'onere derivante dalla presente legge per gli
anni successivi, farà  carico al corrispondente capitolo
di previsione della spesa per gli esercizi medesimi.
 

La presente legge è  pubblicata sul Bollettino Ufficiale.
E' fatto obbligo a chiunque spetti di osservarla
e farla osservare come legge della Regione Toscana.


 Firenze, 1º agosto 1973.


 La presente legge è  stata approvata dal Consiglio
regionale il 22 giugno 1973 ed è  stata vistata dal Commissario
del Governo in data 26 luglio 1973.



