LEGGE REGIONALE   N. 23 DEL 19-04-1973
REGIONE TOSCANA
Provvidenze nel settore dei trasporti pubblici di
linea - Contributi intesi ad incentivare l' ammodernamento
ed il potenziamento del parco rotabile.
Fonte: BOLLETTINO UFFICIALE DELLA REGIONE TOSCANA
N. 19
del 27 aprile 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

In attesa di provvedere ad una nuova organizzazione
del settore dei pubblici servizi di trasporto,
la Giunta Regionale è  autorizzata a concedere contributi
straordinari allo scopo di incentivare l' ammodernamento
ed il potenziamento del parco rotabile,
dei soggetti indicati al successivo art. 2, secondo le
modalità  e nei limiti di cui alla presente legge.

              
                

              
            

ARTICOLO 2

I contributi di cui all' art. 1 della presente legge
possono essere concessi:
  a) alle Aziende speciali municipalizzate o consortili
esercenti pubblici servizi di trasporto;
  b) agli enti pubblici che gestiscono i medesimi
servizi in economia, ai sensi del Testo Unico 15 ottobre
1925, n. 2578;
  c) alle Imprese di diritto privato, nelle quali gli
Enti pubblici abbiano una partecipazione finanziaria
di maggioranza;
  d) alle Società  cooperative di lavoro costituite
da soci lavoratori a termini dell' art. 23 del DLCPS
14- 12- 1947, n. 1577 e successive modificazioni.

Detti contributi vengono concessi per 10 anni,
a decorrere dall' esercizio 1972, entro i limiti finanziari
di cui al successivo art. 7, in proporzione del
fondo di ammortamento del materiale rotabile delle
singole Aziende, Enti, Imprese e Società  cooperative
da determinare secondo le modalità  di cui al successivo
art. 3.

I contributi potranno essere concessi soltanto nel
caso in cui i soggetti richiedenti versino in stato di
disavanzo nell' esercizio dei pubblici servizi di trasporto
gestiti.

              
                

              
            

ARTICOLO 3

La determinazione del fondo di ammortamento del
materiale rotabile avverrà  con riferimento alla consistenza
del materiale stesso alla data del 31- 12- 1971.

Il fondo sarà  costituito dalla somma delle quote
di ammortamento dei singoli veicoli, già  maturate
alla suddetta data e calcolate prendendo a base:
  a) il prezzo originario di acquisto, aumentato
delle spese sostenute per la ricostruzione o per l' ammortamento
del mezzo;
  b) una durata del veicolo di 12 anni;
  c) un tasso di interesse del 7%.

              
                

              
            

ARTICOLO 4

Al fine della concessione dei contributi di cui
alla presente legge, per l' esercizio 1972 i soggetti
indicati al 1º comma dell' art. 2, dovranno inoltrare
domanda al Presidente della Giunta Regionale entro
30 giorni dalla data di entrata in vigore della legge
stessa.

Le domande dovranno essere corredate dalla seguente
documentazione:
  1) copia del conto economico da cui risulti la
passività  dell' esercizio per l' anno 1971;
  2) elenco in doppia copia del materiale rotabile
di proprietà  del richiedente, alla data del 31 dicembre
1971, con l' indicazione, per ciascun veicolo:
  a) della data di prima immissione in servizio;
  b) del prezzo originario d' acquisto;
  c) delle spese sostenute per l' eventuale ricostruzione
o ammodernamento del mezzo nei primi 12 anni
di vita.

Per gli esercizi successivi, la concessione dei relativi
contributi s' intende tacitamente rinnovata in ordine
ai soggetti che ne hanno beneficiato per l' esercizio
1972, salvo presentazione da parte degli stessi,
entro il 30 aprile, di copia del conto economico da
cui risulti la passività  di esercizio relativa all' anno
precedente.

              
                

              
            

ARTICOLO 5

I contributi di cui alla presente legge, verranno
erogati, sulla base del programma di spesa approvato
dal Consiglio Regionale in relazione ai piani di investimento
decennali presentate dai soggetti beneficiari
ai sensi dell' art. 4 e resteranno vincolati alla effettiva
spesa sostenuta in attuazione dei detti piani di investimento.

I contributi saranno erogati con decreto del Presidente
della Giunta Regionale, all' atto dell' assunzione
degli impegni di spesa da parte dei soggetti
beneficiari.

Gli organi regionali, agli effetti dell' istruttoria per
gli adempimenti di cui alla presente legge, si avvarranno
della Direzione compartimentale dei trasporti in
concessione.

              
                

              
            

ARTICOLO 6

Restano esclusi dai contributi di cui alla presente
legge le Aziende, gli Enti, le Imprese e le Società 
Cooperative che all' atto della richiesta di contributo
godono di altre sovvenzioni, accordate dallo Stato o
dalla Regione, che riguardino il rinnovo dei veicoli
oggetto dei piani di investimento di cui all' articolo
precedente.

              
                

              
            

ARTICOLO 7

Per l' attuazione della presente legge per l' anno
1972, è  autorizzata la spesa complessiva di Lire
100.000.000, a carico del capitolo 49/ 45 del bilancio
di previsione per l' esercizio finanziario 1972.

L' onere derivante dai finanziamenti per i successivi
esercizi fino all' anno 1981, farà  carico al corrispondente
capitolo dello stato di previsione della spesa
per ogni singolo esercizio finanziario.
 La presente legge regionale è  pubblicata sul
Bollettino Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 19 aprile 1973.
 La presente legge è  stata approvata dal Consiglio
Regionale nella seduta del 16 marzo 1973 ed è 
stata vistata dal Commissario di Governo in data
17 aprile 1973.


Le Leggi Regionali
