LEGGE REGIONALE   N. 3 DEL 03-01-1973
REGIONE TOSCANA
Provvedimenti a favore dei Comuni o loro Consorzi
per l' assistenza domiciliare alle persone anziane.
Fonte: BOLLETTINO UFFICIALE DELLA REGIONE TOSCANA
N. 2
del 5 gennaio 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

La Regione concorre alle spese sostenute dai Comuni
o dai loro Consorzi per l' assistenza domiciliare
alle persone anziane ultrasessantenni, mediante contributi
commisurati al numero degli assistiti.  Per assistenza
domiciliare si intende l' attività  di assistenza
economica oltre a quella prestata da collaboratrici domestiche
o da altro personale di assistenza, generico
o specializzato, con il fine di consentire alle persone
anziane di mantenere la loro autonomia al di fuori
di ambienti comunitari.  I contributi non potranno
superare la cifra annua di L. 90.000 per ogni assistito.

              
                

              
            

ARTICOLO 2

Le domande per la concessione dei contributi di
cui al precedente articolo, corredate di un elenco
contenente i nominativi delle persone assistite con
l' indicazione del rispettivo domicilio, devono essere
presentate al Presidente della Giunta Regionale da
parte dei Comuni e dei loro Consorzi, entro il mese
di marzo di ogni anno.

Il Consiglio Regionale, su proposta della Giunta,
approva annualmente il piano di riparto dei fondi disponibili
fra gli Enti richiedenti.

Entro il mese di gennaio dell' anno successivo gli
Enti beneficiari dovranno trasmettere al Presidente
della Giunta Regionale una relazione contenente il
resoconto delle spese complessivamente sostenute per
l' assistenza domiciliare alle persone anziane nel corso
dell' anno precedente, nonchè  della utilizzazione dei
contributi ricevuti dalla Regione.  La relazione viene
allegata alla proposta della Giunta Regionale di cui
al secondo comma del presente articolo.

              
                

              
            

ARTICOLO 3

Per la concessione dei contributi di cui alla presente
legge è  autorizzata per l' anno 1972 la spesa di
L. 340 milioni.

La predetta spesa farà  carico al capitolo 46/ 17
<< Interventi e contributi per l' assistenza agli anziani >>,
istituito nello stato di previsione della spesa per lo
esercizio finanziario 1972.

L' onere derivante dalla presente legge per il 1973,
stabilito in L. 360 milioni farà  carico al corrispondente
capitolo dello stato di previsione della spesa
per l' esercizio medesimo.
 La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, li 3 gennaio 1973.
 La presente legge è  stata vistata dal Commissario
del Governo il 28 dicembre 1972.


Le Leggi Regionali
