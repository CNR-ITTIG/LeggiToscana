LEGGE REGIONALE   N. 15 DEL 20-03-1973
REGIONE TOSCANA
Autorizzazione all' esercizio provvisorio del bilancio
per l' anno finanziario 1973.
Fonte: BOLLETTINO UFFICIALE DELLA REGIONE TOSCANA
N. 14
del 27 marzo 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

La Giunta Regionale è  autorizzata ad esercitare
provvisoriamente, fino a quando il bilancio per l' anno
finanziario 1973 sia approvato per legge e non oltre
il 30 aprile 1973, il bilancio regionale per l' anno 1973,
depositato al Consiglio Regionale in data 27 febbraio
1973, secondo gli stati di previsione e con le
disposizioni e modalità  previste nella legge di approvazione
e nelle successive leggi di modificazione
ed integrazione.

              
                

              
            

ARTICOLO 2

La legge regionale n. 35 del 23 dicembre 1972
che autorizza l' esercizio provvisorio del bilancio 1972
fino al 31 marzo 1973 è  dichiarata abrogata dalla data
di pubblicazione della presente legge sul Bollettino
Ufficiale della Regione.
 La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 La presente legge dichiarata urgente per gli effetti
e con le modalità  di cui al secondo comma
dell' art. 127 della Costituzione e dell' art. 28 dello
Statuto, entra in vigore il giorno stesso della sua
pubblicazione.
 Firenze, li 20 marzo 1973.
 La presente legge è  stata approvata dal Consiglio
Regionale il 2 marzo 1973 ed è  stata vistata dal
Commissario di Governo in data 15 marzo 1973.


Le Leggi Regionali
