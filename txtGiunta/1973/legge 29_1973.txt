LEGGE REGIONALE   N. 29 DEL 26-04-1973
REGIONE TOSCANA
Norme transitorie per il piano ospedaliero.
Fonte: BOLLETTINO UFFICIALE DELLA REGIONE TOSCANA
N. 19
del 27 aprile 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Fino alla determinazione di un nuovo assetto della
struttura ospedaliera toscana, gli Enti ospedalieri dovranno
attenersi alle << Indicazioni per il piano transitorio
regionale sanitario della Toscana >> elaborate
dal CRPOT ed adottate quale grado di riferimento
dal Consiglio regionale con deliberazione n. 37
del 9 luglio 1971.

              
                

              
            

ARTICOLO 2

In deroga a quanto previsto dall' art. 1 gli Enti
ospedalieri generali e specializzati inoltrano alla Giunta
Regionale richieste motivate in ordine all' aumento di
posti letto, ovvero all' istituzione di nuove divisioni,
sezioni o servizi di diagnosi e cura, non previste nelle
<< Indicazioni per il piano transitorio regionale sanitario
della Toscana >>.

Gli Enti ospedalieri generali e specializzati inoltrano
altresì  alla Giunta Regionale richieste motivate
relative alla realizzazione di nuove opere o all' ampliamento
ed alla trasformazione di opere già  esistenti.

Il Consiglio regionale autorizza la realizzazione delle
opere e le variazioni di cui ai commi precedenti.

              
                

              
            

ARTICOLO 3

Entro sei mesi dall' entrata in vigore della presente
legge la Giunta Regionale presenterà  al Consiglio
una proposta di nuovo assetto della struttura ospedaliera
toscana.
 La presente legge regionale è  pubblicata sul
Bollettino Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 26 aprile 1973.
 La presente legge è  stata approvata dal Consiglio
Regionale il 23 marzo 1973 ed è  stata vistata dal Commissario
di Governo in data 19 aprile 1973.


Le Leggi Regionali
