LEGGE REGIONALE N. 53 DEL 30-08-1973

REGIONE TOSCANA

Indennità, rimborso spese e trattamento economico di missione per gli esperti della commissione regionale tecnico - amministrativa.

Fonte: BOLLETTINO UFFICIALE DELLA REGIONE TOSCANA N. 40 del 14 settembre 1973



Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L'indennità  e il rimborso delle spese, nonchè  il
trattamento economico di missione per gli esperti
componenti le sezioni della Commissione regionale
tecnico - amministrativa di cui all'art. 5, lett. c), della
legge regionale 3 luglio 1972, n. 17, sono disciplinati
dalla presente legge.

              
                

              
            

ARTICOLO 2

L'indennità, in relazione alle attività  svolte dagli
esperti della Commissione regionale tecnico - amministrativa
è  stabilita mensilmente e per dodici mensilità 
nella misura di:
  a) L. 300.000 per gli esperti componenti la sezione
urbanistica e beni ambientali;
  b) L. 150.000 per gli esperti componenti la
sezione lavori pubblici.

              
                

              
            

ARTICOLO 3

Agli esperti della Commissione regionale tecnico -
amministrativa è  corrisposto il rimborso spese previsto
per i consiglieri regionali dai comma 1º e 2º
dell'art. 5 della legge regionale 4 febbraio 1972, n. 4.

              
                

              
            

ARTICOLO 4

La corresponsione dell'indennità  e del rimborso
delle spese decorre dalla prima seduta della Commissione
regionale tecnico - amministrativa alla quale
ciascun esperto ha partecipato.

              
                

              
            

ARTICOLO 5

Agli esperti che per ragioni del loro incarico si
recano fuori del capoluogo della Regione, compete
il trattamento di missione nella misura e con le modalità 
stabilite nella legge regionale 31 gennaio 1972,
n. 3.

  La missione deve essere autorizzata dal presidente
della sezione della Commissione tecnico - amministrativa
regionale.

              
                

              
            

ARTICOLO 6

E' fatto divieto agli esperti componenti la Commissione
regionale tecnico - amministrativa di svolgere
prestazioni professionali concernenti piani di lottizzazione
e piani di comparti edilizi per conto di privati
nel territorio della Regione Toscana.

  I membri della commissione regionale tecnico -
amministrativa sono tenuti a comunicare alla Giunta
regionale gli incarichi loro affidati dagli Enti locali
della Regione, tanto per la redazione degli strumenti
urbanistici, quanto per la progettazione di opere
pubbliche.

  In ogni caso, agli esperti è  fatto divieto di partecipare
alla riunione della sezione della commissione
regionale tecnico - amministrativa per l'esame ed
il parere sui progetti di opere pubbliche e strumenti
urbanistici alla redazione dei quali abbiano preso
parte o ai quali possono essere comunque interessati
in modo diretto o indiretto.

              
                

              
            

ARTICOLO 7

E' fatto divieto agli esperti della Commissione regionale
tecnico - amministrativa di avere, in proprio
o quali amministratori di enti o società  di qualsiasi
tipo, convenzioni con l'Amministrazione regionale o
con altri enti regionali per trasporti, somministrazioni
e opere a carico della Regione o nella cui spesa
questa concorra sotto qualsiasi forma.  I medesimi non
possono avere cariche o funzioni in associazioni o
enti che gestiscono in appalto servizi di qualunque
genere per conto dell'Amministrazione regionale o
degli Enti locali e ai quali la Regione o gli Enti locali
contribuiscono direttamente o indirettamente.

              
                

              
            

ARTICOLO 8

Alla spesa di cui alla presente legge si provvede,
per quanto di competenza, con gli stanziamenti all'
uopo previsti al cap. 6 del Bilancio 1972 e al capitolo
05800 del Bilancio 1973 ed ai corrispondenti capitoli
per gli anni successivi.

 La presente legge è  pubblicata sul Bollettino Ufficiale
della Regione. E' fatto obbligo a chiunque spetti
di osservarla e farla osservare come legge della Regione
Toscana.

 Firenze, li 30 agosto 1973.

 La presente legge è  stata approvata dal Consiglio
Regionale il 27- 7- 1973 ed è  stata vistata dal
Commissario del Governo in data 28- 8- 1973.


