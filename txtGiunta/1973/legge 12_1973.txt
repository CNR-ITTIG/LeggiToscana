LEGGE REGIONALE N. 12 DEL 10-03-1973
REGIONE TOSCANA

Provvedimenti per la profilassi della malattia emolitica del neonato.

Fonte: BOLLETTINO UFFICIALE DELLA REGIONE TOSCANA N. 12 del 16 marzo 1973


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Tutte le donne RH negativo (RH o D), entro
72 ore dal parto di feto Rh positivo o da un aborto,
sono sottoposte, previ i necessari controlli sierologici
dimostranti l'assenza di una isoimmunizzazione Rh in
atto e previo il loro assenso, al trattamento profilattico
con immunoglobuline umane anti D, aventi le caratteristiche
di cui all'art. 125 del DM 18- 6- 1971.

Il trattamento nelle previsioni del precedente
comma è  obbligatorio e viene eseguito gratuitamente.

              
                

              
            

ARTICOLO 2

In caso di parto od aborto non avvenuto presso
un ente ospedaliero della regione, il trattamento profilattico
è  effettuato dal medico o dall'ostetrica che
hanno assistito al parto o all'aborto.

Le immunoglobuline anti D necessarie sono ritirate
gratuitamente presso il più  vicino Centro Trasfusionale,
che deve dotarsene dietro presentazione della
scheda sanitaria allegata alla presente legge, compilata
e sottoscritta dal medico che ha assistito al parto
o all'aborto oppure dal medico curante.

I Centri Trasfusionali eseguono gratuitamente le
analisi diagnostiche immunoematologiche prenatali e
neonatali della MEN nonchè  le indagini inerenti
alla immunoprofilassi.

              
                

              
            

ARTICOLO 3

Il Centro Trasfusionale, previa presentazione trimestrale
delle relative schede sanitarie, debitamente
compilate e sottoscritte otterrà  dalla Regione, con
provvedimento della Giunta regionale, il rimborso del
costo delle immunoglobuline anti D e delle analisi di
accertamento di cui al precedente articolo 2.

              
                

              
            

ARTICOLO 4

La Giunta Regionale predispone iniziative di educazione
sanitaria tese a diffondere la conoscenza del
trattamento profilattico di cui alla presente legge.

              
                

              
            

ARTICOLO 5

L'onere derivante dalla presente legge previsto in
L. 60.000.000 annue, è  fatto fronte con lo stanziamento
di cui al capitolo 46/ 4 del bilancio 1972 e
per gli esercizi successivi con appositi stanziamenti nei
corrispondenti capitoli.


La presente legge regionale è  pubblicata sul Bollettino
Ufficiale della Regione. E' fatto obbligo a chiunque
spetti di osservarla e farla osservare come legge
della Regione Toscana.

Firenze, li 10 marzo 1973.

La presente legge è  stata approvata dal Consiglio
Regionale il 1º febbraio 1973 ed è  stata vistata dal
Commissario di Governo in data 5 marzo 1973.



