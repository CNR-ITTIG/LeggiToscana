LEGGE REGIONALE   N. 52 DEL 30-08-1973
REGIONE TOSCANA
Prevenzione ed estinzione degli incendi boschivi.
Fonte: BOLLETTINO UFFICIALE DELLA REGIONE TOSCANA
N. 40
del 14 settembre 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

La Regione, nell' ambito della politica di difesa
dell' ambiente naturale, promuove iniziative ed attua
interventi diretti alla salvaguardia ed al potenziamento
del patrimonio forestale, predisponendo i
mezzi necessari per la prevenzione ed estinzione degli
incendi boschivi.

I Comuni, i loro Consorzi e le Comunità  montane
possono presentare alla Regione proposte di interventi
prioritari per la prevenzione ed estinzione
degli incendi boschivi.

              
                

              
            

ARTICOLO 2

I Comuni, i loro Consorzi e le Comunità  montane
organizzano e curano a livello locale l' attuazione
degli interventi di cui al precedente articolo.

Le Province coordinano i programmi d' intervento
predisposti dai Comuni, loro Consorzi e Comunità 
montane e partecipano alla loro attuazione mettendo
a disposizione i propri mezzi tecnici ed il proprio
personale.

Per il raggiungimento delle finalità  previste dalla
presente legge, la Regione ricerca la più  ampia collaborazione
con gli organi ed uffici periferici dello
Stato ed in particolare con i comandi dei Vigili del
fuoco, nonchè  con le organizzazioni volontarie giovanili
e con le altre associazioni interessate a prestare
la propria attività  nell' azione di salvaguardia
del patrimonio forestale.

Nei casi di particolare gravità  l' intervento deve
essere altresì  coordinato con gli organi del servizio
di protezione civile di cui alla legge 8- 12- 1970, n. 996
e con le forze armate eventualmente impiegate.

              
                

              
            

ARTICOLO 3

Al fine di perseguire agli obiettivi di salvaguardia
del patrimonio forestale, la Giunta regionale, previa
determinazione dell' ammontare da parte del Consiglio
regionale, concede contributi ai Comuni, ai loro
Consorzi ed alle Comunità  montane ad integrazione
degli interventi finanziari dagli stessi sostenuti nell'
opera di prevenzione ed estinzione degli incendi
boschivi per:
  a) la realizzazione di opere di prevenzione e di
difesa contro gli incendi;
  b) l' uso di macchine e di mezzi di trasporto e
la dotazione di attrezzature antincendi;
  c) i servizi di avvistamento e la costituzione di
squadre di pronto intervento per l' estinzione degli
incendi;
  d) il rimborso di eventuali danni agli effetti
personali degli addetti all' opera di spegnimento degli
incendi;
  e) le iniziative per la preparazione tecnica del
personale costituente le squadre di pronto intervento
e per la propaganda antincendi anche nelle scuole.

Ai fini della concessione dei contributi per le
opere di prevenzione, gli enti interessati inoltrano
domanda al Presidente della Giunta regionale, entro
il 30 ottobre di ogni anno.

I contributi per gli interventi nella estinzione
degli incendi, fino alla misura del 100%, saranno
erogati dalla Giunta regionale entro i 90 giorni dalla
presentazione delle domande da parte degli enti interessati.

Le domande devono essere corredate dalla seguente
documentazione:
  1) relazione sulla dimensione e stato del patrimonio
boschivo;
  2) estensione e localizzazione delle superfici colpite
da incendi;
  3) elenco dettagliato e documentato delle spese
sostenute.

Resta ferma l' azione di rivalsa di competenza del
Sindaco, a norma dell' art. 55 del RD 3- 3- 1934,
n. 383, sui proprietari dei terreni colpiti o contermini.

              
                

              
            

ARTICOLO 4

I Comuni provvedono al censimento degli automezzi
e delle macchine operatrici esistenti nell' ambito
del rispettivo territorio ed utilmente impiegabili
nella lotta contro gli incendi.  Gli elenchi, da aggiornarsi
annualmente, sono messi a disposizione dagli
enti, organi ed uffici impegnati nell' azione di prevenzione
ed estinzione degli incendi.

I Comuni assicurano, attraverso convenzioni con
i proprietari la disponibilità  di tali mezzi, fermo restando
il potere di requisizione del Sindaco, nei casi
di grave ed urgente necessità , come previsto all' art. 7
della legge 20- 3- 1865, n. 2248, allegato E.

La Regione interviene nell' azione di prevenzione
ed estinzione degli incendi impegnando il personale
di cui dispone nonchè , in casi di particolare necessità ,
la mano d' opera impiegata nei lavori forestali e di
bonifica per i quali sono stati concessi finanziamenti o
contributi dalla Regione stessa.

La Regione può  concedere l' uso ai Comuni, ai loro
Consorzi ed alle Comunità  montane delle attrezzature
e dei mezzi di trasporto di cui dispone per interventi
tesi alla prevenzione ed alla estinzione degli
incendi boschivi.

Nei casi di necessità  la Giunta regionale può  deliberare
la stipulazione di contratti di locazione per
la utilizzazione di macchine operatrici, attrezzi, mezzi
di trasporto, ivi compresi quelli aerei, comunque idonei
allo spegnimento degli incendi.

Al fine di garantire contro gli infortuni il personale
comunque impiegato nell' opera di prevenzione
ed estinzione degli incendi boschivi, il Presidente
della Regione è  autorizzato a stipulare apposite convenzioni
di assicurazione, su conforme deliberazione
della Giunta regionale.

              
                

              
            

ARTICOLO 5

La direzione delle operazioni di estinzione degli
incendi boschivi è  esercitata dal personale dell' Ispettorato
Forestale e degli Uffici delle Amministrazioni
delle aziende demaniali competenti per territorio, nel
rispetto delle attribuzioni dei comandi provinciali
dei Vigili del fuoco, previste dalle leggi 13- 5- 1961,
n. 469 e 8- 12- 1970, n. 996.

In casi di urgente necessità  ed in assenza della
direzione tecnico - operativa di cui al comma precedente,
i Comuni, i loro Consorzi e le Comunità  montane
possono affidare la direzione delle operazioni a
personale tecnico dipendente o da essi comunque
impiegato.

              
                

              
            

ARTICOLO 6

All' erogazione dei contributi ed alla copertura
delle altre spese previste dalla presente legge verrà 
fatto fronte con gli stanziamenti previsti dal capitolo
21500 del bilancio regionale per l' esercizio 1973.

Per gli anni successivi le spese previste dalla
presente legge saranno erogate in conformità  e nei
limiti degli stanziamenti che saranno stabiliti nei rispettivi
bilanci di esercizio.
 La presente legge è  pubblicata sul Bollettino Ufficiale
della Regione. E' fatto obbligo a chiunque spetti
di osservarla e farla osservare come legge della Regione
Toscana.
 Firenze, li 30 agosto 1973.
 La presente legge è  stata approvata dal Consiglio
regionale il 27- 7- 1973 ed è  stata vistata dal Commissario
del Governo il 28 agosto 1973.


Le Leggi Regionali
