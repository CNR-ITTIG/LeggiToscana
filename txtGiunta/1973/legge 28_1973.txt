LEGGE REGIONALE N. 28 DEL 26-04-1973
REGIONE TOSCANA

Istituzione della Commissione regionale per i
pareri sulle domande di riconoscimento della denominazione
di origine dei mosti e dei vini.

Fonte: BOLLETTINO UFFICIALE DELLA REGIONE TOSCANA N. 19 del 27 aprile 1973

Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

I pareri in merito alle domande di riconoscimento
delle denominazioni di origine << controllata >> e << controllata
e garantita >> dei mosti e dei vini di cui all'
art. 6 del DPR 12 luglio 1963, n. 930, precedentemente
attribuite al Comitato Regionale dell' Agricoltura,
istituito con l' art. 5 del DPR 10 giugno
1955, n. 987, integrato ai sensi dell' art. 3 della legge
2 giugno 1961, n. 454, sono, a partire dalla data di
entrata in vigore della presente legge, di competenza
di una Commissione regionale così  composta:
  a) dal componente la Giunta Regionale incaricato
per le questioni attinenti l' agricoltura o da un suo
<< delegato >> che la presiede;
  b) da n. 2 esperti designati dal Consiglio Regionale
con voto limitato;
  c) da n. 1 funzionario dell' ufficio regionale competente
in materia;
  d) da n. 2 docenti, uno di coltivazioni arboree
ed uno di industrie agrarie, scelti su due terne di docenti
designati dalle facoltà  di agraria delle Università 
di Firenze e Pisa;
  e) da n. 4 produttori vitivinicoli designati dalle
organizzazioni professionali di categoria maggiormente
rappresentative nella Regione;
  f) da un rappresentante dell' Associazione Enotecnici
Italiana;
  g) da un rappresentante dell' ordine dei dottori
agronomi;
  h) da un tecnico operante nella Regione del Servizio
controlli e certificazione materiali di moltiplicazione
vegetativa della vite designato dal Ministero Agricoltura
e Foreste di cui al DPR 24 dicembre 1964,
n. 1164;
  i) da un funzionario del servizio repressioni
frodi, operante nella regione, designato dal Ministero
Agricoltura e Foreste;
  l) da n. 2 amministratori di cantine sociali proposti
dalle organizzazioni regionali delle cantine sociali
aderenti alle centrali cooperative maggiormente
rappresentative.

  La Commissione sarà  integrata, di volta in volta,
con la partecipazione di un altro funzionario della
Regione designato dal Presidente della Commissione,
di un rappresentante dell' Amministrazione provinciale,
di un rappresentante della Camera di commercio,
industria, artigianato e agricoltura territorialmente
interessate alle domande di riconoscimento.  Nel
caso la domanda interessi più  province, i rappresentanti
di cui sopra saranno pari al numero delle province
interessate.

              
                

              
            

ARTICOLO 2

La nomina della Commissione avviene con decreto
del Presidente della Regione, su conforme deliberazione
della Giunta Regionale.

Funge da segretario della Commissione il funzionario
di cui alla lett. c) dell' art. 1.




La presente legge regionale è  pubblicata sul
Bollettino Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.

Firenze, 26 aprile 1973.


La presente legge è  stata approvata dal Consiglio
Regionale il 23 marzo 1973 ed è  stata vistata dal Commissario
di Governo in data 19 aprile 1973.



