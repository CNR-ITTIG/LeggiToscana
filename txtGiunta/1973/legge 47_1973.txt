LEGGE REGIONALE N. 47 DEL 03-08-1973

REGIONE TOSCANA

Istituzione di servizi per la tutela sanitaria dei lavoratori nei luoghi di lavoro.

Fonte: BOLLETTINO UFFICIALE DELLA REGIONE TOSCANA N. 36 del 10 agosto 1973


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Fino all'istituzione delle unità  sanitarie locali e
di servizio sociale la Regione promuove la costituzione
da parte dei Comuni, loro Consorzi e Comunità  montane,
di servizi anche su base comprensoriale, per la
tutela sanitaria dei lavoratori nei luoghi di lavoro e ne
coordina l'attività  con gli altri presidi sanitari operanti
nel settore.

Nel caso di gestione consortile i relativi statuti
sono approvati dal consiglio regionale.  Gli statuti dei
Consorzi prevedono oltre all'Assemblea, al Consiglio
direttivo ed al presidente, organi di partecipazione popolare,
alla programmazione, gestione e controllo delle
attività .  Tali organi sono altresì  previsti con regolamento
dei Comuni che gestiscono direttamente il
servizio.

Dei predetti organi fanno parte le formazioni sociali,
gli organismi rappresentativi dei lavoratori presenti
nel territorio e, comunque, le organizzazioni sindacali
dei lavoratori autonomi e dei lavoratori dipendenti
maggiormente rappresentative e gli Enti di patronato.

Nelle assemblee dei Consorzi è  garantita la presenza
delle minoranze dei Consigli comunali.

I Comuni possono consorziarsi anche con le Province.

I Consorzi di cui alla presente legge possono assicurare
servizi sanitari e sociali previsti dalle altre leggi
regionali.

La sede del Consorzio è  fissata presso uno dei Comuni
consorziati.

              
                

              
            

ARTICOLO 2

I servizi di medicina preventiva comunali e comprensoriali
intervengono in stretto rapporto di collaborazione
con gli organismi rappresentativi dei lavoratori,
quali i centri sindacali di tutela della salute, i Consigli
di fabbrica ed i patronati, per l'elaborazione dei
programmi e per lo svolgimento di attività  di prevenzione
nell'ambiente di lavoro in applicazione dello
<< Statuto dei diritti dei lavoratori >>, approvato con
legge 20 maggio 1970, n. 300.

              
                

              
            

ARTICOLO 3

Per la gestione dei servizi gli Enti di cui all'art. 1
si avvalgono delle prestazioni tecniche del personale
medico e  paramedico dei propri uffici sanitari comunali,
nonchè  delle strutture esistenti a livello provinciale
istituzionalmente preposte ad attività  preventiva.

Gli Enti di cui all'art. 1 possono stipulare convenzioni
con ospedali, istituti universitari ed altri Enti
pubblici per lo svolgimento delle loro attività .

La Regione eroga contributi agli Enti gestori per
l'impianto ed il funzionamento dei servizi secondo
quanto previsto dal successivo art. 7.

              
                

              
            

ARTICOLO 4

Compito dei servizi, nell'ambito e nei limiti delle
competenze proprie degli Enti di cui all'art. 1, è  quello
di garantire e verificare lo stato di benessere psico - fisico
dei lavoratori assicurando in particolare il controllo dell'
ambiente di lavoro e la promozione dell'idoneità  strutturale
ed operativa dei luoghi di lavoro agli effetti della
tutela della salute.

I servizi sono inoltre utilizzati per promuovere inchieste
nosologiche, per la soluzione di problemi specifici,
per curare la raccolta, la registrazione e l'utilizzazione
dei rilievi sanitari ed ambientali, tenendo conto
degli orientamenti programmatici della Regione.

              
                

              
            

ARTICOLO 5

La Giunta regionale assicura il coordinamento delle
attività  e dei servizi nell'ambito della programmazione
sanitaria regionale.  A questo scopo può  istituire, sentito
il Consiglio, un comitato tecnico consultivo per
la medicina del lavoro presieduto da un rappresentante
della Giunta con il compito di esprimere pareri tecnici
sulle proposte degli Enti, di cui all'art. 1, nelle materie
inerenti le funzioni indicate all'art. 4 della presente
legge.

              
                

              
            

ARTICOLO 6

Entro tre mesi dall'entrata in vigore della presente
legge, e successivamente entro il 30 aprile di ciascun
anno, i Comuni, i Consorzi e le Comunità  montane producono
le domande per ottenere i contributi della Regione
con l'indicazione dei servizi da istituire o potenziare,
nonchè  di ogni altro elemento di conoscenza
richiesto dalla Giunta regionale.

              
                

              
            

ARTICOLO 7

Il Consiglio regionale approva, su proposta della
Giunta, un programma annuale di intervento ispirato
a criteri di programmazione nelle scelte con allegato il
relativo piano di finanziamento, tenendo conto delle
indicazioni contenute nelle domande degli Enti di cui
al precedente art. 6.

Il presidente della Giunta regionale eroga con
proprio decreto i contributi deliberati dal Consiglio
con il piano di finanziamento di cui al precedente
comma.

La Giunta regionale assicura il coordinamento e la
funzionalità  dei servizi finanziati, in conformità  al
programma annuale di intervento.

Ogni anno entro il 30 aprile i destinatari dei contributi,
inviano alla Giunta regionale una relazione sui
risultati e sull'attività  svolta.

              
                

              
            

ARTICOLO 8

Per l'attuazione della presente legge è  autorizzata,
per il corrente esercizio, la spesa di L. 300.000.000
alla quale è  fatto fronte con il fondo previsto al cap.
46/ 24 del bilancio per l'anno finanziario 1972 appositamente
istituito con separato provvedimento legislativo.

Per gli esercizi successivi la spesa annua ammontante
a L. 800.000.000 troverà  il finanziamento nei
relativi capitoli di bilancio.

La maggiore spesa annua di L. 500.000.000 rispetto
alla somma prevista per il corrente anno, sarà 
fronteggiata con la maggiore entrata derivante dall'aumento
pari al 100% della tassa di circolazione che
dal 1974 passa da L. 5.500.000.000 a L. 11.000.000.000
ai sensi del penultimo comma dell'art. 4 della legge
16 maggio 1970, n. 281 e del primo comma dell'
art. 18 della legge regionale 30 dicembre 1971, n. 2.


La presente legge è  pubblicata sul Bollettino Ufficiale della Regione. E' fatto obbligo a chiunque spetti di osservarla e farla osservare come legge della Regione Toscana.


 Firenze, 3 agosto 1973.


La presente legge è  stata approvata dal Consiglio regionale il 28 giugno 1973 ed è  stata vistata dal Commissario del Governo in data 1º agosto 1973.

