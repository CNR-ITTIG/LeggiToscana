LEGGE REGIONALE   N. 27 DEL 26-04-1973
REGIONE TOSCANA
Norme per l' esercizio della emodialisi domiciliare.
Fonte: BOLLETTINO UFFICIALE DELLA REGIONE TOSCANA
N. 19
del 27 aprile 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Gli enti ospedalieri presso i quali siano istituiti
servizi di emodialisi, possono organizzare corsi di
addestramento di malati uremici cronici e loro assistenti,
sia familiari che terzi, per l' apprendimento delle
tecniche e pratiche necessarie alla esecuzione della
dialisi domiciliare.

              
                

              
            

ARTICOLO 2

I pazienti ed i loro assistenti riconosciuti idonei al
termine del corso di addestramento, possono partecipare
alla esecuzione della dialisi al domicilio dell'
uremico applicando le tecniche e pratiche apprese
previa autorizzazione del servizio che ha organizzato il
corso stesso.

              
                

              
            

ARTICOLO 3

Entro novanta giorni dalla entrata in vigore della
presente legge il Consiglio Regionale, su proposta
della Giunta, adotta apposito regolamento per disciplinare
l' organizzazione dei corsi e quanto altro necessario
per lo svolgimento della dialisi domiciliare in
Toscana.
 La presente legge regionale è  pubblicata sul
Bollettino Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 26 aprile 1973.
 La presente legge è  stata approvata dal Consiglio
Regionale il 22 marzo 1973 ed è  stata vistata dal Commissario
di Governo in data 19 aprile 1973.


Le Leggi Regionali
