TITOLO I
ORDINAMENTO DEGLI UFFICI

Capo I
NORME GENERALI

ARTICOLO 1
(Principi generali)

La struttura  operativa della  Regione e’ ordinata dalla presente
legge secondo  i principi  della democrazia  organizzativa, della
collegialita’     operativa,      della     qualificazione      e
responsabilizzazione del personale.

ARTICOLO 2
(Struttura operativa della Regione)

La  struttura   operativa  della   Regione  e’   costituita   dai
dipartimenti e  uffici del  Consiglio, per assicurare l’autonomia
funzionale del Consiglio medesimo a norma dell’art. 9 primo comma
dello Statuto;  dal centro direzionale, che si articola in uffici
e dipartimenti, funzionali e di settore, raggruppati per campi di
attivita’;   dagli uffici  del comitato  regionale di controllo e
delle sue sezioni decentrate.

Fanno altresi’  parte della struttura operativa della Regione gli
uffici trasferiti  dallo Stato,  fino a  quando  il  conferimento
delle deleghe  delle funzioni  amministrative  agli  Enti  locali
rendera’ necessaria  una nuova articolazione delle attivita’ loro
attribuite secondo  la disciplina  del titolo  II della  presente
legge.

Capo II
DISCIPLINA DEGLI UFFICI E DEI DIPARTIMENTI DEL CONSIGLIO

ARTICOLO 3
(Uffici e dipartimenti del Consiglio)

Gli uffici  e i  dipartimenti del  Consiglio  svolgono  attivita’
consultiva e  di assistenza  al  Consiglio,  al  suo  Presidente,
all’Ufficio di Presidenza, alle Commissioni, ai gruppi consiliari
ed ai  singoli consiglieri, per garantire l’effettivo svolgimento
delle loro funzioni.

L’ordinamento degli  uffici e  dei dipartimenti  del Consiglio e’
stabilito dal  regolamento previsto dal secondo comma dell’art. 9
dello Statuto,  nel rispetto  del principio del ruolo unico posto
nell’art. 62  dello Statuto medesimo e della disciplina contenuta
nella legge  sullo stato  giuridico ed  economico del  personale,
ferme restando le norme di cui al Capo VI del presente titolo.

Capo III
DISCIPLINA DEGLI UFFICI E DIPARTIMENTI DEL CENTRO DIREZIONALE

ARTICOLO 4
(Centro direzionale)

Il  centro  direzionale  e’  costituito  dai  seguenti  uffici  e
dipartimenti, funzionali e di settore:

a) Il   campo   di    attivita’:    "Affari    istituzionali    e
   programmazione". Ufficio  Gabinetto   -  Dipartimento   Finanze  e  Bilancio  -
   Dipartimento Affari  Generali e  del Personale  - Dipartimento
   Programmazione -  Dipartimento Statistica, Elaborazione Dati e
   Documentazione - Dipartimento Affari Giuridici e Legali.

b) II campo di attivita’: "Economia e assetto territoriale". Dipartimento Agricoltura  e Foreste - Dipartimento Assetto del
   Territorio -  Dipartimento  Attivita’  Produttive,  Turismo  e
   Commercio.

c) III campo di attivita’: "Sicurezza sociale e servizi sociali". Dipartimento Sicurezza  Sociale -  Dipartimento  Istruzione  e
   Cultura.

ARTICOLO 5
(Competenze generali  degli  uffici  e  dipartimenti  del  centro
direzionale)

Gli uffici  e i  dipartimenti del  centro direzionale svolgono le
attribuzioni loro  assegnate dalla  presente legge per consentire
l’esercizio   delle    funzioni   di   proposta   legislativa   e
regolamentare,  di   programmazione,   di   amministrazione,   di
indirizzo, coordinamento  e controllo  di competenza della Giunta
regionale e del suo Presidente.

ARTICOLO 6
(Attribuzioni degli  uffici e dipartimenti funzionali del I campo
di attivita’)

Gli uffici  e i  dipartimenti funzionali del I campo di attivita’
svolgono le seguenti attribuzioni:

a) Ufficio Gabinetto:
   - collaborazione  all’attivita’ del  Presidente per i rapporti
     con i componenti la Giunta, il Consiglio e i suoi organi e i
     gruppi consiliari;    per  i  rapporti  col  Parlamento,  il
     Governo, le altre Regioni e gli enti e istituzioni nazionali
     ed esteri;    corrispondenza,  affari  riservati,  pubbliche
     relazioni  e   cerimoniale;     informazioni  sull’attivita’
     regionale, curando i rapporti con gli organi di stampa e con
     i mezzi  di comunicazione di massa;  rapporti con gli uffici
     stampa delle altre Regioni, dell’amministrazione statale, di
     enti pubblici  e privati;   rassegna della stampa quotidiana
     per la Giunta, gli uffici e i dipartimenti;  progettazione e
     allestimento  delle   pubblicazioni   periodiche   e   delle
     iniziative editoriali della Giunta.

b) Dipartimento Finanze e Bilancio:
   - consulenza  per gli  affari  finanziari  e  tributari  e  la
     politica di  bilancio;  predisposizione tecnica e tenuta dei
     bilanci regionali  e delle  scritture contabili  e  gestione
     finanziaria  dei   fondi  regionali,  predisposizione  degli
     elementi finanziari  dei piani  pluriennali  di  spesa,  dei
     piani di  intervento settoriali,  delle proposte  di legge e
     degli atti  amministrativi comportanti  spesa;    demanio  e
     patrimonio regionale:  inventari, manutenzione, rapporti con
     gli  enti  e  le  aziende  regionali  consegnatari  di  beni
     immobili;   tributi, entrate  patrimoniali, anticipazioni  e
     mutui:  servizi   relativi  e  contenzioso;  provveditorato:
     inventari e  manutenzione dei  beni mobili regionali, gare e
     contratti;   economato, servizi  in economia,  gestione  del
     parco  macchine,   servizio  dei   commessi  e  inservienti;
     contabilita’ del personale.

c) Dipartimento Affari Generali e del Personale:
   - adempimenti   relativi  alla    redazione,  pubblicazione  e
     diffusione del Bollettino Ufficiale. Rapporti con gli organi
     regionali di  controllo, con  gli  enti  locali  destinatari
     della delega  e con gli enti e aziende regionali, nei limiti
     previsti  dallo   Statuto  e   dalle  leggi   regionali,   e
     adempimenti in ordine alle funzioni trasferite con il DPR 14
     gennaio 1972,  n. 1.  Predisposizione e  trasmissione  degli
     ordini del  giorno e  degli  avvisi  di  convocazione  delle
     sedute della  Giunta; assistenza  alla  Giunta  e  attivita’
     ausiliaria  al   suo  segretario,   in  particolare  per  la
     relazione dei processi verbali delle sedute;  adempimenti in
     ordine  alla   trasmissione  degli   atti  della  Giunta  al
     Consiglio,      alla      commissione      di      controllo
     sull’amministrazione regionale,  all’amministrazione statale
     e ad  altri enti;   conservazione  e  classificazione  delle
     deliberazioni e  degli atti  della  Giunta;    comunicazione
     delle decisioni  della Giunta  e rapporti con gli uffici e i
     dipartimenti. Studio ed elaborazione delle proposte relative
     ai programmi  per l’organizzazione del lavoro e le dotazioni
     organiche di  personale ai  singoli uffici e dipartimenti, e
     dei programmi  di formazione  e aggiornamento del personale.
     Istruttoria dei provvedimenti concernenti lo stato giuridico
     ed  economico   del  personale   e  rapporti  con  gli  enti
     previdenziali e assistenziali. Protocollazione, spedizione e
     conservazione di  atti  e  documenti  e  organizzazione  dei
     servizi  archivistici.   Riproduzione  e   stampa  di  atti,
     documenti e pubblicazioni.

d) Dipartimento Programmazione:
   -  elaborazione   del  progetto   di  programma  regionale  di
     sviluppo;   formulazioni di  osservazioni e proposte dirette
     ad assicurare  la coerenza col programma regionale del piano
     di assetto territoriale, del piano pluriennale di spesa, dei
     piani di  intervento settoriali  e del  bilancio preventivo;
     redazione dello  schema del  rapporto annuale sullo stato di
     attuazione del  programma regionale  e della relazione sulla
     situazione economica  e sociale della Regione;  rapporti con
     gli  organi   tecnici   della   programmazione,   nazionali,
     regionali e  locali e  con l’organismo  di ricerca di cui al
     secondo comma dell’art. 51 dello Statuto.

e) Dipartimento Statistica, Elaborazione Dati e Documentazione:
   - rilevazione,  elaborazione e  diffusione delle  informazioni
     statistiche;   progettazione, realizzazione e gestione delle
     applicazioni di elaborazione elettronica delle informazioni;
     servizio bibliografico  ed  emerografico  di  documentazione
     socio -  economica;   servizi e  consulenza agli uffici e ai
     dipartimenti della  Regione;  rapporti  con  enti  e  uffici
     nazionali e  locali, con gli organismi previsti dall’art. 51
     dello Statuto  e con  i  consulenti  esterni;    cura  delle
     pubblicazioni della Regione nel settore di competenza.

f) Dipartimento Affari Giuridici e Legali:
   - studio  dei problemi  in materia legislativa ed elaborazione
     delle proposte  legislative e  regolamentari  di  iniziativa
     della Giunta;   consulenza  giuridica per la Giunta e il suo
     Presidente   sugli   atti   amministrativi   di   rispettiva
     competenza;   consultazioni  e  pareri  agli  uffici  ed  ai
     dipartimenti;   gestione del  contenzioso, proposte  per  la
     nomina di  difensori esterni  e  rapporti  con  i  medesimi;
     rapporti con professionisti per l’esecuzione di incarichi in
     materia giuridica loro affidati.

ARTICOLO 7
(Attribuzioni  dei  dipartimenti  di  settore  del  II  campo  di
attivita’)

I dipartimenti  di settore  del II  campo di  attivita’  svolgono
attribuzioni consultive  e di  assistenza in ordine alle seguenti
materie:

a) Dipartimento Agricoltura e Foreste:
   - piani di sviluppo e programmi di investimento, di assistenza
     tecnica, di  orientamento professionale e di incentivazione;
     opere pubbliche  fondiario -  agrarie e forestali;  bonifica
     integrale e  montana;   consorzi e comprensori di bonifica e
     di bacino  montano, selvicoltura  e alpicoltura;  interventi
     pubblici di  trasformazione fondiaria,  agraria e forestale;
     aziende speciali  agro -  silvo -  pastorali;   sistemazioni
     idraulico -  agrarie e  forestali;    usi  civici;    difesa
     fitosanitaria;  polizia forestale; difesa dell’ambiente agro
     - forestale;  caccia e pesca.

b) Dipartimento Assetto del Territorio:
   - pianificazione   Urbanistica;    viabilita’;    trasporti  e
     comunicazioni;     distribuzione   dell’energia;      lavori
     pubblici;   edilizia  abitativa;    attrezzature  sociali  e
     servizi; regimazione  delle  acque;    difesa  del  suolo  e
     dell’ambiente naturale.

c) Dipartimento Attivita’ Produttive, Turismo e Commercio:
   - artigianato,  imprese artigiane,  cooperative e consorzi tra
     imprese artigiane, rapporti con le commissioni provinciali e
     regionali dell’artigianato  e con organismi e enti nazionali
     e  locali   operanti  nel   settore;  ricerca,  concessione,
     utilizzazione e  valorizzazione  di  cave,  torbiere,  acque
     minerali e termali;  attivita’ promozionali per le piccole e
     medie industrie  e  loro  forme  associative;    ipotesi  di
     interventi  promozionali   per  lo   sviluppo   industriale;
     insediamenti  produttivi.   Attivita’  promozionali  per  il
     commercio interno  ed estero;   adeguamento e sviluppo della
     rete distributiva;   movimento dei prezzi;  fiere, mostre ed
     esposizioni;   strutture di  mercato;   mercati all’ingrosso
     ortofrutticoli, floricoli, ittici e delle carni;  propaganda
     e  pubblicita’,  manifestazioni  e  attivita’  di  interesse
     turistico;   promozione della  domanda turistica;  programmi
     di incentivazione  delle strutture  ricettive e  delle opere
     complementari al turismo.

ARTICOLO 8
(Attribuzioni dei  dipartimenti  di  settore  del  III  campo  di
attivita’)

I dipartimenti  di settore  del III  campo di  attivita’ svolgono
attribuzioni consultive  e di  assistenza in ordine alle seguenti
materie:

a) Dipartimento Sicurezza Sociale:
   - interventi  in  materia  sanitaria  e  di  servizi  sociali:
     consorzi;   farmacie e dispensari farmaceutici; strutture ed
     attrezzature sanitarie  ed assistenziali;  tutela  sanitaria
     dei luoghi  di lavoro  e tutela  dell’ambiente; assistenza e
     tutela della maternita’ ed infanzia; assistenza psichiatrica
     e igiene  mentale;   profilassi e assistenza sanitaria nelle
     scuole ed  istituti a  carattere educativo ed assistenziale;
     attivita’ degli  operatori sanitari  e sociali  in  rapporto
     alle esigenze dei servizi.

b) Dipartimento Istruzione e Cultura:
   - interventi  per la  realizzazione del  diritto allo  studio;
     interventi concernenti la formazione professionale di base e
     dei   quadri    intermedi   e    l’istruzione    permanente;
     programmazione  dell’edilizia   scolastica.   Organizzazione
     della cultura;   organizzazione  e sviluppo  dei servizi  di
     pubblica  lettura;    sistema  regionale  delle  biblioteche
     pubbliche;  tutela e conservazione del patrimonio librario e
     archivistico;   patrimonio storico,  artistico,  ambientale;
     cinema, teatro, musica, sport e politica del tempo libero.

ARTICOLO 9
(Direzione  degli   uffici  e   dei   dipartimenti   del   centro
direzionale)

La Giunta,  in applicazione  del secondo  e della prima parte del
terzo comma  dell’art. 45  dello Statuto, stabilisce a quali suoi
componenti spetti  di dirigere  l’attivita’ dei  singoli uffici e
dipartimenti dei tre campi di attivita’.

Nell’ambito degli  incarichi  ricevuti  i  componenti  la  Giunta
indicano  agli   uffici  e   ai  dipartimenti  gli  obiettivi  da
raggiungere, chiamando a risponderne i coordinatori.

Al  fine   di  assicurare   il  funzionamento   degli  uffici   e
dipartimenti,  l’incaricato  o  gli  incaricati  della  direzione
organizzativa degli stessi, a norma della seconda parte del terzo
comma dell’art.  45 dello  Statuto,  formulano  le  proposte  per
l’assegnazione dei mezzi e del personale occorrente, e attuano le
conseguenti decisioni adottate dalla Giunta.

Le questioni  concernenti la  individuazione della competenza tra
diversi  uffici   o  dipartimenti,  l’ordine  di  precedenza  nel
disbrigo degli  affari da  parte di  uffici o dipartimenti la cui
attivita’ sia  diretta da piu’ componenti la Giunta, sono risolte
dalla Giunta, sentito il comitato tecnico della programmazione.

ARTICOLO 10
(Comitato tecnico della programmazione)

Il  comitato  tecnico  della  programmazione  e’  costituito  dal
Presidente della  Giunta, che  lo presiede,  e  dai  coordinatori
degli uffici e dipartimenti del centro direzionale.

Alle sedute  del comitato  possono partecipare  i  componenti  la
Giunta  e  possono  intervenire,  su  invito  del  Presidente,  i
dirigenti degli  organismi di cui all’art. 51 e degli enti di cui
all’art. 58 dello Statuto.

Sono  invitati   a  partecipare  alle  riunioni  del  comitato  i
coordinatori degli  uffici e dipartimenti del Consiglio quando si
tratti di  questioni concernenti  il Consiglio stesso o attinenti
alla sua attivita’.

Il comitato  si riunisce di norma una volta al mese. Si riunisce,
inoltre, su  convocazione del  Presidente o  su richiesta  di due
componenti la Giunta o di tre coordinatori.

Oltre ai compiti specificatamente assegnati dalle leggi regionali
sulle   procedure    della   programmazione,   sul   procedimento
amministrativo e  sull’ordinamento contabile,  nonche’  da  altre
leggi, spetta al comitato:

a) assicurare  la compatibilita’  dei programmi e delle attivita’
   dei   vari   uffici   e   dipartimenti   con   le   previsioni
   programmatiche;
b) esprime  il proprio  parere sulle  proposte  degli  atti,  dei
   documenti e  dei provvedimenti  in materia di programmazione e
   bilancio;
c) esaminare  il piano  dei progetti  di ricerca da proporre alla
   Giunta e formulare proposte al riguardo;
d) proporre  alla Giunta la costituzione dei gruppi di lavoro fra
   piu’ uffici  e dipartimenti  e le  priorita’  fra  i  progetti
   assegnati a tali gruppi, di cui designa il responsabile;
e) fornire  alla Giunta,  ogni volta  che ne  sia  richiesto  dal
   Presidente, la consulenza su ogni altra materia.

La  segreteria  del  comitato  tecnico  della  programmazione  e’
assicurata dal Dipartimento Programmazione.

Capo IV
DISCIPLINA DEGLI UFFICI DEL CONTROLLO

ARTICOLO 11
(Uffici del  Comitato regionale  di controllo e delle sue sezioni
decentrate)

Gli uffici  del Comitato  regionale  di  controllo  e  delle  sue
sezioni  decentrate   provvedono  all’attivita’   istruttoria  ed
esecutiva  per   l’esercizio  del   controllo  sugli  atti  delle
Province, dei  Comuni e  degli altri  enti locali  a norma  delle
leggi regionali  vigenti in materia, nonche’ all’approntamento di
dati ed elaborati connessi a tale attivita’.

Detti uffici  prestano la loro attivita’ per lo svolgimento delle
funzioni  del   Comitato  regionale  e  delle  sezioni,  ciascuno
nell’ambito della propria competenza.

Essi hanno  sede presso l’organo regionale di controllo dal quale
dipendono.

Capo V
DISCIPLINA DELLE SEGRETERIE

ARTICOLO 12
(Segreterie particolari e segreterie dei gruppi consiliari)

Il Presidente  e  i  componenti  la  Giunta,  il  Presidente  del
Consiglio, i  componenti  l’Ufficio  di  Presidenza  e  i  gruppi
consiliari dispongono di segreterie per l’attivita’ collaborativa
inerente   all’ufficio   loro   proprio.   All’inizio   di   ogni
legislatura, nel rispetto dei principi della presente legge e del
titolo I  della legge  sullo stato  giuridico  ed  economico  del
personale regionale,  il Consiglio,  con  propria  deliberazione,
stabilisce nell’ambito  delle dotazioni  organiche degli uffici e
dipartimenti della  struttura operativa  il numero dei dipendenti
da  assegnare   ad  ogni  segreteria.  La  Giunta,  nel  rispetto
dell’art. 62,  secondo comma dello Statuto, assicura la copertura
dei posti  secondo la  disciplina dell’art.  22 della legge sullo
stato giuridico ed economico del personale regionale.

Capo VI
DISCIPLINA COMUNE DEGLI UFFICI E DEI DIPARTIMENTI DELLA STRUTTURA
OPERATIVA

ARTICOLO 13
(Conferenze  periodiche   del  personale   dell’ufficio   o   del
dipartimento)

Il coordinatore,  previa comunicazione ai competenti organi della
Regione,  convoca,  di  regola  ogni  trimestre,  e  presiede  la
conferenza periodica  dell’ufficio  o  del  dipartimento,  a  cui
partecipa tutto  il personale  assegnato, allo scopo di esaminare
il programma di lavoro dell’ufficio o del dipartimento medesimo e
l’organizzazione dei  servizi necessari  per l’esecuzione di tale
programma e  presentare  le  eventuali  proposte  per  migliorare
l’organizzazione  della  struttura  operativa  e  dei  metodi  di
lavoro.

ARTICOLO 14
(Nomina ed  attribuzioni  del  responsabile  dell’ufficio  o  del
dipartimento)

Per ogni  ufficio o  dipartimento della  struttura operativa,  la
Giunta nomina  un coordinatore  tra gli  addetti all’ufficio o al
dipartimento appartenenti  alla settima  fascia  funzionale,  nel
rispetto, per  quanto concerne  gli uffici  e i  dipartimenti del
Consiglio, del  secondo comma  dell’art.  62  dello  Statuto.  La
nomina ha  la durata  di un  triennio e  puo’ essere revocata con
provvedimento motivato.  Con le  stesse modalita’ previste per la
nomina  si   provvede  alla   revoca,  alla   riconferma  o  alla
sostituzione del coordinatore.

In deroga  alle modalita’  di cui al primo comma, il responsabile
dell’ufficio di  gabinetto del  centro direzionale viene nominato
dalla Giunta  su designazione  del Presidente, che lo sceglie tra
il personale della Regione.

Il   coordinatore   adotta   nell’ambito   dell’ufficio   o   del
dipartimento le  determinazioni necessarie al perseguimento degli
obiettivi  indicatigli   dal  Presidente   del  Consiglio  o  dal
componente la Giunta competente a norma del primo e secondo comma
dell’art. 9 o dai Presidenti degli organi di controllo.

ARTICOLO 15
(Gruppi di lavoro e servizi)

I dipartimenti  e gli  uffici possono articolarsi al loro interno
in gruppi di lavoro e, ove occorra, in servizi per lo svolgimento
di attivita’  ricorrenti, secondo le modalita’ di cui al presente
articolo.

I servizi  sono istituiti  con provvedimento  della Giunta che ne
determina le specifiche attribuzioni, salvo, per i dipartimenti e
gli uffici del Consiglio, quanto stabilito dal regolamento di cui
all’art. 9, secondo comma dello Statuto.

Alla formazione  dei gruppi  di lavoro all’interno dell’ufficio o
del dipartimento  e all’assegnazione  del  personale  ai  servizi
provvede il coordinatore.

I compiti  dei gruppi  di lavoro  all’interno dell’ufficio  o del
dipartimento sono  stabiliti dal  coordinatore in  relazione agli
obiettivi indicati  dal componente  la Giunta  competente a norma
del primo  e secondo comma dell’art. 9 o dal rispettivo organo di
controllo, salvo,  per gli  uffici e  dipartimenti del Consiglio,
quanto stabilito dal regolamento di cui all’art. 9, secondo comma
dello Statuto.

Ciascun dipendente puo’ essere assegnato a piu’ gruppi di lavoro.
Ogni gruppo  di lavoro  e’ costituito  da  dipendenti,  anche  di
diverse fasce  funzionali, cui  sono assegnati compiti rientranti
nelle mansioni  obiettive determinate  a norma dell’art. 16 della
presente legge.

Gli apporti personali ai lavori di gruppo sono determinati con le
disposizioni organizzative di cui al terzo comma dell’art. 14.

La Giunta  puo’ costituire gruppi di lavoro tra vari dipartimenti
e uffici  stabilendone gli  obiettivi e  i  compiti,  sentito  il
comitato  tecnico   della  programmazione  il  quale  propone  in
particolare chi debba assumerne la responsabilita’.

ARTICOLO 16
(Dotazione del personale degli uffici e dei dipartimenti)

La  dotazione   organica  del   personale  per   ciascuna  fascia
funzionale del  ruolo regionale  e’  determinata  dalla  allegata
tabella B.

Nell’ambito di  tale dotazione  e in  relazione alle esigenze del
programma e  alle finalita’ ed obiettivi della programmazione, il
Consiglio, con  deliberazione adottata  su proposta della Giunta,
sentite le rappresentanze sindacali del personale, determina, per
ogni ufficio  e dipartimento, la dotazione organica del personale
all’interno  di   ciascuna  fascia  funzionale,  specificando  la
denominazione, la definizione e la specializzazione richiesta per
ciascuna delle mansioni obiettive da svolgere.

Per i  dipartimenti e  gli uffici  del Consiglio la deliberazione
consiliare di cui al comma precedente e’ proposta dall’Ufficio di
Presidenza del  Consiglio, nel  rispetto della  disciplina  dello
stato giuridico ed economico del personale.

In sede  di prima  attuazione dell’ordinamento degli uffici, alla
dotazione  organica   del  personale   di   ciascun   ufficio   e
dipartimento  della  struttura  operativa  si  provvede  a  norma
dell’art. 23.

ARTICOLO 17
(Modifiche dell’organigramma)

Dopo che  saranno  state  conferite  le  deleghe  delle  funzioni
amministrative ai  sensi dell’art.  64 dello  Statuto, ovvero sia
stato deciso  l’esercizio  di  tali  funzioni  avvalendosi  degli
uffici degli  enti locali,  i posti  in dotazione agli uffici che
svolgevano le  predette funzioni verranno soppressi non appena si
renderanno vacanti,  ove non si ritenga di attribuire detti posti
ad enti o aziende regionali.

In caso  di vacanze  nei posti  in dotazione  agli  uffici  e  ai
dipartimenti del Consiglio, agli uffici e dipartimenti del centro
direzionale e  agli uffici  del Comitato regionale di controllo e
sue sezioni  decentrate,  si  potra’  provvedere  alla  copertura
mediante richiamo  di personale  comandato ai  sensi dell’art. 30
della legge  sullo stato  giuridico ed  economico  del  personale
regionale, ovvero  mediante concorso pubblico a norma degli artt.
10 e seguenti della medesima legge.

Nel caso  di copertura per richiamo di personale comandato, viene
corrispondentemente ridotta  la dotazione  dell’ufficio cui detto
personale  era   assegnato  prima  della  delega  delle  funzioni
amministrative o  dell’esercizio delle medesime avvalendosi degli
uffici degli enti locali.

TITOLO II
DISPOSIZIONI TRANSITORIE E FINALI

ARTICOLO 18
(Direzione degli uffici trasferiti dallo Stato)

La Giunta,  in applicazione  del secondo  e della prima parte del
terzo comma  dell’art. 45  dello Statuto, stabilisce a quali suoi
componenti spetti  di dirigere  l’attivita’  dei  singoli  uffici
trasferiti dallo Stato.

Valgono per  gli uffici trasferiti le norme contenute nel terzo e
nel quarto  comma dell’art.  9 della  presente legge,  omesso  il
parere del  comitato tecnico  della programmazione,  nonche’,  in
quanto   applicabili,   le   norme   sull’organizzazione   e   il
funzionamento  degli   uffici  e   dipartimenti  della  struttura
operativa.

Gli uffici  di cui  ai commi  precedenti mantengono  la sede loro
propria nel  pregresso ordinamento statale, salva la possibilita’
per la  Giunta di  istituire servizi  distaccati di  essi in sedi
diverse, con provvedimento da comunicarsi al Consiglio.

ARTICOLO 19
(Attribuzioni degli uffici trasferiti)

Salve le  attribuzioni  espressamente  conferite  agli  uffici  e
dipartimenti del  centro direzionale  dalla presente  legge,  gli
uffici trasferiti  svolgono, ai sensi del secondo comma dell’art.
2, in  conformita’ alle norme contenute nelle leggi regionali che
disciplinano le  funzioni trasferite  o delegate  alla Regione  e
alle  disposizioni   conseguenti,   le   attivita’   istruttorie,
esecutive ed operative precedentemente svolte nell’organizzazione
statale in  ordine alle  materie sotto  indicate,  per  le  quali
l’amministrazione regionale non si avvale degli uffici degli enti
locali:

- soprintendenza ai beni librari:
  per le  materie indicate  nel DPR 14 gennaio 1972, n. 3, titolo
  II,  relativamente   alle  biblioteche  di  enti  locali  o  di
  interesse locale;
- uffici del medico e del veterinario provinciale: per le materie
  indicate nel DPR 14 gennaio 1972, n. 4;
- direzione compartimentale dei trasporti in concessione:

per le materie indicate nel DPR 14 gennaio 1972, n. 5;

- ispettorato di porto di Pisa:

per le materie indicate all’art. 5 del DPR 14 gennaio 1972, n. 5;

- uffici del Genio Civile:

per le  materie indicate  nel DPR  15  gennaio  1972,  n.  8,  in
riferimento all’art.  12, lettera  c) del decreto stesso, nonche’
per le  materie di  acque minerali  e termali,  cave e  torbiere,
indicate nel DPR 14 gennaio 1972, n. 2;

- uffici  dell’agricoltura e  delle foreste  (Ispettorato agrario
  compartimentale,  Ispettorati  provinciali  dell’agricoltura  e
  relativi Uffici  agricoli di  zona, Ispettorato regionale delle
  foreste, Ispettorati  ripartimentali delle  foreste e  relativi
  Uffici distrettuali delle foreste): per le materie indicate nel
  DPR 15 gennaio 1972, n. 11.

Il personale in servizio presso l’Azienda di Stato per le Foreste
Demaniali, in  pendenza del  trasferimento dei  beni demaniali ai
sensi  della   legge  16   maggio  1970,  n.  281,  e’  impiegato
nell’Azienda medesima,  per l’esercizio delle funzioni trasferite
col citato  decreto n. 11, secondo le modalita’ da stabilirsi con
provvedimento della Giunta.

ARTICOLO 20
(Ufficio regionale dei servizi urbanistici e lavori pubblici)

Il Provveditorato  regionale alle  opere pubbliche,  per la parte
trasferita ai  sensi dell’art.  12, lettera b) del DPR 15 gennaio
1972, n.  8, assume  la denominazione  di "Ufficio  regionale dei
servizi urbanistici e lavori pubblici".

Nell’ambito di tale ufficio sono istituiti i seguenti servizi:

- servizio urbanistico;
- servizio lavori pubblici;
- servizio  concessioni di  attingimenti e  derivazioni di  acque
  pubbliche;
- servizio espropriazioni per pubblica utilita’;
- servizio   segreteria   della   Commissione  regionale  tecnico
  amministrativa.

Il  servizio  urbanistico,  il  servizio  lavori  pubblici  e  il
servizio concessioni  di  attingimenti  e  derivazioni  di  acque
pubbliche  svolgono   le  attivita’   istruttorie,  esecutive  ed
operative nelle materie indicate dal
DPR 15 gennaio 1972, n. 8.

Al servizio  espropriazioni per pubblica utilita’ sono attribuite
le attivita’  istruttorie, esecutive  ed operative in ordine agli
adempimenti per le dichiarazioni di pubblica utilita’, di urgenza
e di indifferibilita’ dei lavori, nonche’ per le espropriazioni e
le   occupazioni   temporanee   e   di   urgenza,   comprese   le
determinazioni delle indennita’ ed ogni atto consequenziale.

La   segreteria    della   Commissione    regionale   tecnico   -
amministrativa provvede alla predisposizione e trasmissione degli
ordini del  giorno, alla  redazione  dei  verbali  ed  agli  atti
consequenziali della  Commissione medesima  istituita  con  legge
regionale 3 luglio 1972, n. 17.

ARTICOLO 21
(Altre  attivita’   degli  uffici   e  dipartimenti   del  centro
direzionale)

Fino a  quando non  sara’ stato  provveduto al conferimento delle
deleghe delle  funzioni  amministrative  agli  enti  locali,  gli
uffici  e   dipartimenti  del   centro  direzionale  svolgono  le
attivita’ istruttorie,  esecutive ed  operative  in  ordine  alle
materie sotto indicate:

a) dipartimento Attivita’ Produttive, Turismo e Commercio:
   - in materia di artigianato, di cui al DPR 14 gennaio 1972, n.
     2, ed  in materia di turismo e industria alberghiera e fiere
     e mercati,  di cui  al DPR 14 gennaio 1972, n. 6 e al DPR 15
     gennaio 1972, n. 7.

b) Dipartimento Sicurezza Sociale:
   - nelle  materie di  cui al DPR 14 gennaio 1972, n. 4, art. 1,
     comma secondo  lettera h);   lettera  l), limitatamente alla
     formazione e  revisione della  pianta  organica  delle  sedi
     farmaceutiche ed  ai concorsi  per l’assegnazione delle sedi
     stesse;   lettera n);   artt.  2, 3, 11 e 13, secondo comma,
     nn. 3,  4, 5,  6, 8,  10, 12,  16, 19,  21 e terzo comma;  e
     nelle materie  di cui  al  DPR  15  gennaio  1972,  n.  9  e
     successive integrazioni e modificazioni.
     Il dipartimento  cura inoltre  l’attivita’ di segreteria del
     Comitato regionale  contro l’inquinamento atmosferico di cui
     alla legge  13 luglio  1966, n. 615; l’attivita’ concernente
     le controversie in materia di spedalita’ e gli altri ricorsi
     amministrativi;   nonche’ le attivita’ relative ai concorsi,
     lo stato  giuridico e il trattamento economico del personale
     sanitario.
     
ARTICOLO 22
(Scuole regionali di formazione professionale e unita’ didattiche
amministrative)

Fino a  quando non sara’ provveduto al conferimento delle deleghe
delle funzioni  amministrative in materia di istruzione artigiana
e professionale agli enti locali, il Consiglio, su proposta della
Giunta,  puo’   istituire,  con   propria  deliberazione,  scuole
regionali  di   formazione  professionale   e  unita’  didattiche
amministrative, determinandone  la sede e il numero degli addetti
per  ciascuna  fascia  funzionale,  nell’ambito  della  dotazione
organica prevista  dalla apposita  tabella allegata alla presente
legge.

Le  scuole   regionali  di   formazione  professionale   svolgono
l’attivita’  didattica   in  relazione  al  programma  dei  corsi
approvato  dal  Consiglio  e  curano  l’attivita’  di  segreteria
occorrente per lo svolgimento dei corsi medesimi.

Gli indirizzi  ed i programmi dell’amministrazione regionale sono
attuati, nelle  scuole di  formazione professionale,  secondo  il
principio della  gestione sociale,  cui concorrono  le componenti
interne della  scuola,  le  organizzazioni  sindacali,  gli  enti
locali.

Il coordinamento  dell’attivita’ di  ogni singola  scuola,  quale
espressione diretta  delle componenti di cui al precedente comma,
e’ garantito  secondo  le  modalita’  che  saranno  stabilite  da
apposito regolamento approvato dal Consiglio regionale.

Le  unita’   didattiche  amministrative   svolgono  le   seguenti
attivita’: funzionamento  e attuazione  dei  corsi  nelle  scuole
regionali;   rapporti con  enti di  formazione professionale  che
svolgono  corsi   autorizzati   o   finanziati   dalla   Regione;
coordinamento dell’attivita’  didattica delle  scuole regionali e
degli enti suddetti.

Le unita’  didattiche amministrative  e le  scuole  regionali  di
formazione   professionale    svolgono   inoltre   le   attivita’
istruttorie, esecutive  ed operative,  nelle materie indicate nel
DPR 15 gennaio 1972, n. 10.

ARTICOLO 23
(Prima dotazione di personale)

In sede  di prima  attuazione dell’ordinamento  degli uffici,  la
dotazione del  personale di  ciascun ufficio e dipartimento della
struttura  operativa  della  Regione  e’  determinata  dall’unita
tabella A.

Salvo  l’espletamento   della  procedura   di  inquadramento  del
personale, entro  tre mesi dalla entrata in vigore della presente
legge, il Consiglio, con deliberazione adottata su proposta della
Giunta, sentite  le rappresentanze  sindacali del personale e nel
rispetto dell’art.  62, secondo  comma dello Statuto, provvedera’
all’adeguamento delle previsioni organiche della unita tabella A,
nell’ambito della  dotazione di  ciascuna fascia  funzionale e in
relazione  alla   definizione  del   contingente  del   personale
trasferito dallo Stato ed avente diritto all’inquadramento in una
delle fasce  funzionali del  ruolo regionale. Ove occorra, sempre
in relazione  a tali esigenze si provvedera’ con successiva legge
all’adeguamento delle previsioni organiche delle fasce funzionali
di cui alla tabella B.

Per il  periodo di un anno dalla entrata in vigore della presente
legge il  Consiglio potra’ omettere, in deroga a quanto stabilito
dal primo comma dell’art. 12 della legge sullo stato giuridico ed
economico del  personale, di  bandire i concorsi per alcuni posti
previsti dalle tabelle allegate.

Ove alla copertura dei posti organici degli uffici e dipartimenti
del Consiglio, del centro direzionale e degli uffici del Comitato
regionale di  controllo e  sue sezioni decentrate si provveda con
il   personale   trasferito   dallo   Stato,   e’   in   facolta’
dell’amministrazione procedere  alla  soppressione  dei  relativi
posti degli uffici trasferiti.

ARTICOLO 24
(Disposizioni finali)

Le attribuzioni  relative ad altre funzioni delegate o trasferite
dallo Stato  alla Regione  saranno esercitate  dagli uffici e dai
dipartimenti secondo i principi contenuti nella presente legge.

ARTICOLO 25
(Oneri finanziari)

All’onere  derivante  dall’attuazione  della  presente  legge  si
provvede ai sensi dell’art. 110 della legge sullo stato giuridico
ed economico del personale della Regione.



