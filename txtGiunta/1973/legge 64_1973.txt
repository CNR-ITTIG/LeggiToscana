LEGGE REGIONALE N. 64 DEL 07-12-1973

REGIONE TOSCANA

Suddivisione del territorio regionale in zone di intervento nei campi della sanità e dell' assistenza sociale.

Fonte: BOLLETTINO UFFICIALE DELLA REGIONE TOSCANA N. 55 del 14 dicembre 1973

Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

La Regione, al fine di realizzare un' organica programmazione
degli interventi sanitari e sociali, individua
nel territorio regionale zone di intervento secondo
l' elenco allegato alla presente legge.  Le zone di
cui al presente comma costituiscono altresì  la base
territoriale di partecipazione, gestione e verifica dei
programmi d' intervento.

              
                

              
            

ARTICOLO 2

I Comuni il cui territorio è  compreso in due o
più  zone d' intervento sono delegati a definire, entro
sei mesi dall' entrata in vigore della presente legge,
il territorio comunale appartenente a ciascuna zona.

              
                

              
            

ARTICOLO 3

I Comuni o i loro Consorzi sono delegati ad
individuare, all' interno delle zone d' intervento, di
cui all' art. 1, ulteriori ambiti territoriali con una popolazione
non superiore ai 10.000 abitanti.
 
I Comuni o i loro Consorzi provvedono ad esercitare
la funzione, di cui al comma precedente, entro
un anno dall' entrata in vigore della presente legge.

              
                

              
            

ARTICOLO 4

Entro due anni dall' entrata in vigore della presente
legge il Consiglio Regionale, sulla base di proposte
motivate dagli Enti locali territoriali interessati,
può  provvedere ad un riesame delle suddette zone
d' intervento.

La presente legge è  pubblicata sul Bollettino
Ufficiale della Regione. E' fatto obbligo a chiunque
spetti di osservarla e farla osservare come legge della
Regione Toscana.

Firenze, 7 dicembre 1973.

La presente legge è  stata approvata dal Consiglio
Regionale il 30 ottobre 1973 ed è  stata vistata dal
Commissario di Governo il 1º dicembre 1973.

              
         
