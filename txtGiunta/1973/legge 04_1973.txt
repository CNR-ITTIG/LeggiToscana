LEGGE REGIONALE N. 4 DEL 13-01-1973

REGIONE TOSCANA

Assegno integrativo di natalità alle coltivatrici dirette, alle lavoratrici artigiane e alle lavoratrici esercenti attività commerciali.

Fonte: BOLLETTINO UFFICIALE DELLA REGIONE TOSCANA N. 3 del 19 gennaio 1973


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Nell' attesa del riordinamento del sistema previdenziale
e allo scopo di perequare il trattamento delle
lavoratrici coltivatrici dirette, delle lavoratrici artigiane
e delle lavoratrici esercenti attività  commerciali,
di cui rispettivamente alle leggi statali 22- 11- 1954,
n. 1136;  29- 12- 1956, n. 1533 e 27- 11- 1960, n. 1397,
è  corrisposto, in caso di parto o di aborto spontaneo
o terapeutico, un assegno di L. 50.000, integrativo
dell' assegno di natalità  previsto dalla legge statale
30- 12- 1971, n. 1204, anche quale contributo alle
maggiori spese direttamente e indirettamente derivanti
alla lavoratrice.

              
                

              
            

ARTICOLO 2

L' assegno integrativo di cui al precedente articolo
è  corrisposto in un' unica soluzione dal Comune di
residenza della lavoratrice, a seguito di apposita domanda,
in carta libera, da presentarsi a cura dell'
interessata entro novanta giorni successivi al parto
o all' aborto.

Alla domanda è  allegato, in caso di parto, il certificato
di nascita o il certificato di assistenza al parto;
  in caso di aborto un certificato medico attestante il
mese di gravidanza alla data dell' aborto.

Il Comune provvede d' ufficio all' accertamento dei
requisiti di cui all' art. 1 per la corresponsione dell'
assegno integrativo.

              
                

              
            

ARTICOLO 3

Le somme erogate ai sensi della presente legge
sono rimborsate ai Comuni dall' Amministrazione regionale
che vi provvede al termine di ogni semestre.

A tal fine i Comuni inviano alla Giunta regionale
entro trenta giorni dal compimento del semestre, gli
elenchi delle lavoratrici alle quali è  stato erogato
l' assegno integrativo, distinti per categoria di appartenenza
delle aventi diritto.

              
                

              
            

ARTICOLO 4

La Giunta regionale concede ai Comuni acconti
semestrali sugli importi dovuti per il rimborso.

La liquidazione finale ed i relativi conguagli sono
operati a chiusura dell' esercizio finanziario e comunque
non oltre il mese di febbraio di ogni anno, sulla
base della spesa effettivamente sostenuta dai Comuni.

              
                

              
            

ARTICOLO 5

Le disposizioni previste dalla presente legge regionale
si applicano agli eventi verificatisi a decorrere
dal 1º luglio 1972 e avranno applicazione fino a
quando, con legge statale, non sarà  assicurato alle lavoratrici,
indicate all' art. 1, un trattamento economico
pari al doppio delle cifre stabilite nella presente legge.

              
                

              
            

ARTICOLO 6

La spesa afferente l' esercizio finanziario 1972, calcolata
in L. 100.000.000, sarà  imputata al cap. 54/ 1
del Bilancio della Regione.

Per l' onere derivante dalla presente legge per gli
esercizi finanziari successivi, calcolato annualmente in
L. 200.000.000, saranno istituiti i relativi capitoli di
spesa nei rispettivi bilanci.

 La presente legge regionale è  pubblicata sul Bollettino
Ufficiale della Regione. E' fatto obbligo a chiunque
spetti di osservarla e farla osservare come legge
della Regione Toscana.

Firenze, li 13 gennaio 1973.

La presente legge è  stata vistata dal Commissario
di Governo l' 8 gennaio 1973.


