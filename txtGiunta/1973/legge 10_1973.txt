LEGGE REGIONALE   N. 10 DEL 29-01-1973
REGIONE TOSCANA
Provvidenze per l' adeguamento del patrimonio
alberghiero, per il potenziamento dei complessi ricettivi
complementari a carattere turistico - sociale e
per il miglioramento delle aziende della ristorazione
ai fini dello sviluppo del turismo regionale.
Fonte: BOLLETTINO UFFICIALE DELLA REGIONE TOSCANA
N. 5
del 2 febbraio 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Finalità  e ambito di applicazione della legge.

Al fine di promuovere lo sviluppo del turismo
regionale, la Regione concede contributi in conto
capitale:
  a) per l' ampliamento, l' adattamento, la trasformazione,
l' ammodernamento, il miglioramento, l' arredamento
ed il rinnovo dell' arredamento degli esercizi
alberghieri classificati in categorie non superiori
alla seconda, nonchè  delle pensioni;
  b) per l' ampliamento, l' ammodernamento, l' arredamento
ed il rinnovo dell' arredamento dei complessi
ricettivi complementari a carattere turistico -
sociale, di cui alla legge 21 marzo 1958, n. 326;  la
costruzione e l' allestimento degli stessi complessi,
nonchè  l' adattamento di immobili a loro uso, quando
l' iniziativa sia effettuata nei territori riconosciuti montani
secondo le norme vigenti e nelle zone depresse
individuate ai sensi della legge 22 luglio 1966, n. 614;
  c) l' ammodernamento, la trasformazione, l' arredamento
ed il rinnovo dell' arredamento dei locali
adibiti all' esercizio della ristorazione, quando questi
costituiscono elemento per l' incremento turistico della
località  in cui hanno sede.

              
                

              
            

ARTICOLO 2

Soggetti beneficiari.

I contributi di cui all' art. 1 sono concessi ad enti
pubblici e a privati operatori.

 I contributi di cui alla lettera b) dello stesso
articolo sono concessi, in via prioritaria, ai Comuni,
alle Province, ai loro Consorzi ed Associazioni, alle
Associazioni del tempo libero.

              
                

              
            

ARTICOLO 3

Misura dei contributi.

La misura dei contributi di cui all' art. 1 non può 
superare le seguenti percentuali della spesa ammessa
ai sensi del successivo art. 10;
  - 25% per le opere e le iniziative di cui alla
 lett. a);
  - 40% per le opere e le iniziative di cui alla
 lett. a), se attuate da Enti pubblici;
  - 30% per le opere e le iniziative di cui alla
 lett. b);
  - 60% per le opere e le iniziative di cui alla
 lett. b), quando trattasi di villaggi turistici per lavoratori
e studenti, di case per ferie e di ostelli per
la gioventù  di iniziativa delle associazioni del tempo
libero;
  - 70% per tutte le opere e le iniziative di cui
alla lett. b), quando siano attuate dai Comuni, dalle
Province, dai loro Consorzi ed associazioni, dalle
Comunità  montane costituite in base a legge della
Regione e da altri Enti locali che siano emanazione
delle assemblee elettive locali.  In questo caso i contributi
saranno concessi con priorità  a quelle iniziative
che saranno realizzate in zone considerate dalla
Regione suscettibili di sviluppo turistico;
  - 15% per le opere e le iniziative di cui alla
 lett. c).

              
                

              
            

ARTICOLO 4

Composizione della spesa.

Nella spesa può  essere compresa quella relativa
all' acquisto della proprietà  degli immobili o di altri
diritti reali che siano eventualmente necessari per la
realizzazione delle opere o della iniziativa.

              
                

              
            

ARTICOLO 5

Cumulo di contributi.

I contributi previsti dalla presente legge non sono
cumulabili con altri contributi concessi dalla Regione
per l' incentivazione delle attrezzature turistico - ricettive.

 Sono invece cumulabili con analoghe provvidenze
che siano state concesse da altri enti pubblici per le
medesime iniziative o per gli stessi lavori i contributi
concessi a Comuni, a Province, a loro Consorzi e Associazioni,
a Comunità  montane e ad altri Enti locali
che siano emanazione delle assemblee elettive locali;
  in tal caso l' ammontare dei contributi può  essere
determinato nella misura massima indicata all'
art. 3.

 Sono altresì  cumulabili i contributi erogati ad associazioni
del tempo libero, privati operatori o enti
pubblici non emanazione di assemblee elettive locali,
con il limite che, sommati alle altre provvidenze, non
eccedano la misura indicata all' art. 3.

              
                

              
            

ARTICOLO 6

Modalità  e tempi di presentazione
delle domande.

Le domande per la concessione dei contributi sono
dirette al Presidente della Giunta regionale e presentate
al Sindaco del Comune nel cui territorio è  localizzata
l' iniziativa.

 Le domande devono essere presentate entro il
1º marzo di ogni anno.

 Per l' anno 1972 e l' anno 1973 la presentazione
delle domande deve essere effettuata entro due mesi
dall' entrata in vigore della presente legge.

 Le domande devono essere corredate:
  a) dal programma e dal progetto di massima dell'
opera e dell' iniziativa;
  b) dal preventivo dettagliato di spesa;
  c) dalla relazione illustrativa che dimostri la rispondenza
dell' opera o dell' iniziativa alle finalità  espresse
dalla presente legge.

 Salvo quanto previsto dal successivo art. 7, i Sindaci
dei Comuni trasmettono al presidente della
Giunta regionale, nei termini di cui al secondo comma,
l' elenco delle domande ricevute.

              
                

              
            

ARTICOLO 7

Compiti del Comune.

I Comuni istruiscono le domande pervenute in
termini esprimendo un parere globale motivato con
riferimento alle esigenze dello sviluppo turistico del
proprio territorio.

 Ai fini degli adempimenti di cui al comma precedente,
i Comuni, previa acquisizione del parere
dell' ente provinciale per il turismo, sentono le organizzazioni
rappresentative, a livello locale, dei soggetti
beneficiari e le organizzazioni dei sindacati dei
lavoratori.  Nel caso in cui le predette organizzazioni
non siano rappresentate a livello locale, saranno sentite
le organizzazioni provinciali o, in mancanza, le
organizzazioni regionali.

 I Sindaci, entro due mesi, dal termine di cui all'
art. 6, trasmettono al presidente della Giunta regionale
il parere del Comune, le domande e tutta la
documentazione a corredo di esse, ivi compreso il
parere espresso dall' ente provinciale per il turismo,
salvo quanto previsto dal secondo comma dell' articolo
seguente.

              
                

              
            

ARTICOLO 8

Compiti delle Comunità  montane.

Le Comunità  montane costituite in base a legge
della Regione, nel caso di pluralità  di domande, per
iniziative ed opere che interessino i rispettivi territori,
si pronunciano sull' ordine di priorità  da darsi
all' accoglimento delle domande stesse, avendo riguardo
alla localizzazione degli interventi con particolare
riferimento alla valorizzazione delle risorse attuali e
potenziali.

 A tal fine, entro il termine di cui al terzo comma
dell' articolo precedente, i Sindaci dei Comuni componenti
le Comunità  montane, inviano al presidente
della Comunità  montana, il parere del Comune di
cui allo stesso art. 7 e le domande pervenute, con
la relativa documentazione, ivi compreso il parere
espresso dall' ente provinciale per il turismo.

 Entro i due mesi successivi al ricevimento, il presidente
della Comunità  montana rimette a sua volta
al Presidente della Giunta regionale tutti gli atti,
unitamente alle osservazioni formulate sull' ordine di
priorità , ai sensi del primo comma del presente articolo.

              
                

              
            

ARTICOLO 9

Piano di ripartizione e criteri di destinazione
dei fondi disponibili.

Entro due mesi dalla scadenza del termine per
la formulazione dei pareri da parte dei Comuni e
delle osservazioni sull' ordine di priorità  da parte
delle Comunità  montane, la Giunta regionale propone
all' approvazione del Consiglio regionale il piano
di ripartizione dei fondi disponibili, predisposto sulla
scorta dei seguenti criteri di destinazione territoriale
e per tipi di opere ed iniziative:
  1) almeno il 50% dei fondi disponibili per le
opere e le iniziative che interessano i territori riconosciuti
montani, secondo le norme vigenti, e le zone
depresse individuate ai sensi della legge 22 luglio
1966, n. 614;
  2) almeno il 45% dei fondi disponibili per le
opere e le iniziative di cui alla lett. a) dell' art. 1,
compatibilmente con le domande pervenute;
  3) almeno il 35% dei fondi disponibili per le
opere e le iniziative di cui alla lett. b) dell' art. 1,
sempre compatibilmente con le domande pervenute.

              
                

              
            

ARTICOLO 10

Modalità  di concessione del contributo.

I contributi sono concessi con decreto del Presidente
della Giunta regionale, su conforme deliberazione
della stessa.

 Con tale deliberazione la Giunta determina la
spesa da ammettere a contributo e comunica al richiedente
il termine entro il quale dovranno essere
presentati, a pena di decadenza dalla concessione:
  a) il progetto esecutivo ed il computo metrico
estimativo delle opere;
  b) il piano di finanziamento;
  c) gli atti amministrativi eventualmente occorrenti
per l' esercizio dell' attività  cui l' opera è  destinata.

 Nel decreto del Presidente della Giunta regionale
è  stabilita la data entro cui deve essere portata a
compimento l' iniziativa e le date di inizio e di ultimazione
dei lavori ove l' iniziativa ne comporti l' esecuzione.

 Nell' ipotesi di esecuzione di lavori o di opere la
Giunta regionale provvede alla vigilanza sui lavori;
  alla nomina del collaudatore ed all' approvazione degli
atti di collaudo.

 L' accertamento, per le iniziative che non comportino
la esecuzione di lavori o di opere, viene
eseguito dal Comune competente per territorio e dalla
Giunta regionale per le iniziative degli Enti pubblici.

 La Giunta regionale, agli effetti dell' adozione del
decreto del Presidente e per quanto previsto dall'
art. 5, secondo comma, accerterà , in ordine ai beneficiari,
la eventuale sussistenza di altri contributi
concessi da enti pubblici per analoghe provvidenze
e l' ammontare degli stessi.

              
                

              
            

ARTICOLO 11

Erogazione dei contributi.

La liquidazione dei contributi ha luogo ad avvenuto
collaudo o accertamento della realizzazione dell'
iniziativa, secondo i termini indicati nel decreto di
concessione.

 Qualora le iniziative comportino l' esecuzione di
lavori o di opere, l' erogazione del contributo ha luogo
in base agli stati di avanzamento dei lavori.  L' erogazione
a saldo ha luogo in base agli atti di contabilità 
finale ed al certificato di collaudo regolarmente approvato.

 Qualora si tratti di opere ed iniziative realizzate
da Comuni, da Province, da Comunità  montane e
da loro Consorzi ed Associazioni può  essere disposta,
con l' adozione del decreto e su conforme deliberazione
della Giunta regionale, l' anticipata erogazione
di una quota non superiore al 35% del contributo
concesso.  Tale quota sarà  computata in sede di liquidazione
finale.

              
                

              
            

ARTICOLO 12

Spese di accertamento.

Le spese conseguenti agli accertamenti effettuati
dai Comuni sono a carico del bilancio regionale, nella
misura del 2% dell' ammontare del contributo erogato
e vengono liquidate annualmente su rendiconti
presentati dai singoli Comuni.

              
                

              
            

ARTICOLO 13

Vincolo di destinazione.

Gli immobili, per i quali sono stati concessi contributi
ai sensi della presente legge, sono vincolati
alla destinazione indicata nel decreto di concessione:
  a) per anni dieci quelli nei casi di cui all' art. 1,
 lett. a) e b);
  b) per cinque anni quelli nei casi di cui all'
art. 1, lett. c).

 Il vincolo è  trascritto a cura e spese del beneficiario,
nei registri immobiliari.

 Il Presidente della Giunta regionale può  autorizzare
la cancellazione del vincolo, quando sia accertata
la sopravvenuta impossibilità  della destinazione.

 La cancellazione può  essere altresì  autorizzata
quando sia accertata la sopravvenuta non convenienza
della destinazione, salvo rimborso della somma erogata.

 Le disposizioni del primo comma del presente articolo
non si applicano nel caso di contributi concessi
per l' arredamento o il rinnovo dello stesso,
nonchè  per la costruzione, l' allestimento, l' ampliamento
e l' ammodernamento dei campeggi.

              
                

              
            

ARTICOLO 14

Revoca della concessione del contributo.

La concessione del contributo può  essere revocata
con decreto del Presidente della Giunta regionale,
su conforme deliberazione della stessa:
  a) quando l' opera o l' iniziativa non venga eseguita
conformemente al progetto o nei termini indicati
nel relativo decreto;
  b) qualora vengano accertate irregolarità  nella
contabilizzazione della spesa;
  c) qualora, prima che siano trascorsi gli anni
previsti alle lett. a) e b) del precedente articolo, venga
mutata la destinazione del bene o vengano ad esso
apportate modificazioni di struttura, senza preventiva
autorizzazione del Presidente della Giunta regionale.

 In tal caso si procederà  al recupero delle
somme erogate, ai sensi del RD 14 aprile 1910,
n. 639.

              
                

              
            

ARTICOLO 15

Domande presentate nell' anno 1972.

Possono essere ammesse ai benefici della presente
legge le iniziative comportanti esecuzione di opere
e di lavori che siano in corso all' entrata in vigore della
legge stessa, qualora gli interessati abbiano presentato
nel corrente anno 1972, domanda agli organi
centrali dello Stato o della Regione e non sia stata
concessa alcuna provvidenza da parte di Enti pubblici.

 A tal fine l' interessato deve presentare la domanda
secondo le procedure ed i termini previsti
dalla presente legge, allegando le certificazioni del
Comune competente e la documentazione necessaria,
oltre quella prevista dall' art. 6, atte a dimostrare lo
stato di avanzamento dei lavori.

 Le domande di cui al comma precedente potranno
essere accolte e i contributi concessi, esperite tutte le procedure
previste, una volta che siano stati concessi i
contributi per le domande presentate ai sensi degli
articoli precedenti.

              
                

              
            

ARTICOLO 16

Oneri finanziari e previsioni di bilancio.

Per la concessione dei contributi previsti dall'
art. 1 e per gli oneri di cui all' art. 12 della presente
legge è  autorizzata per l' anno 1972 la spesa
di L. 500.000.000.

 La predetta spesa farà  carico al Cap. 49/ 42 << interventi
e provvidenze per promuovere l' ammodernamento
del patrimonio alberghiero e l' ammodernamento,
l' incremento e lo sviluppo degli impianti e
delle opere complementari all' attività  turistica >> istituito
nello stato di previsione della spesa dell' esercizio
finanziario 1972.

 L' onere derivante dalla presente legge per gli
anni successivi farà  carico al corrispondente capitolo
dello stato di previsione della spesa degli esercizi
medesimi.

 Le somme stanziate ai sensi della presente legge
ed eventualmente non impegnate nell' esercizio di riferimento
possono essere utilizzate negli esercizi successivi,
in ogni caso, però  non oltre il secondo anno
successivo a quello in cui fu iscritto lo stanziamento.

La presente legge regionale è  pubblicata sul Bollettino
Ufficiale della Regione. E' fatto obbligo a chiunque
spetti di osservarla e farla osservare come legge
della Regione Toscana.

Firenze, li 29 gennaio 1973.

La presente legge è  stata approvata dal Consiglio
regionale il 22 dicembre 1972 ed è  stata vistata dal
Commissario di Governo in data 25 gennaio 1973.


Le Leggi Regionali
