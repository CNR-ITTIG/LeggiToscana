LEGGE REGIONALE N. 25 DEL 19-04-1973
REGIONE TOSCANA

Provvidenze nel settore dei trasporti pubblici - Contributi per gli impianti fissi.

Fonte: BOLLETTINO UFFICIALE DELLA REGIONE TOSCANA N. 19 del 27 aprile 1973

Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Allo scopo di meglio garantire la sicurezza e la
regolarità  dell' esercizio di ferrovie e di altre linee di
trasporto ad impianto fisso in regime di concessione e
favorirne il potenziamento e lo sviluppo, la Giunta
Regionale è  autorizzata a concedere, entro i limiti
degli stanziamenti previsti dall' art. 4 della presente
legge, agli Enti ed alle Imprese esercenti detti servizi,
contributi intesi a facilitare il finanziamento di piani
di costruzione, ammodernamento, potenziamento e
riattivazione degli impianti e del materiale rotabile.

              
                

              
            

ARTICOLO 2

Il contributo di cui all' art. 1 della presente legge
potrà  essere concesso, previa presentazione di progetti
e programmi di costruzione, ammodernamento, potenziamento
e riattivazione degli impianti e del materiale
rotabile presentati dagli Enti ed Imprese interessate,
nella misura massima annua del 7% sulle spese da
effettuare, e per la durata massima di 15 anni.

              
                

              
            

ARTICOLO 3

Gli Enti e le imprese che aspirano al contributo
dovranno far pervenire al Presidente della Giunta Regionale
la domanda con allegati i progetti ed i programmi.

I contributi saranno erogati con decreto del Presidente
della Giunta Regionale sulla base del programma
di distribuzione approvato dal Consiglio Regionale
e resteranno vincolati alla effettiva spesa da
parte dei soggetti beneficiari.

              
                

              
            

ARTICOLO 4

Per l' attuazione della presente legge è  autorizzata,
per l' anno 1972, la spesa di L. 163.843.750 a carico
del cap. 49/ 46 del bilancio di previsione dell' esercizio
finanziario 1972.

L' onere derivante dai finanziamenti per i successivi
esercizi finanziari all' anno 1986 farà  carico al corrispondente
capitolo dello stato di previsione della
spesa per ogni singolo esercizio finanziario.
 


La presente legge regionale è  pubblicata sul
Bollettino Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.


Firenze, 19 aprile 1973.


La presente legge è  stata approvata dal Consiglio
Regionale il 16 marzo 1973 ed è  stata vistata dal Commissario
di Governo in data 16 aprile 1973.





