LEGGE REGIONALE N. 16 DEL 24-03-1973
REGIONE TOSCANA

Disciplina degli asili nido.

Fonte: BOLLETTINO UFFICIALE DELLA REGIONE TOSCANA N. 15 del 30 marzo 1973

Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L'asilo nido è  un servizio sociale per la realizzazione
delle finalità  indicate negli artt. 1 e 6 della
legge 6- 12- 1971, n. 1044.

              
                

              
            

ARTICOLO 2

L'asilo nido è  aperto a tutti i bambini fino a
tre anni di età  secondo i criteri di ammissione di cui
al successivo art. 3.  La fissazione di tali criteri sarà 
resa necessaria fino a quando la disponibilità  di posti
all'interno degli asili nido risulterà  inferiore alle richieste.

Nessuna motivazione può  costituire motivo di
discriminazione sociale o di esclusione.

              
                

              
            

ARTICOLO 3

I criteri per l'ammissione dei bambini all'asilo
nido sono stabiliti dai Comuni o dai Consorzi di Comuni
sentiti i comitati di gestione, di cui al successivo
art. 11.

Nella valutazione è  comunque opportuno tener
conto dei seguenti elementi: condizione lavorativa
dei genitori, assenza di familiari in grado di assistere
il bambino, stati di malattia o di inabilità  dei familiari,
numero dei figli, condizione di abitabilità  degli
alloggi, esistenza di problemi di ordine medico e
psicologico nel bambino o nella famiglia.

              
                

              
            

ARTICOLO 4

La localizzazione dell'asilo nido deve assicurare
l'integrazione di tale struttura nel quartiere o nel
nucleo abitato.

Esso può  essere ubicato oltre che in apposite
aree, in complessi scolastici con particolare riferimento
alle scuole materne ed in edifici residenziali
adatti allo scopo, rispettando comunque le norme igieniche
che saranno successivamente fissate dal regolamento
di cui all'art. 25.

              
                

              
            

ARTICOLO 5

La ricettività  minima e massima dell'asilo nido
è  fissata rispettivamente in 15 e 60 posti bambino.

La Giunta regionale potrà  autorizzare sezioni staccate
fino ad un minimo di 8 posti, quando esigenze
locali lo richiedano.

La distribuzione degli spazi all'interno dell'asilo
nido deve consentire un facile adeguamento di questi
al variare dell'ampiezza delle classi di età  della popolazione
infantile assistita ed alla introduzione di
nuovi metodi educativi.

Sono da considerare fondamentali i seguenti
spazi: atrio, spazio per i lattanti, spazio per i divezzi,
spazio per le attività  ludiche, spazio per i rapporti
con le famiglie, spazi verdi, ambulatorio, servizi generali.

              
                

              
            

ARTICOLO 6

L'asilo nido è  organizzato in sezioni per un massimo
di 10 bambini ciascuna.

Esso rimane aperto per un minimo di otto ore
giornaliere per tutto l'anno solare, ad eccezione dei
giorni riconosciuti festivi.  L'orario dovrà  comunque
tener conto delle necessità  delle famiglie utenti.

              
                

              
            

ARTICOLO 7

Fino alla istituzione delle unità  locali sanitarie
e di servizio sociale, l'assistenza sanitaria è  assicurata
dagli Enti gestori i quali provvedono a garantire anche
gli interventi di carattere psicopedagogico.  Tali
interventi saranno realizzati in collaborazione con gli
operatori dell'asilo nido.

              
                

              
            

ARTICOLO 8

La vigilanza igienico e sanitaria, fino alla istituzione
delle unità  locali sanitarie e di servizio sociale,
è  affidata all'ufficiale sanitario del Comune dove ha
sede l'asilo nido.

              
                

              
            

ARTICOLO 9

Il personale dell'asilo nido è  a tutti gli effetti dipendente
del Comune o del Consorzio di Comuni.

Esso si distingue in personale educativo e personale
ausiliario.

L'assunzione del personale educativo avviene per
pubblico concorso.

Il personale educativo deve avere acquisito conoscenze
di tipo sanitario e psicopedagogico ed essere
in possesso di doti tali da facilitare il processo
educativo del bambino.

Un coordinatore viene eletto fra il suddetto personale.

Alla funzione educativa partecipa comunque tutto
il personale operante nell'asilo nido secondo i criteri
del lavoro di gruppo.

Ai concorsi riservati al personale educativo, fino
all'emanazione di nuove norme in materia di preparazione
professionale del personale, sono ammessi
i cittadini forniti del diploma d'istruzione secondaria
di secondo grado o del diploma di vigilatrice d'infanzia,
o di puericultrice o di istituto professionale
per assistenza all'infanzia.  Costituisce titolo preferenziale
la frequenza di corsi professionali per il perfezionamento
del personale educativo degli asili nido
ed il superamento del relativo esame.

Il rapporto minimo tra il personale educativo e i
posti bambino non può  essere inferiore ad una unità 
su cinque.

              
                

              
            

ARTICOLO 10

La Regione organizza corsi di aggiornamento per
adeguare la preparazione del personale operante negli
asili nido.

Con successivo provvedimento la Regione stabilisce
i criteri relativi alla durata dei corsi, al numero
minimo e massimo degli allievi, ai programmi ed
alle norme fondamentali relative all'organizzazione
dei corsi.

              
                

              
            

ARTICOLO 11

Presso ogni asilo nido di cui alla legge statale
6 dicembre 1971, n. 1044 è  costituito un Comitato
di gestione eletto dal Consiglio comunale o dall'assemblea
consortile o, là  dove esistono, dagli organi di
decentramento comunale.

Il Comitato rappresenta la struttura primaria
cui viene affidato il compito di promuovere la gestione
sociale attraverso un organico piano di intervento
sulla totalità  dei temi proposti dal funzionamento
e dalla vita dell'asilo nido, compresi gli orientamenti
ed i metodi educativi.  Ha inoltre il compito
di proporre i relativi interventi agli enti locali gestori.

La composizione del Comitato di gestione viene
stabilita dal Consiglio comunale o dall'assemblea consortile.

Esso comprende comunque rappresentanti:
  a) delle famiglie utenti del servizio;
  b) del Comune o del Consorzio di Comuni o
dell'organo di decentramento comunale (assicurando
la presenza anche della minoranza);
  c) delle organizzazioni sindacali maggiormente
rappresentative;
  d) delle organizzazioni femminili;
  e) degli operatori dell'asilo nido.

Il Comitato è  rinnovato ogni tre anni.  Esso nomina
il Presidente scegliendolo fra i rappresentanti
del Comune o del Consorzio di Comuni o dell'organo
di decentramento comunale.

I componenti del Comitato sono scelti fra i cittadini
residenti nel territorio servito dall'asilo nido
o che in esso esercitano la loro attività  lavorativa
utilizzando tale servizio.  In caso di controversie sulla
formazione dei Comitati o di mancate designazioni,
il Consiglio comunale o l'assemblea consortile o
l'organo di decentramento comunale procedono comunque
all'elezione, nel rispetto, per quanto possibile,
della composizione prevista dal terzo comma.

              
                

              
            

ARTICOLO 12

Il Comitato di gestione convoca, almeno due
volte l'anno, l'assemblea dei cittadini residenti nel
territorio servito dall'asilo nido o che in esso esercitano
la loro attività  lavorativa utilizzando tale servizio
per informarla sui programmi e sul funzionamento
dell'asilo.

L'assemblea formula proposte al Comitato che è 
tenuto a prenderle in esame.

              
                

              
            

ARTICOLO 13

Ove il Comune o il Consorzio di Comuni gestiscano
più  asili nido, deve essere assicurato dall'Ente
gestore un collegamento che permetta il confronto ed
il coordinamento delle diverse esperienze e la elaborazione
di proposte per il funzionamento degli asili
nido.

Tale collegamento deve rappresentare un momento
di sintesi per quanto riguarda gli orientamenti
organizzativi, pedagogici e sanitari da avanzare anche
al Consiglio comunale o all'assemblea consortile per
il necessario esame.

              
                

              
            

ARTICOLO 14

La gestione amministrativa degli asili nido è 
svolta dal Comune o dal Consorzio di Comuni.  Questi
potranno decentrare particolari operazioni amministrative
ai Comitati di gestione, su proposta dei
medesimi.

I bilanci di previsione sono elaborati dai singoli
Comitati di gestione e proposti, per l'approvazione,
all'Ente gestore.

              
                

              
            

ARTICOLO 15

I contributi per la costruzione e la gestione degli
asili nido di cui alla legge 6 dicembre 1971, n. 1044
ivi compresi quelli integrativi della Regione e quelli
previsti dall'art. 24 della presente legge sono erogati
a favore dei Comuni o Consorzi di Comuni, sulla
base di un piano annuale.

              
                

              
            

ARTICOLO 16

Le domande per l'erogazione dei contributi di cui
all'articolo precedente e di quelli previsti dall'art. 24
della presente legge, sono indirizzate al Presidente
della Giunta regionale entro il 30 aprile di ogni anno.

              
                

              
            

ARTICOLO 17

I contributi per la costruzione di asili nido o
il riadattamento di immobili già  esistenti, nonchè 
per le spese di arredamento sono richiesti dai Comuni
o Consorzi di Comuni con il corredo della seguente
documentazione:
  a) copia della deliberazione dalla quale risulti la
decisione di costruire la sede dell'asilo nido o di
riadattare, a questo scopo, un immobile già  esistente;
  b) attestazione della disponibilità  di area idonea,
o della proprietà  dei locali da riadattare o comunque
delle procedure di esproprio avviate ai sensi
della legge 22 ottobre 1971, n. 865, ovvero della
individuazione dell'area o dei locali con indicazione
dei criteri di acquisizione;
  c) relazione tecnica ed illustrativa contenente i
criteri di scelta, anche urbanistici, le indicazioni di
priorità , la descrizione delle caratteristiche sociali
del nucleo che deve essere servito dall'asilo nido,
la previsione di spesa complessiva, compresa la spesa
per l'arredamento, l'indicazione delle fonti di finanziamento
ed ogni altra informazione utile per orientare
le decisioni degli organi regionali;
  d) copia dei progetti eventualmente già  elaborati
con la documentazione dello stato delle relative
pratiche.  Il regolamento di esecuzione della presente
legge provvederà  a stabilire la ulteriore documentazione
tecnica da allegare alle richieste.

              
                

              
            

ARTICOLO 18

I contributi per la gestione di asili nido sono
richiesti dai Comuni o Consorzi di Comuni con il
corredo della seguente documentazione:
  a) deliberazione con cui sia stata a suo tempo
assunta la gestione comunale dell'asilo nido ovvero
con cui si dispone la istituzione di un nuovo asilo
nido;
  b) consuntivo di gestione riferito all'esercizio
precedente e preventivo di spesa riferito all'esercizio
in corso, ovvero previsione di entrata e di spesa per
l'asilo di nuova istituzione con l'indicazione dell'onere
assunto dal Comune o dal Consorzio di Comuni,
dell'eventuale concorso alle rette da parte delle famiglie
e dei datori di lavoro e di altri eventuali contributi;
  c) dotazione di personale;
  d) tabella dietetica;
  e) dati sulla capienza effettiva e potenziale dell'
asilo nido.

              
                

              
            

ARTICOLO 19

La Giunta elabora, conformemente agli indirizzi
stabiliti dalla presente legge un piano degli
asili nido in rapporto di dimensione e di tempo
con le esigenze generali dell'intervento nella Regione
Toscana.  Sulla base del predetto piano saranno
valutate le richieste avanzate dai Comuni  e Consorzi
di Comuni, stabilite le priorità , le norme ed i tempi
di attuazione ai fini dell'adempimento previsto dall'
art. 5 della legge 6 dicembre 1971, n. 1044.  Il
piano annuale riporterà  in calce tutte le richieste
avanzate per l'anno in corso dai Comuni o Consorzi
di Comuni.  Al piano saranno allegate le proposte
di riparto dei finanziamenti previsti dalla legge statale
nonchè  di quelli previsti da integrazione del
fondo regionale di cui agli artt. 23 e 24 della presente
legge per il quale saranno in questa sede definiti
i criteri di utilizzazione.  Il piano annuale è  approvato
dal Consiglio regionale.

L'erogazione dei contributi per la costruzione
è  subordinata:
  a) all'attestazione della piena ed effettiva disponibilità 
dell'area, nel caso di nuove costruzioni, o
delle priorità  dei locali da parte del Comune o Consorzio
di Comuni ovvero alla esecutività  della deliberazione
di acquisto, nel caso di riadattamento di
edificio già  esistente;
  b) all'approvazione del progetto esecutivo per
la costruzione dell'asilo nido o per il riadattamento
di edificio già  esistente da parte degli organi competenti;
  c) all'espletamento da parte dei Comuni o Consorzi
di Comuni di tutte le procedure per la aggiudicazione
del relativo appalto o, nel caso di riadattamento,
di tutte le procedure necessarie in rapporto
alle modalità  di esecuzione dei lavori, entro il termine
improrogabile di quattro mesi dall'approvazione
del progetto.

I contributi sono erogati in due quote pari al
50% dell'intera somma.  La prima quota viene erogata
ad appalto aggiudicato o, nel caso di riadattamento,
a conclusione delle procedure per dare inizio
ai lavori;  la seconda a completamento dell'opera.

Decorso il termine di cui alla lett. c) del secondo
comma, i contributi non utilizzati verranno assegnati
ad altri Comuni o Consorzi di Comuni secondo le
priorità  indicate dal piano annuale.

I Comuni o i Consorzi di Comuni decaduti dal
beneficio del contributo ai sensi del comma precedente
verranno riammessi nel piano annuale successivo
alla sola condizione che documentino la possibilità 
di rispettare il termine di cui alla lett. c) del
secondo comma a decorrere dall'approvazione del
piano.

Decorso inutilmente il suddetto termine, la richiesta
si intende decaduta e potrà  essere ripresentata,
l'anno successivo, con le modalità  di cui agli
artt. 16 e 17.

L'erogazione dei contributi per la gestione avviene
subito dopo l'approvazione del piano annuale,
salvo che per gli asili di nuova istituzione il cui funzionamento
sia subordinato alla costruzione o al riadattamento
dei locali.

In tal caso il contributo per la gestione viene
erogato al momento dell'inizio dell'attività  del nuovo
asilo nido.

              
                

              
            

ARTICOLO 20

Il Consiglio regionale verifica lo stato di attuazione
dei piani annuali degli asili nido su relazione
della Giunta regionale.

La relazione della Giunta è  allegata al piano annuale
di cui al precedente art. 19 e si riferisce al
piano dell'anno precedente.

              
                

              
            

ARTICOLO 21

Le norme di cui all'art. 2 si applicano a tutti
gli enti ed istituzioni sottoposti al controllo ed alla
vigilanza della Regione, compatibilmente, in situazione
di carenza generale dei servizi, con i fini statutari
di questi.

Si applicano altresì  ai predetti enti ed istituzioni
le norme di cui agli artt. 4, 5 e 6, 1º comma, 7, 8
e 9, 3º ed ultimo comma.

              
                

              
            

ARTICOLO 22

L'onere derivante dall'art. 10 della presente legge
farà  carico per l'esercizio 1972 al Capitolo 46/ 1
del Bilancio della Regione.

Agli oneri per gli esercizi successivi, dal 1973
al 1976, sarà  provveduto con apposito stanziamento
che sarà  iscritto nei singoli bilanci preventivi.

              
                

              
            

ARTICOLO 23

All'onere derivante dagli artt. 17 e 18 della presente
legge per l'anno finanziario 1972 determinato
in L. 581.768.469 si provvede con il fondo speciale
iscritto al capitolo 62/ 2 del Bilancio della Regione.

Agli oneri derivanti dagli artt. 17 e 18 della
presente legge, ivi compresi quelli integrativi della
Regione, per gli esercizi successivi dal 1973 al 1976
sarà  provveduto con appositi stanziamenti che saranno
iscritti nei singoli bilanci preventivi.

              
                

              
            

ARTICOLO 24

La Regione destinerà  alla costruzione di asili
nido anche una parte della quota prevista per l'esecuzione
di opere di edilizia sociale dalla legge 22 ottobre
1971, n. 865.  I relativi criteri di utilizzazione
saranno stabiliti, come per gli altri finanziamenti,
nel piano annuale di cui all'art. 19.

              
                

              
            

ARTICOLO 25

Un regolamento di esecuzione, da emanarsi entro
tre mesi dall'entrata in vigore della presente
legge, disciplinerà , in particolare, le caratteristiche
delle aree da destinare alle sedi degli asili nido, i
requisiti tecnico - costruttivi, gli standards, minimi di
idoneità  nonchè  la documentazione tecnica da allegare
alle richieste di cui all'art. 17.


La presente legge regionale è  pubblicata sul
Bollettino Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.


Firenze, 24 marzo 1973.


La presente legge è  stata approvata dal Consiglio
Regionale il 16 febbraio 1973 ed è  stata vistata
dal Commissario di Governo in data 20 marzo
1973.
