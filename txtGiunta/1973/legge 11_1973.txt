LEGGE REGIONALE   N. 11 DEL 28-02-1973
REGIONE TOSCANA

Proroga della durata in carica dei membri dei Consigli di Amministrazione dei Patronati Scolastici.

Fonte: BOLLETTINO UFFICIALE DELLA REGIONE TOSCANA N. 10 del 9 marzo 1973


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO UNICO

I membri dei consigli di amministrazione dei Patronati
scolastici, le cui nomine siano scadute o abbiano
comunque termine prima del 30 giugno 1973,
sono confermati in carica sino a tale data.

I membri dei predetti consigli di amministrazione
che, per qualsiasi motivo, abbiano lasciato l'incarico
o siano stati dichiarati decaduti ai sensi dell'articolo
15 del DPR 16 maggio 1961, n. 636, possono
essere sostituiti con l'osservanza delle norme vigenti
in materia di designazione.  I relativi atti sono promossi
dal presidente della giunta regionale.


La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.

 Firenze, 28 febbraio 1973.


La presente legge è  stata approvata dal Consiglio
Regionale il 25 gennaio 1973 ed è  stata vistata dal
Commissario di Governo in data 24 febbraio 1973.

