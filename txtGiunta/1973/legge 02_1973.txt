LEGGE REGIONALE   N. 2 DEL 02-01-1973
REGIONE TOSCANA
Estensione dell' assistenza farmaceutica agli artigiani
ed ai commercianti.
Fonte: BOLLETTINO UFFICIALE DELLA REGIONE TOSCANA
N. 2
del 5 gennaio 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

In attesa dell' istituzione del servizio sanitario nazionale,
la Regione Toscana eroga contributi ai Comuni
della Regione ai fini dell' assistenza farmaceutica:
  1) agli artigiani e loro familiari iscritti negli
elenchi previsti dall' art. 2 della legge 29- 12- 1956,
n. 1533;
  2) agli esercenti le piccole imprese commerciali
e turistiche, agli ausiliari del commercio ed ai loro
familiari iscritti negli elenchi indicati dall' art. 7 della
legge 27- 11- 1960, n. 1397;
  3) ai pensionati delle suddette categorie.

L' intervento finanziario della Regione si attua tramite
i Comuni, i quali possono aderire previa deliberazione.

In caso di mancata adesione, la Regione si avvale
degli uffici comunali ai sensi dell' art. 67 dello statuto.

              
                

              
            

ARTICOLO 2

Ciascun Comune che abbia deciso di aderire previa
deliberazione consiliare, provvede alla costituzione
di una commissione avente sede presso il Comune
medesimo con il compito di provvedere:
  a) al rilascio del ricettario degli aventi diritto
all' assistenza in base alle leggi 29- 12- 1956 n. 1533 e
27- 11- 1960, n. 1397, secondo gli elenchi forniti dagli
enti mutualistici;
  b) al controllo dei documenti di spesa.

La Commissione presieduta dal Sindaco o da un
suo delegato, è  di norma composta da consiglieri della
maggioranza e della minoranza e dalle rappresentanze
delle organizzazioni professionali di categoria.  Alla
Commissione partecipano inoltre l' Ufficiale sanitario
del Comune ed i rappresentanti delle Casse Mutue
Provinciali previste dalle citate leggi.

Il Comune ha facoltà  di costituire un' unica commissione
che eserciti anche le funzioni previste dalla
legge regionale n. 12 del 28- 7- 1972.

              
                

              
            

ARTICOLO 3

Per l' assistenza farmaceutica di cui ai precedenti
articoli, la Regione contribuisce nella misura del 35%
del costo dei medicinali quale risulta dal prezzo segnato
in fustella.

              
                

              
            

ARTICOLO 4

La Giunta regionale, ai fini dell' erogazione farmaceutica
in forma diretta, promuove convenzioni provinciali
fra gli organismi rappresentativi delle farmacie
ed i Comuni unitamente agli Enti mutualistici.

              
                

              
            

ARTICOLO 5

Entro il 15 dei mesi di gennaio, aprile, luglio e
ottobre, ciascuna amministrazione comunale provvede
a compilare gli elenchi degli assistiti nel trimestre immediatamente
precedente.

Dai sopradetti elenchi deve risultare il nominativo
dell' assistito ed il costo globale dei farmaci acquistati
da ogni singolo assistito.  Una copia di detti
elenchi, unitamente alla copia degli elenchi di cui
all' art. 2 e loro successivi aggiornamenti, deve essere
fatta pervenire alla Regione Toscana entro e non
oltre 30 giorni dalla fine del trimestre a cui si riferiscono.

              
                

              
            

ARTICOLO 6

La Giunta regionale è  autorizzata a concedere ai
Comuni acconti trimestrali proporzionali agli importi
dovuti a norma del precedente art. 3.

La liquidazione finale sarà  operata annualmente
a chiusura dell' esercizio e comunque non oltre il mese
di febbraio sulla base della spesa effettivamente sostenuta
e documentata.

Con successivo provvedimento vengono erogati ai
Comuni contributi per gli oneri aggiuntivi derivanti
dall' applicazione della presente legge.

              
                

              
            

ARTICOLO 7

Le provvidenze di cui alla presente legge decorrono
dal primo giorno del mese successivo alla data
di pubblicazione della legge nel Bollettino Ufficiale
della Regione ed hanno effetto sino a quando non
saranno emanate apposite provvidenze in materia da
parte dello Stato.

              
                

              
            

ARTICOLO 8

Per l' attuazione della presente legge è  autorizzata
la spesa annua di L. 1.800.000.000 da finanziarsi su
apposito capitolo del Bilancio regionale.  Alla spesa
afferente il periodo che decorre dal giorno indicato
al precedente articolo fino al 31 dicembre 1972, si
fa fronte con il capitolo 45/ 13 iscritto nel Bilancio
del corrente esercizio finanziario.
 La presente legge regionale è  pubblicata sul Bollettino
Ufficiale della Regione.
 E' fatto obbligo a chiunque spetti di osservarla e
farla osservare come legge della Regione Toscana.
 Firenze, li 2 gennaio 1973.
 La presente legge è  stata vistata dal Commissario
del Governo in data 24 dicembre 1972.


Le Leggi Regionali
