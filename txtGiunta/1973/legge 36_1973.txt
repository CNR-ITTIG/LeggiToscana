LEGGE REGIONALE   N. 36 DEL 03-07-1973
REGIONE TOSCANA
Contributi << una tantum >> a favore di enti locali
o loro consorzi per opere di miglioramento, ammodernamento
e potenziamento di impianti pertinenti
ad attività termali ed idroterapiche.
Fonte: BOLLETTINO UFFICIALE DELLA REGIONE TOSCANA
N. 31
del 6 luglio 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

La Regione Toscana eroga contributi ai Comuni,
Provincie e loro Consorzi per opere di miglioramento,
ammodernamento e potenziamento di impianti pertinenti
ad attività  termali o idroterapiche dai suddetti
enti gestiti direttamente o tramite aziende municipalizzate.

              
                

              
            

ARTICOLO 2

Le Amministrazioni interessate dovranno allegare
alla domanda di contributo i seguenti documenti:
  a) copia della deliberazione consiliare, o dell'
organo altrimenti competente, con la quale:
  1 - si esprime la determinazione di chiedere
il contributo regionale;
  2 - si approva il progetto di massima tecnicofinanziario
delle opere da realizzare;
  3 - si indicano i mezzi per far fronte alla rimanente
spesa;
  b) copia del suddetto progetto di massima;
  c) relazione illustrativa sulle finalità  delle opere
e loro specifica destinazione, evidenziando altresì  ogni
elemento atto a dimostrare l' interesse economico e
sociale dell' iniziativa.

              
                

              
            

ARTICOLO 3

Il contributo << una tantum >> di cui alla presente
legge è  accordato in misura non superiore al 50% della
spesa riconosciuta ammissibile, e non potrà  comunque
eccedere la somma di L. 50.000.000.

              
                

              
            

ARTICOLO 4

Le domande per la concessione dei contributi e
la relativa documentazione dovranno pervenire alla
Giunta regionale entro 90 giorni dall' entrata in vigore
della presente legge.

              
                

              
            

ARTICOLO 5

La Giunta regionale istruisce le domande presentate
entro i termini previsti e propone al Consiglio
regionale il programma di ripartizione dei fondi
disponibili, segnalando altresì , anche in relazione alla
compatibilità  dei costi prospettati per le opere, gli
eventuali casi di inammissibilità  a contributo;  la pronuncia
consiliare di inammissibilità  a contributo e
di eventuale reiezione di singole domande deve essere
motivata.

Dopo l' approvazione consiliare della ripartizione
dei fondi, la Giunta regionale comunica agli enti richiedenti,
l' ammontare del contributo concedibile,
fissando altresì  i termini entro i quali l' opera dovrà 
essere portata a compimento.

              
                

              
            

ARTICOLO 6

Il contributo è  concesso con deliberazione della
Giunta regionale nei limiti già  fissati dal Consiglio
e successivamente all' approvazione, da parte della
Giunta stessa del progetto esecutivo delle opere.

Il contributo può  essere liquidato nel corso dell'
opera, sulla base degli stati di avanzamento e nelle
seguenti percentuali:
  1) il 30% previa produzione da parte dell' ente
interessato, dell' atto formale di affidamento dei lavori
appaltati;
  2) il 40% previa dimostrazione dell' avvenuta
spesa di almeno due terzi della precedente erogazione;
  3) il rimanente 30% a collaudo approvato dalla
Giunta regionale ed in base agli atti di contabilità 
finale.

              
                

              
            

ARTICOLO 7

Per la concessione dei contributi previsti dalla
presente legge, è  autorizzata la spesa di L. 200 milioni
alla quale si fa fronte per L. 100 milioni con lo
stanziamento previsto al Cap. 49/ 41 << contributi una tantum
a favore degli Enti locali singoli ed associati
per opere di miglioramento e di ammodernamento di
impianti per l' utilizzazione delle acque minerali e
termali >> del Bilancio regionale per l' anno finanziario
1972 e per L. 100 milioni con lo stanziamento previsto
al Cap. 28700 << contributi una tantum a favore
di Enti locali singoli ed associati per opere di
miglioramento e di ammodernamento di impianti per
l' utilizzazione delle acque minerali e termali >> del
Bilancio di previsione per l' anno finanziario 1973.
 La presente legge regionale è  pubblicata sul Bollettino
Ufficiale della Regione. E' fatto obbligo a chiunque
spetti di osservarla e farla osservare come legge
della Regione Toscana.
 Firenze, 3 luglio 1973.
 La presente legge è  stata approvata dal Consiglio
regionale il 30 maggio 1973 ed è  stata vistata dal
Commissario del Governo in data 27 giugno 1973.


Le Leggi Regionali
