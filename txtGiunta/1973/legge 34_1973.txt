
LEGGE REGIONALE N. 34 DEL 25-06-1973
REGIONE TOSCANA
Norme sulla previdenza, l' assicurazione infortuni
e il fondo di solidarietà ai consiglieri della
Regione Toscana.
Fonte: BOLLETTINO UFFICIALE DELLA REGIONE TOSCANA
N. 31
del 6 luglio 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Istituzione del fondo di previdenza.

E' istituito presso il Consiglio regionale il << Fondo
di previdenza dei consiglieri della Regione Toscana >>
per il pagamento di assegni vitalizi mensili ai consiglieri
cessati dal mandato, o ad altri aventi diritto,
secondo le norme della presente legge.

              
                

              
            

ARTICOLO 2

Gestione del fondo.

Il fondo è  amministrato dall' Ufficio di presidenza
del Consiglio regionale integrato da un rappresentante
di ciascun gruppo consiliare ed è  alimentato:
  a) dai contributi obbligatori a carico dei Consiglieri
nella misura di un decimo dell' indennità  mensile
lorda stabilita per le funzioni di consigliere regionale;
  b) dai contributi volontari dei consiglieri cessati
dal mandato o loro aventi causa, nella stessa misura
stabilita per i consiglieri in carica;
  c) dagli interessi maturati, dai frutti degli investimenti
e dalle somme comunque introitate.

              
                

              
            

ARTICOLO 3

Contributi previdenziali obbligatori.

I consiglieri regionali sono assoggettati d' ufficio
alla erogazione dei contributi di previdenza dal giorno
della corresponsione dell' indennità  consiliare.

 I contributi sono trattenuti ogni mese sulle indennità 
dall' amministrazione del Consiglio regionale.

 Le trattenute vengono contemporaneamente versate
al fondo di previdenza di cui all' art. 1.

              
                

              
            

ARTICOLO 4

Contabilità  del fondo.

Il rendiconto annuale della gestione del fondo è 
approvato dall' ufficio di presidenza integrato come
previsto dall' art. 2 ed è  portato a conoscenza di tutti
i consiglieri regionali e degli altri aventi diritto.

              
                

              
            

ARTICOLO 5

Diritto all' assegno vitalizio
Requisiti di età  e periodo di contribuzione.

L' assegno vitalizio mensile spetta ai consiglieri regionali
cessati dal mandato che abbiano compiuto sessanta
anni di età  ed abbiano corrisposto i contributi
per un periodo di almeno cinque anni.

              
                

              
            

ARTICOLO 6

Consiglieri invalidi.

Hanno diritto all' assegno vitalizio, indipendentemente
dall' età , i consiglieri regionali cessati dal mandato
i quali provino di essere divenuti invalidi in modo
permanente, ai sensi delle vigenti norme in materia di
previdenza sociale, purchè  abbiano esercitato il mandato
consiliare per almeno cinque anni, o abbiano effettuato
i versamenti per un corrispondente periodo.

 Hanno diritto all' assegno vitalizio, indipendentemente
dalla durata della contribuzione, i consiglieri
cessati dal mandato invalidi per cause dipendenti dall'
esercizio del mandato stesso.

              
                

              
            

ARTICOLO 7

Accertamento dell' invalidità .

L' accertamento dell' invalidità  di cui al precedente
art. 6, è  compiuto, con i criteri vigenti in materia di
previdenza sociale, da un collegio medico composto
da tre membri, di cui due nominati dal presidente del
Consiglio e uno indicato dall' interessato.

 Sulle conclusioni del collegio medico delibera l' ufficio
di presidenza del consiglio, integrato ai sensi dell'
art. 2 della presente legge, il quale può  disporre, prima
di pronunciarsi, ulteriori accertamenti.

 L' assegno vitalizio decorre dal giorno in cui si è 
verificata l' invalidità .

              
                

              
            

ARTICOLO 8

Ammontare dell' assegno vitalizio
in caso di invalidità .

Nell' ipotesi prevista dal primo comma dell' art. 6,
l' ammontare dell' assegno vitalizio è  commisurato al
numero di anni di contribuzione.

 Nell' ipotesi prevista dal secondo comma dello
stesso art. 6, qualora il consigliere non abbia raggiunto
il quinto anno di contribuzione, l' ammontare
dell' assegno vitalizio è  quello minimo previsto nel
successivo art. 12.  Qualora gli anni di contribuzione
siano più  cinque, si procede a norma del primo comma
del presente articolo.

              
                

              
            

ARTICOLO 9

Contributi volontari.

Il consigliere regionale che ha versato i contributi
previdenziali per un periodo inferiore a cinque anni
ha facoltà  di continuare, qualora cessi dal mandato, il
versamento per il tempo occorrente a conseguire il
diritto all' assegno vitalizio minimo;  l' assegno decorre
dal primo giorno del mese successivo a quello in cui
il consigliere ha compiuto il quinquennio contributivo
e il sessantesimo anno di età .

 La stessa facoltà  compete agli aventi diritto di
cui al successivo art. 14 del consigliere deceduto senza
aver maturato il periodo necessario per l' assegno
vitalizio.

 La domanda per l' ammissione alla contribuzione
volontaria deve pervenire all' ufficio di presidenza
entro tre mesi dalla cessazione del mandato o dalla
morte del consigliere.  Alla domanda sono allegate
le ricevute comprovanti il versamento dei contributi
nel frattempo dovuti.

 Il consigliere cessato dal mandato per decadenza
non può  esercitare la facoltà  di cui al primo comma
del presente articolo, ma conserva comunque il diritto
alla restituzione dei contributi versati ai sensi
dell' art. 10 della presente legge.

 I soggetti ammessi al versamento dei contributi
volontari qualora cessino di corrisponderli sono messi
in mora dall' ufficio di presidenza con invito a riprendere
la contribuzione.

 Decorsi inutilmente sei mesi, l' ufficio di presidenza
revoca l' ammissione alla contribuzione volontaria
e procede alla restituzione dei contributi versati
ai sensi dell' art. 10 della presente legge.

              
                

              
            

ARTICOLO 10

Rinunzia ai contributi volontari.

Il consigliere regionale che cessi dal mandato,
prima di aver raggiunto il periodo minimo previsto
per conseguire il diritto all' assegno vitalizio e che
non intenda continuare il versamento dei contributi,
ha diritto alla restituzione dei contributi erogati
con l' interesse del 3% annuo.

 La stessa facoltà  compete agli aventi diritto
del consigliere nel caso di decesso.

              
                

              
            

ARTICOLO 11

Interruzione dell' assegno vitalizio.

L' elezione al Parlamento o al Consiglio regionale
anche di altre Regioni del Consigliere regionale
cessato dal mandato o dei soggetti di cui al successivo
art. 14 interrompe il diritto all' assegno vitalizio.

 Il primo giorno del mese successivo alla cessazione
della causa di interruzione il diritto all' assegno
viene ripristinato.

 Nel caso di rielezione al Consiglio regionale toscano
la nuova contribuzione si considera prosecuzione
della precedente.

              
                

              
            

ARTICOLO 12

Misura degli assegni vitalizi.

L' ammontare mensile dell' assegno vitalizio è  determinato
in base alla seguente tabella, in percentuale,
rispetto agli anni di contribuzione, sull' indennità 
mensile lorda stabilita per le funzioni di consigliere
regionale nello stesso mese cui si riferisce
l' assegno vitalizio:
TABELLA RISTRUTTURATA
 Per ciascuno degli anni di contribuzione sottoelencati è  fissata
la seguente percentuale sull' indennità  mensile lorda: //
anni 5, percentuale 30;  //
anni 6, percentuale 33;  //
anni 7, percentuale 36;  //
anni 8, percentuale 39;  //
anni 9, percentuale 42;  //
anni 10 ed oltre, percentuale 45
la frazione di anno si computa come anno intero purchè 
sia di durata non inferiore a sei mesi ed un
giorno.

 La frazione inferiore a sei mesi si arrotonda a
sei mesi.

              
                

              
            

ARTICOLO 13

Decorrenza dell' assegno vitalizio.

L' assegno vitalizio è  corrisposto con decorrenza
dal primo giorno del mese successivo a quello nel
quale il consigliere regionale cessato dal mandato
ha maturato i requisiti di cui all' art. 5 della presente
legge.

 Nel caso in cui il consigliere, al momento della
cessazione del mandato, sia già  in possesso dei requisiti
di cui all' art. 5, l' assegno vitalizio è  corrisposto
con decorrenza dal primo giorno del mese
successivo.

              
                

              
            

ARTICOLO 14

Assegno di reversibilità .

In caso di morte del titolare l' assegno vitalizio
diretto, l' assegno stesso viene riservato a favore:
  a) del coniuge finchè  nello stato vedovile, purchè 
non sia stata pronunciata sentenza definitiva di
divorzio o di separazione personale per sua colpa,
salvo diversa disposizione dell' autorità  giudiziaria;
  b) dei figli legittimi o legittimati o adottivi
o naturali, riconosciuti o giudizialmente dichiarati,
finchè  minorenni;
  c) dei figli di cui alla lett. b) che anche se
maggiorenni purchè  studenti, sino al compimento del
ventiseiesimo anno di età , o inabili al lavoro in modo
permanente che convivevano a carico del consigliere
deceduto e che abbiano diritto alla pensione di reversibilità 
ai sensi delle vigenti norme in materia di
previdenza sociale.

 Qualora non sopravvivano nè  il coniuge nè  figli
aventi diritto, l' assegno di reversibilità  spetta al padre
o in mancanza alla madre, che siano di età  superiore
a sessanta anni o inabili a proficuo lavoro.

              
                

              
            

ARTICOLO 15

Assegno indiretto.

I soggetti di cui al precedente articolo hanno diritto
all' assegno vitalizio indiretto con decorrenza dal
primo giorno del mese successivo alla morte del
consigliere regionale, indipendentemente dalla sua
età , a condizione che i contributi siano stati versati
per almeno cinque anni, ovvero dal primo giorno
del mese successivo a quello in cui il quinquennio
contributivo sia stato completato ai sensi dell' art. 9,
secondo comma, della presente legge.

              
                

              
            

ARTICOLO 16

Assegno indiretto in caso di morte
per cause di servizio.

L' assegno compete agli aventi diritto, nella misura
minima stabilita dall' art. 12 della presente legge,
anche se il consigliere regionale deceduto non abbia
versato contributi per cinque anni, in caso di decesso
avvenuto per cause di servizio.

 L' ufficio di presidenza del Consiglio, integrato
ai sensi dell' art. 2 della presente legge, verifica se
sussistono i requisiti di cui al primo comma del presente
articolo.

              
                

              
            

ARTICOLO 17

Condizioni per l' assegno di reversibilità 
o indiretto.

Le condizioni per la concessione dell' assegno vitalizio
di reversibilità  o indiretto devono sussistere
alla data del decesso del Consigliere regionale;  qualora
vengano a cessare l' assegno vitalizio è  revocato.

 L' Ufficio di presidenza del consiglio può  richiedere
ai beneficiari dell' assegno di reversibilità  o indiretto
di presentare periodicamente la documentazione
idonea a dimostrare il perdurare delle condizioni
per il diritto all' assegno.

 Ai figli maggiorenni inabili al lavoro in modo
permanente può  essere richiesto di sottoporsi a visita
del collegio medico di cui all' art. 7 della presente
legge.

              
                

              
            

ARTICOLO 18

Documentazione per ottenere l' assegno
di reversibilità  o indiretto.

Per la concessione dell' assegno di reversibilità 
o indiretto il coniuge del Consigliere regionale deve
produrre domanda in carta libera diretta all' ufficio
di presidenza del consiglio corredata dei seguenti documenti:
  1) certificato di morte del coniuge;
  2) certificato di matrimonio;
  3) atto notorio dal quale risulti che tra i coniugi
non sia stata pronunziata e passata in giudicato
sentenza di divorzio o di separazione personale per
colpa del coniuge superstite;
  4) stato di famiglia.

 Per la concessione dell' assegno di reversibilità  o
indiretto a favore dei figli, quando il coniuge manchi
o non ne abbia il diritto, la domanda di cui al primo
comma del presente articolo deve essere sottoscritta
dai figli stessi se maggiorenni o, in caso di
incapacità , da chi vi è  tenuto ai sensi delle vigenti
norme del codice civile.

 Alla domanda devono essere allegati i seguenti
documenti:
  1) certificato di morte del consigliere ovvero
di entrambi i coniugi;
  2) certificato di nascita dei figli;
  3) stato di famiglia;
  4) atto notorio da cui risulti per i figli maggiorenni
la convivenza a carico del consigliere defunto.

 Per i figli maggiorenni la concessione dell' assegno
è  condizionata: se inabili, all' accertamento dell'
inabilità  al lavoro in modo permanente ai sensi
dell' art. 7 della presente legge, se studenti, alla presentazione
della relativa certificazione.

 Le domande per la erogazione dell' assegno di
reversibilità  o indiretto devono essere inoltrate dagli
aventi diritto entro il termine perentorio di un
anno dalla dalla data del decesso del consigliere.

              
                

              
            

ARTICOLO 19

Ammontare dell' assegno di reversibilità 
o indiretto.

L' ammontare dell' assegno di reversibilità  o indiretto
al coniuge, ai figli o ad altri aventi diritto è 
stabilito in percentuale sull' assegno vitalizio spettante
o che sarebbe spettato al consigliere regionale
nella misura seguente:
  a) al coniuge superstite senza figli aventi diritto
all' assegno: sessanta per cento;
  b) al coniuge superstite con figli aventi diritto
all' assegno: sessanta per cento, con aumento progressivo
nella misura del quindici per cento per ogni
figlio, fino alla concorrenza massima del cento per
cento;
  c) al figlio superstite avente diritto all' assegno:
sessanta per cento;  quando i figli siano più  di uno,
l' assegno è  aumentato del quindici per cento per
ogni unità  successiva fino ad un massimo del cento
per cento ed è  ripartito tra di essi in parti uguali;
  d) negli altri casi: cinquanta per cento.

 L' assegno di reversibilità  o indiretto decorre dal
primo giorno del mese successivo a quello del decesso
del consigliere.

              
                

              
            

ARTICOLO 20

Contributo << una tantum >>
in caso di decesso.

Alla morte del consigliere in carica il fondo corrisponde
agli aventi diritto una mensilità  dell' indennità 
stabilita per le funzioni di consigliere regionale.

              
                

              
            

ARTICOLO 21

Disposizioni transitorie.

Nella prima applicazione della presente legge i
consiglieri in carica sono tenuti a versare al fondo
di previdenza i contributi di cui all' art. 3, arretrati e
relativi al periodo compreso tra il giorno della loro
elezione e quello dell' entrata in vigore della presente
legge.

 L' ufficio di presidenza del consiglio integrato ai
sensi dell' art. 2 stabilisce l' entità  della quota mensile
che ogni consigliere deve versare al fondo di previdenza,
fino a totale copertura dei contributi arretrati
da compiere entro e non oltre il mese di maggio
1975.

 Ciascun consigliere può  provvedere al versamento
dei contributi arretrati anche in unica soluzione entro
un mese dall' entrata in vigore della presente
legge.

 Gli aventi diritto di cui all' art. 14 della presente
legge dei consiglieri deceduti prima dell' entrata in
vigore della presente legge hanno la facoltà  di versare
al fondo di previdenza i contributi arretrati, secondo
le modalità  di cui ai comma precedenti, e di
continuare i versamenti a norma dell' art. 9, secondo
comma, per conseguire il diritto all' assegno indiretto.

 La domanda per esercitare la facoltà  di cui al
precedente comma deve pervenire all' ufficio di presidenza
entro tre mesi dall' entrata in vigore della
presente legge.

 Agli aventi diritto, di cui all' art. 14, dei consiglieri
deceduti prima dell' entrata in vigore della presente
legge, viene corrisposto il contributo una tantum
previsto dall' art. 20 della presente legge.

              
                

              
            

ARTICOLO 22

Assicurazione contri gli infortuni.

L' ufficio di presidenza del consiglio provvede a
stipulare convenzioni con idoneo istituto assicurativo
per garantire ai consiglieri regionali, per la durata
del loro mandato, l' assicurazione contro gli infortuni.

 Ciascun consigliere è  assicurato contro gli infortuni
per una somma di lire cinquanta milioni in caso
di morte e fino a lire cinquanta milioni in caso di
invalidità  permanente.

 Il costo della polizza assicurativa contro gli infortuni
è  coperto con trattenute d' ufficio sull' indennità 
mensile stabilita per le funzioni di consigliere
regionale.

              
                

              
            

ARTICOLO 23

Fondo di solidarietà .

E' istituito presso il Consiglio regionale un << Fondo
di solidarietà  tra i consiglieri della Regione Toscana >>
con lo scopo di liquidare un premio di reinserimento
nella vita professionale a quei consiglieri che
non vengano rieletti nella successiva legislatura o che
non si ripresentino candidati, escluse se per cause
di ineleggibilità .

 Il fondo di solidarietà  è  alimentato da trattenute
mensili, pari al tre per cento dell' indennità  spettante
per le funzioni di consigliere regionale, dagli
interessi maturati sulle somme di proprietà  del fondo
e da eventuali elargizioni.

              
                

              
            

ARTICOLO 24

Ripartizione del fondo di solidarietà .

L' ufficio di presidenza del consiglio regionale integrato
ai sensi dell' art. 2 della presente legge attribuisce,
all' inizio della legislatura, ai consiglieri non
rieletti, un contributo pari ad una mensilità  dell' indennità 
lorda di consigliere regionale per ogni anno
di carica espletata.

              
                

              
            

ARTICOLO 25

Investimenti delle disponibilità  dei fondi.

L' Ufficio di presidenza del Consiglio regionale, integrato
ai sensi dell' art. 2, può  investire le disponibilità 
dei fondi di previdenza e di solidarietà  esclusivamente
in titoli garantiti dallo Stato o dalla Regione.

              
                

              
            

ARTICOLO 26

Provvedimenti conseguenziali.

L' Ufficio di presidenza del Consiglio regionale, integrato
ai sensi dell' art. 2, è  autorizzato ad adottare
i provvedimenti conseguenti all' applicazione della presente
legge.

              
                

              
            

ARTICOLO 27

Indennità  di funzione.

L' art. 2 della legge regionale n. 4 del 4- 2- 1972 è 
sostituito dal seguente: << L' indennità  dei consiglieri
regionali, in relazione alle funzioni e alle attività 
svolte nel Consiglio e nella Giunta, è  stabilita mensilmente
e per dodici mensilità  in rapporto percentuale
all' indennità  percepita dai membri del Parlamento
nazionale in base all' art. 1 della legge statale
n. 1261 del 31- 10- 1965, nella misura di:
  a) Presidente del Consiglio e Presidente
della Giunta  80%
  b) Componenti della Giunta regionale e
Vice - Presidente del Consiglio  70%
  c) Consigliere segretario del Consiglio e
Presidente di commissione  65%
  d) Consigliere segretario e Vice - Presidente
di commissione consiliare  60%
  e) Consigliere regionale  55%
  L' aggiornamento delle predette indennità  in rapporto
agli eventuali aumenti delle indennità  parlamentari
non è  automatico ma è  deciso dall' ufficio di
presidenza del consiglio, sentiti i presidenti dei gruppi
consiliari.

 Le indennità  sopra elencate non sono tra loro
cumulabili e si intendono al lordo delle ritenute fiscali >>.

              
                

              
            

ARTICOLO 28

Trattenute.

L' art. 3 della legge regionale n. 4 del 4- 2- 1972 è 
abrogato.

              
                

              
            

ARTICOLO 29

Rimborso spese.

Il primo comma dell' art. 5 della legge regionale
n. 4 del 4- 2- 1972 è  sostituito dal seguente: << Il rimborso
delle spese previsto dall' art. 1 della presente
legge è  stabilito, per tutti i consiglieri regionali, nella
misura di L. 7.500 a giornata di presenza alle sedute
del Consiglio, delle commissioni di cui fanno
parte e della conferenza di cui all' art. 14 dello Statuto >>.

 Il quarto comma dell' art. 5 della legge regionale
n. 4 del 4- 2- 1972 è  sostituito dal seguente: << Il rimborso
fisso mensile è  aumentato di L. 125.000 per
il Presidente della Giunta e per il Presidente del Consiglio;
  di L. 100.000 per i componenti la Giunta;
  di L. 50.000 per i componenti l' ufficio di presidenza;
  di L. 25.000 per i Presidenti, Vice - Presidenti e Segretari
delle commissioni >>.

 All' art. 5 della legge regionale n. 4 del 4- 2- 1972
è  aggiunto il seguente ultimo comma: << L' ufficio di
presidenza del Consiglio regionale è  autorizzato a stipulare
abbonamenti ferroviari ed autostradali a spese
della Regione e sui fondi del Consiglio per tutti i
consiglieri >>.

              
                

              
            

ARTICOLO 30

Decorrenza e copertura finanziaria.

La presente legge ha effetto dal 1º gennaio 1973.

 La spesa complessiva prevista in L. 132.000.000
per il corrente esercizio fa carico al capitolo 1 del
bilancio della Regione per l' esercizio finanziario 1973.

 Nei bilanci per gli esercizi successivi saranno istituiti
i relativi capitoli di spesa.

La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.

Firenze, 25 giugno 1973.

La presente legge è  stata approvata dal Consiglio
Regionale il 18 maggio 1973 ed è  stata vistata dal
Commissario di Governo in data 20 giugno 1973.


Le Leggi Regionali



