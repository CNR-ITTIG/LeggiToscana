TITOLO I
RUOLO DEL PERSONALE REGIONALE

ARTICOLO 1
(Fasce funzionali)

Il personale della Regione, delle aziende e degli enti dipendenti
e’ assegnato  ad un  ruolo unico regionale ed inquadrato in sette
fasce funzionali di mansioni.

ARTICOLO 2
(Dotazione organica)

La dotazione organica complessiva del personale e la ripartizione
dei posti  per ciascuna  fascia funzionale  sono stabiliti  nella
tabella annessa  alla Legge  sull’ordinamento degli  uffici della
Regione.

ARTICOLO 3
(Attribuzioni del personale della prima fascia funzionale)

Il personale  della prima  fascia funzionale  svolge mansioni  di
carattere esclusivamente manuale.

ARTICOLO 4
(Attribuzioni del personale della seconda fascia funzionale)

Il personale  della seconda  fascia  funzionale  svolge  mansioni
inerenti al  servizio di  aula,  di  anticamera,  di  custodia  e
sorveglianza, provvedendo  altresi’ alla  pulizia minuta  ed alle
operazioni   materiali   derivanti   dai   normali   scambi   fra
dipartimenti  e   uffici,   e   a   tutte   le   altre   mansioni
prevalentemente manuali  per  le  quali  non  sia  richiesta  una
specifica qualificazione professionale.

ARTICOLO 5
(Attribuzioni del personale della terza fascia funzionale)

Il personale  della terza fascia funzionale e’ addetto a mansioni
di copia  dattilografica,  alla  conduzione  e  all’esercizio  di
macchine o  impianti di cui garantisce l’efficiente manutenzione,
ovvero  a  mansioni  di  carattere  prevalentemente  manuale  che
richiedono una specifica qualificazione professionale.

ARTICOLO 6
(Attribuzioni del personale della quarta fascia funzionale)

Il personale della quarta fascia funzionale e’ addetto a mansioni
esecutive di  carattere amministrativo o tecnico, quali quelle di
archivio o di stenodattilografia, nonche’ a semplici attivita’ di
collaborazione  in   compiti  di   natura  contabile,  tecnica  e
amministrativa  ovvero   a   mansioni   prevalentemente   manuali
caratterizzate  da   particolare   perizia   acquisita   mediante
formazione specialistica.

ARTICOLO 7
(Attribuzioni del personale della quinta fascia funzionale)

Il personale della quinta fascia funzionale e’ addetto a mansioni
di   segreteria    e   collaborazione    contabile,   tecnica   e
amministrativa, anche con discrezionalita’ operativa, strumentali
rispetto  alle   mansioni  proprie   del  personale  delle  fasce
funzionali superiori.

Puo’ essere  preposto al  servizio di archivio e registrazione di
atti. In tale ambito indirizza l’attivita’ del personale addetto,
dispone l’appropriato  impiego del materiale e delle attrezzature
relative ed  assume la  responsabilita’ dei  risultati del lavoro
degli addetti a tali servizi.

Nelle  scuole   regionali  di   formazione  professionale  svolge
attivita’ didattica a prevalente carattere tecnico-pratico.

ARTICOLO 8
(Attribuzioni del personale della sesta fascia funzionale)

Il personale  della sesta  fascia funzionale  cura  autonomamente
l’istruttoria  amministrativa,   tecnica   o   contabile   e   la
conseguente definizione degli affari di particolare rilevanza che
richiedono   una    prevalente   attivita’    di    elaborazione,
progettazione, studio e ricerca, predisponendo altresi’ tutti gli
atti relativi.  Per le  procedure che  abbiano riferimento ad una
problematica nuova, verifica in seno al dipartimento o ufficio la
soluzione progettata.  Collabora con  il personale  della  fascia
funzionale superiore  alla realizzazione dei programmi di lavoro,
formulando proposte circa i criteri operativi da adottare.

Nelle  scuole   regionali  di   formazione  professionale  svolge
attivita’ didattica a carattere prevalentemente teorico.

ARTICOLO 9
(Attribuzioni del personale della settima fascia funzionale)

Il personale  della settima  fascia funzionale  svolge in seno al
dipartimento attivita’  prevalente di  studio e  di elaborazione;
indirizza  l’organizzazione  e  l’attuazione  dei  compiti  degli
addetti al  dipartimento o  ufficio, secondo  programmi di lavoro
elaborati col  coordinatore;   ove gli  sia attribuita la cura di
una specifica materia o di un determinato servizio in tale ambito
indirizza l’attivita’  del personale assegnato e formula proposte
circa  l’organizzazione   e  i   programmi  di   lavoro,  curando
direttamente gli  affari di  maggiore complessita’  e  importanza
affidatigli dal coordinatore.

Le attribuzioni  del personale cui siano assegnate le funzioni di
coordinatore,    sono     quelle    determinate    dalla    legge
sull’ordinamento degli uffici della Regione.

TITOLO II
ASSUNZIONE AGLI IMPIEGHI REGIONALI

ARTICOLO 10
(Requisiti)

Possono accedere  all’impiego regionale  i cittadini  italiani in
possesso dei seguenti requisiti:

a) eta’  non inferiore  agli anni  18 e non superiore ai 32. Tale
   limite massimo  e’ elevato  a 35  anni per  l’accesso ai posti
   della sesta e settima fascia funzionale.
   Sono fatte salve le norme sull’innalzamento del limite di eta’
   previste per i dipendenti pubblici e le eccezioni stabilite da
   leggi speciali  per particolari  categorie di cittadini. Salva
   diversa specifica  disposizione di  legge, anche  in  caso  di
   cumulo il  limite di  eta’ non  puo’ comunque superare il 40mo
   anno;
b) titolo di studio;
c) buona condotta;
d) possesso dei diritti civili e politici;
e) idoneita’  fisica all’impiego.  La Giunta  puo’  accertare  il
   possesso di tale requisito con le modalita’ indicate nell’art.
   44 secondo comma, della presente legge.

I requisiti  prescritti devono  essere  posseduti  alla  data  di
scadenza del  termine stabilito  nella  delibera  che  indice  il
concorso per la presentazione della domanda di ammissione.

ARTICOLO 11
(Titoli di studio)

I titoli  di studio  per l’ammissione  ai concorsi regionali sono
indicati nell’allegata tabella B.

ARTICOLO 12
(Concorsi)

Le  assunzioni  agli  impieghi  regionali  hanno  luogo  mediante
pubblici concorsi  per singole mansioni, o per gruppi di mansioni
equivalenti comprese  nella stessa fascia funzionale, da bandirsi
annualmente entro  il giorno  trenta  del  mese  di  gennaio,  in
relazione  ai  posti  disponibili  alla  data  di  indizione  del
concorso ed ai posti che nei dodici mesi successivi si renderanno
disponibili per motivi diversi dall’ampliamento di organico.

Il concorso e’ indetto con deliberazione del Consiglio regionale,
su proposta  della Giunta  che indica il numero dei posti messi a
concorso, i  documenti prescritti,  i  termini  di  presentazione
della domanda e dei documenti previsti dal successivo art. 17, il
programma degli  esami, nonche’  ogni altra prescrizione ritenuta
opportuna.

La deliberazione che indice il concorso e’ pubblicata in apposita
parte del Bollettino Ufficiale della Regione.

Il termine  per la  presentazione delle  domande non  puo’ essere
inferiore a  trenta giorni  dalla  data  di  pubblicazione  della
delibera.

Si applicano,  in quanto  compatibili, le  norme sulle assunzioni
obbligatorie, sulle riserve di posto e sulle preferenze stabilite
per l’ammissione alle qualifiche iniziali delle carriere statali,
secondo i criteri di corrispondenza della allegata tabella C.

ARTICOLO 13
(Ammissione ai concorsi)

Per l’ammissione  ai  concorsi  regionali  gli  aspiranti  devono
dichiarare nella domanda:

a) la data ed il luogo di nascita;
b) il  possesso della  cittadinanza italiana.  Sono equiparati ai
   cittadini gli italiani non appartenenti alla Repubblica;
c) il  Comune di  iscrizione nelle  liste  elettorali,  ovvero  i
   motivi della  non iscrizione o della cancellazione delle liste
   medesime;
d) le eventuali condanne penali riportate;
e) il titolo di studio;
f) la posizione nei riguardi degli obblighi militari;
g) i  servizi  prestati  come    impiegati    presso    pubbliche
   amministrazioni  e  le  cause  di  risoluzione  di  precedenti
   rapporti di pubblico impiego;
h) i  titoli che  danno diritto all’elevazione del limite massimo
   di eta’ per l’ammissione al concorso.

La firma  in calce  alla domanda deve essere autenticata nei modi
di legge.

Nella domanda di ammissione al concorso l’aspirante deve indicare
il domicilio  presso il  quale deve,  ad ogni  effetto,  essergli
fatta ogni necessaria comunicazione.

ARTICOLO 14
(Svolgimento delle prove)

Fatta eccezione  per quanto  previsto all’art.  15,  il  concorso
consiste in  un accertamento della idoneita’ e in una valutazione
comparativa  della   preparazione  e  dei  titoli  degli  ammessi
effettuata dalla commissione di cui al successivo art. 16.

Al fine  di fornire  agli ammessi una idonea formazione teorico -
pratica  sulle   materie  oggetto   di  esame  ed  una  specifica
conoscenza  dell’ordinamento   degli  uffici  e  delle  procedure
regionali, la Regione organizza o promuove appositi corsi.

Contestualmente  alla   indizione  dei   concorsi,  il  Consiglio
regionale dispone  l’attribuzione di  assegni che  facilitino  la
partecipazione ai corsi dei meno abbienti.

ARTICOLO 15
(Assunzione alla prima e seconda fascia funzionale)

Per l’assunzione  alla  prima  e  seconda  fascia  funzionale  la
valutazione comparativa  dei candidati  si effettua sulla base di
titoli relativi  al carico  familiare, allo  stato di occupazione
risultante anche dalla iscrizione nelle liste di collocamento del
candidato, nonche’  allo stato  di occupazione  e  sanitario  del
nucleo familiare.

ARTICOLO 16
(Commissioni di esame)

Le commissioni  di esame  sono nominate  con provvedimento  della
Giunta e sono composte:

a) per i concorsi di cui all’art. 14:
   - dal  Presidente della Giunta o suo delegato che ne assume la
     presidenza;
   - da  due consiglieri  regionali, di  cui uno delle minoranze,
     designati dal Consiglio regionale;
   - da  tre esperti  delle diverse  discipline amministrative  e
     tecniche corrispondenti ai compiti oggetto del posto messo a
     concorso eletti  dal Consiglio regionale con voto limitato a
     due;
   - da  un  rappresentante  sindacale  designato  congiuntamente
     dalle rappresentanze sindacali del personale;

b) per i concorsi di cui all’art. 15:
   - dal  Presidente della Giunta o suo delegato che ne assume la
     presidenza;
   - da  due consiglieri  regionali, di  cui uno delle minoranze,
     designati dal Consiglio regionale;
   - da   tre   funzionari  regionali   designati dal   Consiglio
     regionale;
   - da  un  rappresentante  sindacale  designato  congiuntamente
     dalle rappresentanze sindacali del personale.

Le funzioni  di segretario sono espletate, per entrambi i tipi di
concorso, da un dipendente regionale designato dalla Giunta.

ARTICOLO 17
(Graduatoria)

Espletato  il   concorso,  la   commissione  d’esame   forma   la
graduatoria dei  concorrenti con  l’indicazione del  punteggio da
ciascuno conseguito.

La Giunta,  riconosciuta la regolarita’ del procedimento, approva
la graduatoria e dichiara i vincitori del concorso.

La graduatoria  e’ approvata  sotto condizione  dell’accertamento
dei requisiti  per l’accesso  all’impiego regionale. A tal fine i
concorrenti utilmente  collocati nella  graduatoria sono invitati
dalla Giunta  a  presentare,  nel  termine  e  con  le  modalita’
stabilite nella  delibera di  indizione del  concorso, a  pena di
decadenza:

a) l’originale   diploma  del  titolo  di  studio,  o  una  copia
   autenticata, ovvero  il documento  rilasciato dalla competente
   autorita’ scolastica in sostituzione del diploma;
b) il certificato generale del casellario giudiziale;
c) il  certificato    medico  attestante  l’idoneita’  fisica  al
   servizio continuativo  ed incondizionato nell’impiego al quale
   si riferisce il concorso;
d) gli  altri documenti  necessari per dimostrare il possesso dei
   requisiti prescritti.

La graduatoria  approvata e’  pubblicata in  apposito supplemento
del Bollettino Ufficiale della Regione.

I termini  per eventuali  impugnative  decorrono  dal  sedicesimo
giorno dalla data della pubblicazione.

ARTICOLO 18
(Nomina in prova)

La nomina  in prova  dei vincitori dei concorsi e’ disposta dalla
Giunta ed  e’ comunicata  agli interessati almeno 30 giorni prima
del termine indicato per l’inizio del servizio.

E’ consentito  prendere servizio  oltre il  termine predetto solo
per giustificato motivo riconosciuto valido dalla Giunta.

La nomina decorre, agli effetti giuridici, dalla data di scadenza
del termine  entro il quale i vincitori debbono prendere servizio
e, agli effetti economici, dalla data in cui il servizio e’ stato
effettivamente iniziato.

Con lo stesso provvedimento di nomina, nel rispetto dell’art. 62,
secondo comma dello Statuto e previa audizione degli interessati,
la  Giunta   assegna  i  vincitori  agli  uffici  e  dipartimenti
conformemente al tipo di concorso espletato.

Ai vincitori,  nell’ordine della  graduatoria, e’  consentita  la
scelta della sede.

Colui che  non assume  servizio nel  termine prefissatogli, senza
giustificato motivo, decade dalla nomina.

ARTICOLO 19
(Accettazione della nomina)

L’accettazione della  nomina e’  fatta con  dichiarazione scritta
entro 15  giorni  dalla  comunicazione  di  cui  al  primo  comma
dell’articolo precedente.

In mancanza  di dichiarazione  espressa il  nominato  si  intende
rinunciatario.

ARTICOLO 20
(Utilizzazione della graduatoria)

I posti  rimasti scoperti  per rinuncia o decadenza dei vincitori
sono assegnati  ai concorrenti  dichiarati  idonei  nello  stesso
concorso secondo l’ordine della graduatoria.

ARTICOLO 21
(Periodo di prova)

Il periodo  di prova ha la durata di sei mesi nel corso dei quali
l’impiegato presta servizio in almeno due uffici o dipartimenti.

Terminato il  periodo di prova con esito favorevole, la nomina e’
confermata  e  sono  assegnate  le  attribuzioni  definitive.  Se
l’esito  risulti   invece  negativo,   puo’  essere  disposta  la
risoluzione del rapporto d’impiego ovvero, per una sola volta, la
proroga del  periodo di  prova per  un periodo  uguale  a  quello
indicato nel primo comma.

La conferma,  la risoluzione  e la  proroga  indicate  nel  comma
precedente sono  disposte,  entro  un  mese  dalla  scadenza  del
periodo di  prova, con  provvedimento della  Giunta adottato  nel
rispetto dell’art.  62,  secondo  comma  dello  Statuto,  sentito
l’interessato e le organizzazioni sindacali.

La nomina  s’ intende  comunque confermata qualora sia decorso il
termine  indicato   nel  comma   precedente  senza   che   nessun
provvedimento sia stato adottato.

ARTICOLO 22
(Assegnazione del personale addetto alle segreterie particolari o
alle segreterie dei gruppi consiliari)

L’assegnazione  di  personale  alle  segreterie  particolari  del
Presidente del  Consiglio  regionale  e  degli  altri  componenti
l’ufficio di  presidenza, del Presidente e degli altri componenti
la Giunta  regionale, e alle segreterie dei gruppi consiliari, e’
effettuata dalla Giunta in conformita’ delle richieste nominative
avanzate rispettivamente  dal Presidente  del Consiglio  e  dagli
altri componenti  l’ufficio di presidenza, dal Presidente e dagli
altri  componenti   la  Giunta,   e  dai  presidenti  dei  gruppi
consiliari.

ARTICOLO 23
(Passaggio  a   fascia   funzionale   superiore   a   quella   di
appartenenza)

Il  passaggio   a  fascia   funzionale  superiore   a  quella  di
appartenenza si  consegue mediante  partecipazione ai concorsi di
cui all’art.  12 anche  in  deroga  al  limite  massimo  di  eta’
stabilito all’art. 10 lettera a).

I dipendenti  regionali privi  del  titolo  di  studio  richiesto
possono partecipare  ai  concorsi  per  posti  appartenenti  alla
fascia  funzionale   immediatamente   superiore   a   quella   di
appartenenza  purche’  abbiano  svolto  per  almeno  cinque  anni
mansioni appartenenti  alla stessa  fascia funzionale  e  abbiano
superato  con   esito  positivo   apposito  corso  organizzato  o
preventivamente riconosciuto  dalla  Regione  in  attuazione  dei
programmi di  formazione e  aggiornamento professionale di cui al
successivo art. 58.

TITOLO III
DIRITTI E DOVERI

Capo I
MANSIONI - TRASFERIMENTI - COMANDI

ARTICOLO 24
(Mansioni)

Le  mansioni   che  ciascun   dipendente  e’  tenuto  a  svolgere
nell’ambito della  fascia funzionale  di appartenenza sono quelle
corrispondenti al  posto cui  lo stesso e’ assegnato, determinate
nella allegata tabella A.

ARTICOLO 25
(Mutamento di mansioni per esigenze organizzative)

Ove, in  relazione alle  modifiche dell’organigramma  di cui alla
legge sull’ordinamento degli uffici della Regione, sia necessario
attribuire  ad   un  dipendente   mansioni  diverse   da   quelle
precedentemente  svolte   ma  appartenenti   alla  stessa  fascia
funzionale, vi  provvede la  Giunta, nel  rispetto dell’art.  62,
secondo comma  dello Statuto  dopo aver sentito le organizzazioni
sindacali del  personale, tenuto  conto delle eventuali richieste
dell’interessato e  della  sua  qualificazione  professionale  in
attuazione di  preventivi programmi di formazione e aggiornamento
a norma dell’art. 58.

L’attribuzione delle  nuove mansioni  e’ comunque preceduta da un
congruo periodo  di riqualificazione  e di adattamento alle nuove
mansioni ove cio’ risulti necessario.

Nel caso  che il  dipendente risulti  tecnicamente inidoneo  alle
nuove mansioni,  o alle altre della fascia funzionale nella quale
e’  inquadrato,   la   Giunta,   sentiti   l’interessato   e   le
organizzazioni sindacali  e su  parere conforme della commissione
di cui al successivo articolo 79, lo colloca in disponibilita’ ai
sensi dell’art.  92, ferma restando per il personale addetto agli
uffici del  Consiglio, enti  o aziende  regionali, l’applicazione
dell’art. 62, secondo comma dello Statuto.

ARTICOLO 26
(Mutamento di mansioni per inidoneita’ fisica)

Al dipendente riconosciuto fisicamente inidoneo in via permanente
allo svolgimento  delle mansioni attribuitegli, la Giunta, con le
modalita’  previste   dall’art.  25,   primo  e   secondo  comma,
attribuisce mansioni  diverse  appartenenti  alla  stessa  fascia
funzionale ovvero, a domanda, mansioni appartenenti ad una fascia
funzionale inferiore, con conservazione del trattamento economico
della fascia funzionale di originaria appartenenza.

L’accertamento della  permanente inidoneita’ fisica ad alcune o a
tutte le  mansioni della  fascia funzionale  di  appartenenza  e’
effettuato, a  richiesta della  Giunta  o  dell’interessato,  nel
rispetto dell’art.  62, secondo  comma dello  Statuto  e  con  le
modalita’ di cui all’art. 44.

ARTICOLO 27
(Sostituzioni temporanee)

Alla sostituzione del personale assente per congedi o aspettative
di durata  superiore a 30 giorni provvede il componente la Giunta
incaricato della  direzione organizzativa degli uffici regionali,
nel rispetto  dell’art. 62,  secondo comma  dello  Statuto,  ogni
qualvolta la  sostituzione implichi  mutamento di mansioni ovvero
svolgimento di  compiti appartenenti a fasce funzionali superiori
a quella di appartenenza.

In tale  ultimo caso  l’incarico non puo’ superare i 180 giorni e
da’ diritto  ad un  compenso speciale  pari alla  differenza  del
trattamento economico iniziale delle due fasce funzionali.

In tutti  gli altri  casi  la  sostituzione  viene  disposta  dai
coordinatori dei  dipartimenti o  uffici anche d’intesa fra loro.
Tali sostituzioni  non danno  diritto a speciale compenso. In tal
caso nessuno  puo’  essere  incaricato  di  sostituzioni  per  un
periodo superiore ai trenta giorni all’anno.

Si procede  a sostituzione  a norma dei commi precedenti anche in
caso di  temporanea vacanza  di posti in attesa dell’espletamento
dei concorsi.

La temporanea  sostituzione dei  coordinatori e’ deliberata dalla
Giunta nel  rispetto dell’art.  62, secondo comma dello Statuto e
con le  stesse modalita’  di nomina  previste per i coordinatori;
la Giunta  deve in tal caso prevedere l’attribuzione degli stessi
compensi previsti per i coordinatori.

ARTICOLO 28
(Svolgimento   di   fatto   di   mansioni   diverse   da   quelle
legittimamente attribuite)

Salvi i  casi previsti  dagli  articoli  precedenti,  e’  vietato
adibire il  personale regionale  a  mansioni  diverse  da  quelle
indicate nell’atto  di nomina o attribuite con i provvedimenti di
cui all’art. 25. Gli ordini implicanti lo svolgimento di mansioni
diverse dalle  predette sono da considerarsi illegittimi ai sensi
dell’art. 48.

L’interessato  o   le  organizzazioni   sindacali  del  personale
regionale  possono   chiedere  in  qualsiasi  momento  che  venga
accertato l’esercizio  di fatto  di mansioni  diverse  da  quelle
legittimamente attribuite.  A tale accertamento procede la Giunta
sentito   l’interessato,    eventualmente   assistito    da    un
rappresentante delle organizzazioni sindacali.

Ove sia  accertato l’esercizio  di mansioni diverse il Consiglio,
su proposta  della Giunta, puo’ modificare l’organigramma in modo
da  comprendervi   un  posto  con  mansioni  precedentemente  non
previste. Il  posto viene assegnato a norma dell’art. 25. Qualora
la modifica  comporti l’aumento  della dotazione  organica di una
delle fasce  funzionali del  ruolo regionale,  alla copertura del
nuovo posto  si provvede  a norma  degli artt.  12 e seguenti. Lo
svolgimento  di  fatto  delle  mansioni  non  costituisce  titolo
preferenziale. In  via provvisoria  il nuovo  posto potra’ essere
coperto a norma dell’art. 27.

Ove sia  accertato lo  svolgimento di  una  mansione  di  livello
superiore a  quella  della  fascia  funzionale  di  appartenenza,
l’interessato ha  diritto  ad  un  compenso  speciale  pari  alla
differenza  del   trattamento  economico  iniziale  della  fascia
funzionale nella  quale rientrano  le  mansioni  accertate  e  di
quello della  fascia funzionale  di appartenenza,  ovvero  ad  un
compenso speciale  equitativamente determinato  dalla Giunta  nel
caso in  cui le  mansioni di fatto esercitate non corrispondano a
quelle di  un posto  in organico.  Il dipendente  ha  diritto  al
compenso speciale  solo nel caso che dimostri di avere contestato
tempestivamente  e   per  iscritto   a  norma   dell’art.  48  la
legittimita’ degli  ordini impartitigli.  A  tali  effetti,  alle
rimostranze  dell’interessato   sono  equiparate   le   eventuali
rimostranze di rappresentanze sindacali.

Coloro che  hanno impartito  gli ordini illegittimi sono tenuti a
pagare alla  Regione una  somma corrispondente  all’ammontare dei
compensi speciali  da questa  erogati, a  meno che non dimostrino
che l’amministrazione  non ha subito alcun danno e che gli ordini
sono stati  impartiti per  sopperire  a  situazioni  di  assoluta
necessita’.

La Giunta  dispone  tutti  i  provvedimenti  sopra  indicati  nel
rispetto dell’art. 62, secondo comma dello Statuto.

ARTICOLO 29
(Trasferimenti)

Fermo restando  il disposto  dell’art. 27,  il  trasferimento  di
personale da un dipartimento o ufficio ad altri e’ disposto dalla
Giunta,  sentiti   gli  interessati,  in  relazione  a  modifiche
dell’organigramma o ad altre esigenze di servizio.

Ove al  trasferimento corrisponda  un mutamento  di  mansioni  si
applicano le norme dell’art. 25.

Ove il  trasferimento comporti cambiamento di sede, dovra’ essere
sentito il  dipendente e dovra’ tenersi conto delle condizioni di
famiglia, delle eventuali necessita’ di studio dell’interessato e
dei suoi  familiari, nonche’  del servizio  gia’ prestato in sedi
non richieste.

Il trasferimento  puo’ anche  essere richiesto dall’interessato e
potra’ essere  disposto salvo  che  non  vi  ostino  esigenze  di
servizio.

Per  i   trasferimenti  riguardanti   personale   di   uffici   o
dipartimenti del  Consiglio o  di enti  e aziende  regionali,  si
applica il  disposto dell’art.  62, secondo  comma dello Statuto.
Sui trasferimenti  riguardanti altri  uffici o  dipartimenti sono
sentiti i coordinatori degli uffici o dipartimenti interessati.

ARTICOLO 30
(Comandi)

Con le  modalita’ stabilite ai commi terzo e quinto dell’articolo
precedente  e   nel  rispetto  dell’art.  64  dello  Statuto,  il
personale regionale  puo’ essere  comandato a  prestare  servizio
presso gli  enti destinatari  della delega  di funzioni regionali
ovvero presso gli enti dei cui uffici la Regione si avvalga.

Il personale  comandato ai  sensi  del  precedente  comma  svolge
presso l’ente  delegato mansioni  inerenti alle funzioni delegate
nell’ambito della  fascia funzionale  regionale cui appartiene ed
e’  posto   alle  dipendenze   funzionali   dell’ente   medesimo.
L’attribuzione delle  mansioni specifiche  e’ concordata  tra  la
Regione e  l’ente presso il quale e’ disposto il comando, sentito
l’interessato e le rappresentanze sindacali regionali.

Il personale assegnato a mansione diversa da quella concordata ai
sensi del  precedente comma  e’ tenuto  a farne  rimostranza alla
Giunta regionale  anche ai  fini previsti  dall’art. 28. L’ordine
con il  quale e’  assegnata tale  diversa mansione e’ considerato
illegittimo ai sensi dell’art. 48.

Le valutazioni  del personale  comandato previste  dal titolo  IV
della  presente  legge  sono  effettuate  dalla  Regione  con  le
modalita’ previste  in tale  titolo, intendendosi  sostituito  al
coordinatore dell’ufficio  o dipartimento, quanto alle operazioni
di cui  all’art. 57 l’ufficio del personale dell’ente delegato e,
quanto alle  operazioni di cui all’art. 69, commi primo, secondo,
terzo e  quarto, gli  organi competenti  alla  rilevazione  delle
infrazioni disciplinari  secondo l’ordinamento  dei singoli  enti
delegati.

Capo II
DIRITTI SINDACALI

ARTICOLO 31
(Principi generali)

Ai sensi dell’art. 62, comma quarto dello Statuto e’ vietato ogni
comportamento dell’amministrazione diretto ad impedire o limitare
le liberta’  personali e  sindacali dei  dipendenti,  l’esercizio
dell’attivita’ sindacale e del diritto di sciopero.

Le liberta’  personali e  sindacali e  l’attivita’ sindacale  dei
dipendenti sono  regolate dagli artt. 1, 2, 3, 4, 5, 6, 8, 9, 11,
12, 14,  15, 16,  primo comma,  17, 21, 29, della legge 20 maggio
1970, n.  300, nonche’ dagli artt. 7, 10, 13, 19, 20, 22, 23, 24,
25, 26,  27 della  stessa legge,  con gli  adattamenti risultanti
rispettivamente dagli  artt. 28,  32, 33, 34, 35, 36, 37, 38 e 47
della presente  legge, e  dalle altre norme della legge 20 maggio
1970, n. 300, in quanto applicabili.

ARTICOLO 32
(Poteri delle rappresentanze sindacali)

I  provvedimenti   che  incidono  sulla  situazione  personale  o
patrimoniale dei dipendenti, a richiesta dell’interessato, devono
essere      comunicati       dall’amministrazione       regionale
all’organizzazione sindacale dal medesimo indicata.

In merito  a tali  provvedimenti  l’organizzazione  sindacale  ha
diritto di essere sentita.

ARTICOLO 33
(Assemblea)

I dipendenti  regionali hanno diritto di riunirsi nei luoghi dove
prestano servizio,  fuori dell’orario di lavoro. Possono altresi’
riunirsi durante  l’orario medesimo,  nei  limiti  di  dieci  ore
annue.

Le riunioni, che possono riguardare la generalita’ dei dipendenti
o gruppi  di essi,  sono indette  singolarmente o  congiuntamente
dalle rappresentanze  sindacali con  ordine del  giorno e secondo
l’ordine di  precedenza delle  convocazioni comunicate  a seconda
del caso  alla Giunta, o all’ufficio di Presidenza del Consiglio,
o  agli   organi  di  controllo  della  Regione,  o  agli  organi
amministrativi degli enti o delle aziende.

Ulteriori modalita’  per l’esercizio  del  diritto  di  assemblea
possono  essere   stabilite  dalla   Giunta   d’intesa   con   le
organizzazioni sindacali interessate.

ARTICOLO 34
(Permessi sindacali)

I   rappresentanti    sindacali   indicati    dalle    rispettive
organizzazioni  hanno   diritto,  per   l’espletamento  del  loro
mandato, a permessi retribuiti in misura non inferiore a duecento
ore mensili.

Le modalita’  per la  concessione dei  permessi  retribuiti  sono
stabilite dalla  Giunta d’intesa  con le rappresentanze sindacali
del personale regionale.

Saranno altresi’  accordati ai rappresentanti sindacali ulteriori
permessi  su   richiesta  delle   organizzazioni   sindacali   di
appartenenza, per  la partecipazione  a trattative  sindacali o a
congressi e convegni sindacali.

ARTICOLO 35
(Contributi sindacali)

I dipendenti  hanno diritto di raccogliere contributi sindacali e
di svolgere  opera di  proselitismo per  le  loro  organizzazioni
sindacali nei  luoghi dove prestano servizio. Essi hanno facolta’
di  rilasciare  delega  a  favore  della  propria  organizzazione
sindacale,  per   la  riscossione  di  una  quota  mensile  dello
stipendio per  il pagamento dei contributi sindacali nella misura
stabilita dai competenti organi statutari.

Le trattenute  operate in  base  alle  deleghe  presentate  dalle
organizzazioni sindacali  sono versate alle stesse organizzazioni
secondo modalita’ da concordare con le organizzazioni medesime.

ARTICOLO 36
(Locali delle rappresentanze sindacali e diritto di affissione)

La   Regione    pone   permanentemente   a   disposizione   delle
rappresentanze sindacali  per l’esercizio  delle loro funzioni un
idoneo locale comune per ogni capoluogo di Provincia, all’interno
di una sede regionale o nelle immediate vicinanze.

Nel   capoluogo   della   Regione   viene   altresi’   assicurata
permanentemente la  disponibilita’ di un idoneo locale a ciascuna
rappresentanza  delle   organizzazioni   sindacali   maggiormente
rappresentative.

Qualora il  numero dei  dipendenti di  una unita’,  sede o  altra
entita’ organizzativa  sia superiore  a dieci,  le rappresentanze
hanno diritto  di usufruire,  ove ne  facciano richiesta,  di  un
locale idoneo per le loro riunioni.

All’interno delle  unita’, sedi o altre entita’ organizzative, le
rappresentanze  sindacali   hanno  diritto  all’uso  gratuito  di
appositi spazi, posti in luoghi accessibili a tutti i dipendenti,
per l’affissione  di pubblicazioni, testi o comunicati inerenti a
materia di interesse sindacale o di lavoro.

ARTICOLO 37
(Tutela personale dei rappresentanti sindacali)

Il passaggio  ad altra sede o ad altro ufficio di cui all’art. 28
o il comando di cui all’art. 29 dei rappresentanti sindacali puo’
essere disposto  solo col  procedimento di  cui all’art. 22 della
legge 20 maggio 1970, n. 300.

Capo III
RIPOSO SETTIMANALE, CONGEDI, ASPETTATIVE E PERMESSI

ARTICOLO 38
(Riposo settimanale)

Il personale  ha diritto ad un periodo di riposo settimanale, non
rinunciabile, che di regola deve coincidere con la domenica e non
presta servizio negli altri giorni riconosciuti festivi.

Qualora al  dipendente sia  richiesto di  prestare servizio in un
giorno riconosciuto  festivo, egli  ha diritto  di astenersi, nei
successivi 8  giorni, dal  lavoro  in  un  altro  giorno  feriale
concordato con l’amministrazione.

ARTICOLO 39
(Congedi,  aspettative   e  permessi:   applicabilita’  di  norme
statali)

In  quanto  compatibili  con  la  presente  legge,  al  personale
regionale si  applicano le  norme sui congedi e le aspettative di
cui agli  artt. 37, 38, 39, 40, 41, 66, 67, 68 del DPR 10 gennaio
1957, n. 3 e alla legge 12 dicembre 1966, n. 1078.

ARTICOLO 40
(Congedo ordinario)

Il personale  ha diritto ai seguenti giorni lavorativi di congedo
ordinario retribuito e irrinunciabile per ogni anno di servizio:

a) 30,  qualora l’orario di servizio sia articolato su sei giorni
   alla settimana;
b) 26,  qualora l’orario  di servizio  sia articolato  su  cinque
   giorni alla settimana.

Almeno  i   due  terzi   del  congedo  ordinario  sono  usufruiti
continuativamente  o  comunque  ripartiti  in  non  piu’  di  due
periodi.

Il godimento  del congedo  puo’ essere  rinviato o interrotto per
eccezionali esigenze  di servizio.  In  tal  caso  il  dipendente
usufruisce  del  congedo  non  goduto  entro  il  primo  semestre
dell’anno successivo.

ARTICOLO 41
(Congedi straordinari)

Oltre che  nelle ipotesi previste dagli artt. 37, 38 e 41 del DPR
10 gennaio  1957, n.  3 nonche’ dall’art. 26 della legge 30 marzo
1971, n.  118, la Giunta, nel rispetto dell’art. 62 secondo comma
dello Statuto,  puo’  autorizzare  congedi  straordinari  per  la
partecipazione  a   congressi,  corsi   di  aggiornamento   e  di
specializzazione.

ARTICOLO 42
(Aspettativa per motivi personali)

Il dipendente  che aspira  ad ottenere  l’aspettativa per  motivi
personali  deve   presentare  motivata   richiesta  alla   Giunta
regionale. La  Giunta, nel  rispetto dell’art.  62, secondo comma
dello Statuto,  provvede  sulla  domanda  entro  un  mese  ed  ha
facolta’, per  motivate esigenze  di servizio,  di respingere  la
domanda stessa,  di ritardarne  l’accoglimento o  di  ridurre  la
durata dell’aspettativa richiesta.

L’aspettativa non  puo’ avere  durata superiore  ad un anno ed e’
revocabile in qualunque momento per motivate ragioni di servizio.

Il  dipendente   non  ha   diritto  a   nessun  assegno   durante
l’aspettativa. Il  tempo trascorso  in aspettativa  ai sensi  del
presente articolo  non e’  computato ai  fini della  progressione
economica della  fascia funzionale,  del calcolo  dell’anzianita’
per i  concorsi di cui all’art. 23, del trattamento di quiescenza
e previdenza.

ARTICOLO 43
(Aspettativa per motivi di studio)

Con  le  stesse  modalita’  previste  per  la  concessione  delle
aspettative per motivi personali possono altresi’ essere concesse
a non piu’ del 15 per cento dei dipendenti ogni anno, aspettative
non retribuite  per motivi  di studio, di durata non superiore ad
un anno,  non prorogabili  e revocabili  in qualsiasi momento per
motivate ragioni di servizio.

Al dipendente  puo’ essere  concesso, per  riconosciuto interesse
dell’Amministrazione, un  assegno di  ammontare massimo  pari  al
trattamento economico  in  godimento.  In  tal  caso  il  periodo
trascorso in aspettativa e’ considerato servizio prestato a tutti
gli effetti.

Al dipendente  che abbia  goduto di  un periodo di aspettativa ai
sensi del presente articolo non puo’ essere concesso un ulteriore
periodo di  aspettativa per  motivi di  studio  prima  che  siano
trascorsi 5 anni.

ARTICOLO 44
(Aspettativa per motivi di salute)

Se l’infermita’  temporanea perdura  oltre il  periodo di congedo
straordinario,  il  dipendente  e’  collocato  in  aspettativa  a
domanda o di ufficio.

L’accertamento dell’esistenza della malattia inabilitante e della
sua cessazione  e’ effettuato,  a richiesta  della Giunta  o  del
dipendente, nel  rispetto dell’articolo  62, secondo  comma dello
Statuto, da  enti pubblici  o istituti  specializzati di  diritto
pubblico a  norma dell’art. 5, ultimo comma della legge 20 maggio
1970, n.  300. A  tutte le attivita’ relative a tali accertamenti
assiste un medico di fiducia del dipendente che ha diritto di far
verbalizzare le proprie osservazioni in merito.

I  risultati   dell’accertamento  disposto  ai  sensi  del  comma
precedente sono tempestivamente comunicati all’interessato.

Ove il dipendente ovvero la Giunta non concordi con le risultanze
dell’accertamento, si procede a nuovo accertamento da parte di un
collegio composto  da un medico designato dall’interessato, da un
medico designato  dalla Giunta  regionale e  da un  terzo  medico
scelto di  comune accordo  fra i  due  sanitari  o,  in  difetto,
dall’Ordine dei  medici della  Provincia ove  ha  sede  l’ufficio
presso cui presta servizio il dipendente.

La richiesta  di nuovo  accertamento deve  essere  notificata  al
dipendente o  alla Giunta entro trenta giorni dalla comunicazione
di cui al terzo comma e deve contenere la designazione del medico
di fiducia.

Qualora l’altra  parte non  provveda nel termine di trenta giorni
alla nomina  del proprio medico di fiducia, l’accertamento di cui
al secondo comma si ha per revocato.

In pendenza  degli accertamenti  di cui  ai commi  precedenti  il
dipendente esonerato  dal servizio, a domanda o d’ufficio, ovvero
assente dal  servizio per  effetto di  una malattia  inabilitante
comunicata all’amministrazione ai sensi dell’art. 46, conserva il
diritto  all’intero   stipendio  in   godimento;     il   periodo
corrispondente agli  accertamenti non  e’ computato  ai fini  del
calcolo del periodo di aspettativa.

Qualora  l’infermita’   non  sia   riconosciuta,  il   dipendente
esonerato dal  servizio a  domanda ovvero assente dal servizio ai
sensi del  comma precedente,  e’ dichiarato  a tutti  gli effetti
assente ingiustificato  a decorrere  dal primo  giorno di mancata
prestazione lavorativa.

L’onorario di  tutti i  componenti del  collegio di cui al quarto
comma e’ a carico della Regione.

L’aspettativa per  infermita’ ha  termine col cessare della causa
per la  quale fu  disposta e non puo’ comunque protrarsi per piu’
di 18  mesi.  Durante  l’aspettativa  il  dipendente  ha  diritto
all’intero trattamento  di competenze  per i primi 12 mesi e alla
meta’ di  esso per il restante periodo, conservando integralmente
gli assegni  per carichi  di  famiglia.  Il  tempo  trascorso  in
aspettativa ai sensi del presente articolo e’ considerato periodo
di servizio utile a tutti gli effetti.

Qualora dagli accertamenti disposti ai sensi dei commi precedenti
risulti che  la infermita’  dipende  da  cause  di  servizio,  il
dipendente ha  diritto per  tutto il  periodo di aspettativa alla
retribuzione corrispondente al posto ricoperto.

La  Giunta   puo’  in   ogni  momento  procedere  agli  opportuni
accertamenti sanitari  nei confronti  del personale  collocato in
aspettativa con le modalita’ di cui al secondo comma del presente
articolo.

Resta ferma  la possibilita’  di ricorso  ai normali strumenti di
tutela giurisdizionale nei confronti di ogni accertamento.

ARTICOLO 45
(Cumulo di aspettative)

Due periodi  di aspettativa  per motivi di salute si sommano agli
effetti  della   determinazione  del  limite  massimo  di  durata
previsto all’articolo  precedente, quando tra essi non intercorra
un periodo di servizio attivo superiore a tre mesi.

La durata  di piu’  periodi di aspettativa per motivi di salute e
per motivi  personali non puo’ superare complessivamente due anni
e mezzo in un quinquennio.

Per motivi  di  particolare  gravita’  puo’  essere  concesso  al
dipendente  in   aspettativa  per  motivi  di  salute  che  abbia
raggiunto i  limiti previsti  dai commi  precedenti e  ne  faccia
motivata richiesta,  un ulteriore  periodo di  aspettativa, senza
diritto al  trattamento economico,  di durata  non superiore a 12
mesi.

ARTICOLO 46
(Assenze)

In caso  di malattia  o di  altro grave impedimento il dipendente
deve darne  immediata comunicazione all’amministrazione indicando
il proprio  recapito. Qualora  l’assenza  dovuta  a  malattia  si
protragga per  oltre  due  giorni  il  dipendente  deve  altresi’
trasmettere  alla   amministrazione  certificato  rilasciato  dal
medico curante attestante la natura e la durata prevedibile della
malattia. La  Giunta puo’  disporre, nel  rispetto dell’art.  62,
secondo comma  dello Statuto, accertamenti per il controllo della
malattia denunciata  attraverso i servizi ispettivi dell’istituto
assistenziale competente,  a norma  dell’art. 5  della  legge  20
maggio 1970, n. 300.

Qualora la  malattia non  sia riconosciuta o gli accertamenti non
abbiano potuto  aver luogo  per fatto  imputabile al  dipendente,
l’assenza e’  considerata dall’inizio ingiustificata agli effetti
retributivi e disciplinari.

ARTICOLO 47
(Lavoratori studenti)

I dipendenti  che frequentano  corsi regolari  di  studio  presso
istituti di istruzione di ogni ordine e grado o di qualificazione
professionale abilitati  al rilascio  di titoli di studio legali,
nonche’ i  dipendenti che  frequentino corsi  di qualificazione o
riqualificazione   professionale   istituiti,   sovvenzionati   o
comunque riconosciuti  dalla Regione,  hanno diritto  a turni  di
lavoro che agevolino la frequenza ai corsi e la preparazione agli
esami e  non sono obbligati a prestazioni di lavoro straordinario
ne’ a prestazioni durante i riposi settimanali.

I dipendenti che devono sostenere esami scolastici o di concorso,
fruiscono a richiesta di permessi retribuiti.

I dipendenti  sono tenuti a produrre le certificazioni necessarie
all’esercizio dei diritti di cui al primo e al secondo comma.

Capo IV
DOVERI

ARTICOLO 48
(Esecuzione diligente dei compiti di ufficio)

Il dipendente  deve prestare la sua opera per lo espletamento dei
compiti affidatigli  ai sensi  delle norme sull’ordinamento degli
uffici, concorrendo  nel rispettivo  livello di  qualificazione e
responsabilita’, al  corretto adempimento dei programmi di lavoro
del dipartimento o ufficio.

Il dipendente  che riceve  un ordine  che ritenga  illegittimo e’
tenuto a non eseguirlo dichiarandone le ragioni.

Se  l’ordine   e’  rinnovato  per  scritto,  il  dipendente  deve
eseguirlo tranne  nel caso che l’atto o l’attivita’ richiesta sia
vietata dalla legge penale.

ARTICOLO 49
(Segreto d’ufficio)

Fino all’entrata in vigore della legge regionale sul procedimento
di formazione  degli atti  amministrativi, il personale regionale
non puo’ fornire a chi non ne abbia diritto informazioni relative
a provvedimenti od operazioni amministrative dei quali sia venuto
a conoscenza  a causa  del suo  ufficio quando  vi sia  motivo di
ritenere che  possa derivarne  danno per l’amministrazione ovvero
danno o ingiusto vantaggio per terzi.

Nei casi  dubbi il  dipendente deve chiedere il preventivo parere
del competente organo dell’amministrazione regionale.

Nel  rispetto  delle  modalita’  stabilite  dal  regolamento  del
Consiglio, il  personale regionale  non puo’  valersi del segreto
d’ufficio nei confronti dei consiglieri regionali.

ARTICOLO 50
(Orario)

L’orario di servizio e’ fissato in 36 ore settimanali ripartibili
in modo da non superare le 8 ore giornaliere.

In tali  limiti, ed  in relazione  alle esigenze organizzative di
ciascun ufficio  e  dipartimento,  la  durata  e  l’articolazione
giornaliera del  servizio e’  fissata dalla Giunta - nel rispetto
dell’art. 62  dello Statuto  per quanto  riguarda gli  enti e  le
aziende -  sentiti i coordinatori dei dipartimenti e degli uffici
nonche’ le rappresentanze sindacali del personale regionale.

Per il personale addetto agli uffici e dipartimenti del Consiglio
regionale provvede  l’Ufficio di  Presidenza ai sensi dell’art. 9
dello Statuto,  sentiti i  coordinatori dei  dipartimenti e degli
uffici  nonche’   le  rappresentanze   sindacali  del   personale
regionale.

In relazione  ad eccezionali esigenze di servizio, il dipendente,
su disposizione  del coordinatore del dipartimento o dell’ufficio
cui e’ assegnato, e’ tenuto a prestare lavoro straordinario entro
il limite massimo di 24 ore mensili.

I dipendenti prestano di regola servizio in ore diurne dei giorni
feriali salvo  che  per  le  particolari  esigenze  di  uffici  e
dipartimenti  nei   quali  si   renda  eventualmente   necessaria
l’istituzione di  turni notturni  e festivi. Negli altri uffici e
dipartimenti potra’  essere svolto  servizio notturno  e  festivo
solo in casi del tutto eccezionali.

ARTICOLO 51
(Lavoro straordinario per eccezionali esigenze di servizio)

In relazione ad eccezionali esigenze di servizio dovute a carenze
di  personale   nelle  piante  organiche,  gli  organi  regionali
competenti a  norma  dello  Statuto,  sentite  le  organizzazioni
sindacali,  possono   autorizzare  prestazioni  straordinarie  in
eccedenza ai  limiti di  cui all’articolo  precedente, fino ad un
massimo del  50 per  cento, in  ogni  caso  non  oltre  sei  mesi
dall’entrata in vigore della presente legge.

ARTICOLO 52
(Dimora)

Il dipendente  sceglie liberamente  il  luogo  ove  stabilire  la
propria dimora,  purche’ tale scelta sia conciliabile col pieno e
regolare adempimento dei doveri d’ufficio.

ARTICOLO 53
(Incompatibilita’)

Il dipendente  non puo’  esercitare alcun  commercio, industria o
professione ne’ assumere impieghi alle dipendenze di privati o di
enti pubblici, o incarichi professionali retribuiti.

Il dipendente  non puo’  altresi’ assumere  cariche  in  societa’
costituite con fini di lucro, salvo che non si tratti di societa’
cooperative tra pubblici dipendenti.

Nei casi  stabiliti dalla  legge o  quando sia  autorizzato dalla
Giunta nel rispetto dell’art. 62, secondo comma dello Statuto, il
dipendente puo’  assumere cariche  negli enti e nelle societa’ di
cui agli artt. 58 e 59 dello Statuto.

L’impiegato che  si trovi  in una  delle situazioni  previste dai
commi precedenti  e’ dichiarato  decaduto  se  la  situazione  di
incompatibilita’ non  cessa  nel  termine  indicato  in  apposita
diffida. Sono fatte salve comunque le sanzioni disciplinari.

ARTICOLO 54
(Responsabilita’)

Salvo  quanto  diversamente  disposto  dalle  leggi  regionali  i
dipendenti sono  responsabili nei  confronti della  Regione e dei
terzi in  conformita’ alle  norme dettate per gli impiegati dello
Stato dagli artt. 18, 22, 23, 24, 25, 26, 27, 28, 29 e 30 del DPR
10 gennaio 1957, n. 3.

TITOLO IV
AMMINISTRAZIONE E VALUTAZIONE DEL PERSONALE

Capo I
AMMINISTRAZIONE DEL PERSONALE

ARTICOLO 55
(Fascicolo personale)

Presso l’ufficio  del personale  e’ tenuto per ciascun dipendente
un fascicolo  corredato di  indice, nel quale sono inseriti tutti
gli atti che lo concernono.

Il fascicolo deve contenere in particolare:

a) i provvedimenti relativi alla nomina, allo stato giuridico, al
   trattamento economico  nonche’  le  decisioni  giurisdizionali
   sugli atti medesimi;
b) i  documenti relativi  a titoli  di studio  conseguiti dopo la
   nomina  all’impiego  in  corsi  di  istruzione,  abilitazione,
   perfezionamento,  e   relativi  ad   attivita’   didattica   o
   scientifica, ed  in genere  ogni altro documento relativo alla
   preparazione tecnica e professionale;
c) l’indicazione  delle mansioni  assegnate successivamente  alla
   nomina nonche’ gli eventuali trasferimenti e comandi;
d) le valutazioni periodiche di cui all’art. 57;
e) i   provvedimenti  con i  quali    sono    inflitte  punizioni
   disciplinari, i provvedimenti di sospensione cautelare nonche’
   le decisioni giurisdizionali sugli atti medesimi;
f) gli  atti   relativi  a    giudizi  di  responsabilita’  verso
   l’amministrazione o verso terzi.

ARTICOLO 56
(Ruolo di anzianita’)

La Giunta  regionale compila,  non oltre  il  mese  di  marzo  di
ciascun anno,  il ruolo  di anzianita’  del personale, secondo la
situazione esistente al primo gennaio dell’anno medesimo.

Entro il  30 aprile  successivo, il  ruolo deve  essere portato a
conoscenza  del   personale.  Nel  termine  di  30  giorni  dalla
pubblicazione del  ruolo, il  dipendente puo’ produrre ricorso al
Presidente della Giunta per ottenere la rettifica della posizione
di ruolo o di anzianita’.

ARTICOLO 57
(Valutazioni periodiche dell’attivita’ dei singoli dipendenti)

Per assicurare  la migliore  distribuzione ed  utilizzazione  del
personale sulla  base della preparazione tecnica, della capacita’
e del  rendimento dimostrato in servizio, l’ufficio del personale
predispone  ogni   biennio  l’aggiornamento   delle   valutazioni
relative all’attivita’  prestata da  ciascun dipendente secondo i
criteri  e   gli  schemi   valutativi  deliberati  dal  Consiglio
regionale, su  proposta avanzata  dalla Giunta  in relazione alle
esigenze dei  singoli settori  dell’amministrazione  regionale  e
sentito il  comitato tecnico  della programmazione  di  cui  alla
legge sull’ordinamento degli uffici della Regione.

A tal  fine, l’ufficio  del personale invia a ciascun dipendente,
in duplice  copia, apposito questionario elaborato sulla base dei
criteri e  degli schemi valutativi indicati nel comma precedente.
Il  dipendente,   compilato  il  questionario,  lo  trasmette  al
coordinatore del  dipartimento o  dell’ufficio  cui  e’  addetto,
perche’ vi  apponga le sue osservazioni. Il coordinatore provvede
in  contraddittorio   con  l’interessato,   ed  e’   tenuto,  ove
quest’ultimo  dissenta,   a  riportarne   le  dichiarazioni   nel
questionario.

I  dipendenti   in  posizione   di  coordinatore  trasmettono  il
questionario con  le osservazioni  di cui  al comma precedente al
Presidente della  Giunta ovvero,  per  i  rispettivi  settori  di
competenza,  all’ufficio   di  Presidenza   del  Consiglio  o  ai
presidenti dell’organo  regionale di  controllo e  delle  sezioni
decentrate.

I questionari compilati ai sensi dei commi precedenti sono di poi
inviati all’ufficio del personale il quale ne trattiene una copia
per  l’estrazione   dei  dati   necessari  all’aggiornamento  del
fascicolo personale  di cui  all’art. 55  e  per  lo  studio  dei
criteri e  dei piani di formazione ed aggiornamento professionale
di cui all’art. 58 ed invia l’altra copia alla Commissione per la
valutazione del personale di cui al successivo art. 79.

La  commissione,   qualora  dall’esame  dei  dati  contenuti  nei
questionari  ritenga  alcuni  fra  i  dipendenti  particolarmente
meritevoli, li propone alla Giunta per l’anticipazione di un anno
nello scatto biennale.

La Giunta provvede nel rispetto dell’art. 62, secondo comma dello
Statuto.

L’accelerazione ai  sensi del comma precedente non puo’ competere
al dipendente  per piu’ di 4 volte nell’arco dell’intero servizio
presso la  Regione nella stessa fascia funzionale ne’ prima di 10
anni dal  conseguimento di altro avanzamento per lo stesso titolo
e a non piu’ del 10 per cento dei dipendenti per ogni anno.

Per i  dipendenti di  cui all’art.  22, le operazioni previste al
secondo comma  del presente articolo sono effettuate dai soggetti
sulla base  della cui richiesta si provvede all’assegnazione agli
uffici dei dipendenti in questione.

Per i  dipendenti in  posizione di  comando si  provvede ai sensi
dell’art. 30.

Per i  dipendenti di  enti o  di aziende le particolari modalita’
necessarie per la valutazione di cui al presente articolo saranno
determinate dalle leggi istitutive.

ARTICOLO 58
(Formazione e aggiornamento professionale)

Sulla  base   delle  necessita’   emergenti   dalle   valutazioni
periodiche di cui all’art. 57 e nell’ambito dei criteri direttivi
deliberati dal  Consiglio regionale,  sentito il comitato tecnico
della programmazione  di cui  alla legge  sull’ordinamento  degli
uffici della Regione e le rappresentanze sindacali del personale,
l’ufficio del  personale concorda con ciascun dipendente un piano
pluriennale di  formazione ed  aggiornamento professionale, anche
in relazione  alle esigenze  di  mutamenti  di  mansioni  di  cui
all’art.  25,   mediante  partecipazione   a  corsi  istituiti  e
sovvenzionati dalla Regione.

Le ore  destinate ad  attivita’ di  formazione e aggiornamento ai
sensi del  precedente comma  sono considerate  lavorative a tutti
gli effetti.

Capo II
VALUTAZIONI DISCIPLINARI

Parte I
PROVVEDIMENTI DISCIPLINARI

ARTICOLO 59
(Tipi di provvedimenti disciplinari)

Il personale  che contravviene  ai doveri  del proprio ufficio e’
soggetto ai seguenti provvedimenti disciplinari:

a) censura;
b) riduzione dello stipendio;
c) sospensione dal servizio e dallo stipendio;
d) sospensione  dal servizio  e dallo  stipendio con  lettera  di
   diffida;
e) destituzione.

ARTICOLO 60
(Censura)

La censura  e’ una  dichiarazione di  biasimo scritta e motivata,
inflitta per lievi mancanze e negligenze.

ARTICOLO 61
(Riduzione dello stipendio)

La riduzione dello stipendio e’ inflitta:

a) per grave negligenza o per inosservanza dei doveri di ufficio;
b) per irregolarita’ nell’ordine di trattazione delle pratiche;
c) per comportamento scorretto nei confronti del pubblico, ovvero
   di Amministratori  regionali e  di altri  dipendenti regionali
   nell’esercizio delle loro funzioni;
d) per   aver  commesso altra   mancanza  fra    quelle  previste
   all’articolo precedente dopo aver subito altre due volte nello
   stesso anno la sanzione della censura.

La riduzione dello stipendio si applica nella misura di un quinto
di una mensilita’.

Il dipendente cui sia stata inflitta la riduzione dello stipendio
subisce il  ritardo di  un anno nell’attribuzione delle classi di
stipendio e degli scatti periodici biennali.

Trascorso un  anno  dalla  data  dell’atto  che  ha  irrogato  la
riduzione dello  stipendio cessano  tutti gli  effetti  di  essa,
esclusi quelli gia’ prodotti.

ARTICOLO 62
(Sospensione dal servizio e dallo stipendio)

La sospensione dal servizio e dallo stipendio, per un periodo non
superiore a 30 giorni, e’ inflitta:

a) per violazione del segreto di ufficio;
b) per uso dell’impiego a fini di interesse personale;
c) per  aver commesso  altra mancanza  fra quelle  previste  agli
   articoli precedenti  dopo aver  subito altre  due volte  nello
   stesso anno la sanzione della riduzione dello stipendio.

Il dipendente  cui sia stata inflitta la sospensione dal servizio
e   dallo    stipendio   subisce   un   ritardo   di   due   anni
nell’attribuzione  delle  classi  di  stipendio  e  degli  scatti
periodici biennali  e la  decurtazione di  un anno nel calcolo di
anzianita’ per  la partecipazione ai concorsi di cui all’articolo
23.

Trascorsi due  anni dalla  data  dell’atto  che  ha  irrogato  la
sospensione dal  servizio e  dallo stipendio,  cessano tutti  gli
effetti di essa esclusi quelli gia’ prodotti.

ARTICOLO 63
(Diffida)

Nel caso in cui le mancanze di cui alla lettera c) del precedente
articolo  siano   indice  di  scarso  rendimento,  alla  sanzione
prevista si aggiunge lettera di diffida.

La  diffida   produce   un   ulteriore   ritardo   di   un   anno
nell’attribuzione  delle  classi  di  stipendio  e  degli  scatti
periodici biennali  e la  ulteriore decurtazione  di un  anno nel
calcolo dell’anzianita’  per la partecipazione ai concorsi di cui
all’articolo 23.

La sospensione  dal servizio  e dallo  stipendio con  lettera  di
diffida  perde   ogni  effetto  trascorsi  tre  anni  dalla  data
dell’atto che  ha irrogato  la sanzione, esclusi gli effetti gia’
prodotti.

ARTICOLO 64
(Destituzione)

La destituzione  dall’impiego e’  inflitta al  dipendente  per  i
seguenti motivi:

a) per grave abuso di autorita’ o di fiducia;
b) per   dolosa  violazione  dei  doveri  di  ufficio  che  abbia
   comportato grave danno all’amministrazione o a terzi;
c) per  illecito uso o distrazione di somme amministrate o tenute
   in deposito,  o per connivente tolleranza di abusi commessi da
   personale regionale;
d) per  richiesta  o  accettazione  di  compensi  o  benefici  in
   relazione ad affari trattati per ragioni di lavoro;
e) per  aver commesso altra mancanza fra quelle previste all’art.
   62,  dopo  aver  subito  nell’arco  dello  stesso  biennio  la
   sanzione della sospensione dal servizio e dallo stipendio;
f) qualora a seguito di diffida di cui all’articolo precedente il
   dipendente abbia subito nell’anno successivo la sanzione della
   riduzione dello  stipendio ovvero la sanzione della censura ed
   abbia poi  in quest’ultimo  caso commesso  nello  stesso  anno
   altra mancanza fra quelle previste all’art. 60.

ARTICOLO 65
(Destituzione di diritto)

Il dipendente incorre nella destituzione di diritto nelle ipotesi
previste alle  lettere a)  e b)  dell’art. 85  del DPR 10 gennaio
1957, n. 3.

ARTICOLO 66
(Reintegrazione del dipendente)

Il  dipendente   destituito  ai   sensi  degli  artt.  64  e  65,
successivamente  assolto  nel  giudizio  penale  di  revisione  o
prosciolto  da   ogni  addebito   a  seguito   di  revisione  del
procedimento  disciplinare  o  di  estinzione  dello  stesso,  ha
diritto alla  riammissione in servizio, dalla data della sentenza
di assoluzione o dell’atto di proscioglimento. La riammissione e’
disposta  anche  in  soprannumero,  salvo  riassorbimento,  nella
stessa fascia  funzionale posseduta all’atto della destituzione e
senza perdita di anzianita’.

Il dipendente assolto o prosciolto ai sensi del comma precedente,
ha diritto,  per il  periodo di destituzione, a tutti gli assegni
non percepiti  escluse le  indennita’ o  i compensi  per  servizi
speciali o  per  prestazioni  a  carattere  straordinario.  Detto
periodo e’ altresi’ utile ai fini del trattamento di quiescenza e
di previdenza.

Il dipendente punito con sanzione superiore alla censura e di poi
prosciolto da  ogni addebito,  ha diritto,  nei limiti  del comma
precedente, previa  ricostruzione della progressione economica, a
tutti gli  assegni  non  percepiti  per  effetto  della  sanzione
inflittagli.

Nel caso  di premorienza  del dipendente  si applica  il disposto
dell’art. 90 del DPR 10 gennaio 1957, n. 3.

ARTICOLO 67
(Sospensione cautelare)

Qualora la gravita’ dei fatti lo esiga, il dipendente puo’ essere
sospeso dal  servizio anche  prima dell’inizio  del  procedimento
disciplinare.

Il  dipendente   sottoposto  a   giudizio  penale,   in  casi  di
riconosciuta gravita’,  puo’ essere  sospeso dal servizio e dallo
stipendio,  in   attesa  della   conclusione  del   giudizio.  La
sospensione e’ obbligatoria ove sia stato emesso mandato o ordine
di cattura.

In caso  di sospensione cautelare al dipendente e’ corrisposto un
assegno alimentare non superiore alla meta’ dello stipendio oltre
gli assegni per carichi di famiglia.

Il dipendente sospeso dal servizio ai sensi del presente articolo
che sia  risultato vincitore  di concorsi nel frattempo espletati
per il  passaggio ad  altra fascia funzionale resta sospeso nella
nomina fino all’esito del procedimento disciplinare.

Il dipendente  che sia  stato scagionato  da  ogni  addebito  non
subisce  perdita  di  anzianita’  ed  ha  diritto  agli  stipendi
trattenuti con  la  sola  detrazione  di  quanto  gli  sia  stato
corrisposto a titolo di assegno alimentare.

ARTICOLO 68
(Computo della sospensione cautelare)

Qualora venga  inflitta al dipendente la sospensione dal servizio
e  dallo  stipendio,  il  periodo  di  sospensione  cautelare  e’
computato nella sanzione.

Si  applicano   quanto  alle   reintegrazioni  patrimoniali   del
dipendente, i  commi secondo  e terzo  dell’art. 96  del  DPR  10
gennaio 1957, n. 3.

Parte II
PROCEDIMENTO DISCIPLINARE

ARTICOLO 69
(Rilevazione delle infrazioni)

Il coordinatore  che abbia  notizia di  un fatto  commesso da  un
addetto al  dipartimento o ufficio da esso diretto, che possa dar
luogo ad  uno dei  provvedimenti indicati  nella prima  parte del
presente capo,  invita il  dipendente a fornire chiarimenti sulla
propria  condotta   disponendo   nel   contempo   gli   opportuni
accertamenti.

Qualora   tali    accertamenti    non    escludano    l’esistenza
dell’addebito, lo stesso e’ contestato al dipendente con invito a
presentare le  proprie deduzioni  in forma scritta nel termine di
20 giorni.

Se in  base agli  ulteriori accertamenti disposti a seguito delle
deduzioni   del    dipendente   risulti    esclusa    l’esistenza
dell’addebito il coordinatore dispone l’archiviazione degli atti.

In caso  contrario, l’atto  di contestazione  degli  addebiti  e’
trasmesso alla  Giunta regionale  assieme ad  una relazione sulla
inchiesta svolta  e alle  deduzioni dell’interessato. Trattandosi
di dipendenti  di uffici  del Consiglio  regionale copia  di tali
atti e’  contemporaneamente inviata  all’ufficio di presidenza il
quale, ove  ritenga che non sia proponibile l’archiviazione degli
atti ai  sensi del  terzo comma  del presente  articolo, richiede
alla  Giunta   regionale  la   irrogazione  della  censura  o  la
trasmissione degli atti alla Commissione di cui all’art. 79.

Per i  dipendenti in  posizione di coordinatore di dipartimento o
di ufficio  le operazioni di cui ai commi primo, secondo, terzo e
quarto del  presente articolo sono svolte, quanto agli uffici del
Consiglio, dall’ufficio  di presidenza del Consiglio, quanto agli
uffici della  Giunta, dal  componente della Giunta incaricato del
settore nel  quale e’  inserito l’ufficio  a  norma  della  legge
sull’ordinamento degli  uffici della  Regione, quanto agli uffici
dell’organo di controllo, dal presidente dell’organo di controllo
o dai  presidenti delle  singole sezioni  decentrate  nell’ambito
delle rispettive competenze.

Per i  dipendenti di  cui all’art. 22 le operazioni attribuite al
coordinatore dal  presente articolo  sono effettuate dai soggetti
sulla base della cui richiesta si provvede alla loro assegnazione
agli uffici.

Per i  dipendenti in  posizione di  comando si  provvede ai sensi
dell’art. 30.

Per i  dipendenti  delle  aziende  e  degli  enti,  le  modalita’
necessarie saranno stabilite dalle relative leggi istitutive.

ARTICOLO 70
(Operazioni di competenza della Giunta regionale)

La Giunta  regionale ricevuti  gli  atti,  ove  non  ne  disponga
l’archiviazione ai  sensi dell’articolo  precedente e ritenga che
la sanzione  da irrogare  per il  fatto commesso  sia la censura,
provvede  direttamente.  Negli  altri  casi  invia  gli  atti  al
presidente della commissione per la valutazione del personale, di
cui al  successivo art.  79, per  le  operazioni  di  competenza,
dandone tempestiva notizia al dipendente.

I provvedimenti  di cui  al presente  articolo sono  presi  dalla
Giunta nel rispetto dell’art. 62, secondo comma dello Statuto.

ARTICOLO 71
(Nomina dell’istruttore e dei consulenti tecnici)

Il presidente della commissione, ricevuti gli atti, provvede alla
nomina di  un istruttore  scelto fra  i membri  della commissione
stessa e  se del  caso di  uno o piu’ consulenti tecnici estranei
all’amministrazione, dandone tempestiva notizia all’interessato.

I componenti  la commissione, l’istruttore e i consulenti tecnici
possono  essere   ricusati  nelle  ipotesi  stabilite  e  con  le
formalita’ previste rispettivamente dagli artt. 149 e 108 del DPR
10 gennaio 1957, n. 3.

I poteri e i compiti dell’istruttore e dei consulenti sono quelli
stabiliti dagli artt. 109 e 110 del
DPR 10 gennaio 1957, n. 3.

ARTICOLO 72
(Operazioni preliminari alla trattazione orale)

Terminate le  indagini, nel  termine di  cui all’articolo 110 del
DPR 10  gennaio 1957,  n. 3,  l’istruttore trasmette il fascicolo
del  procedimento   al  presidente   della  commissione   per  la
fissazione della data della seduta per la trattazione orale.

Il  presidente  provvede  tempestivamente  dandone  comunicazione
all’interessato.

Fra la data della comunicazione di cui al secondo comma e la data
della seduta  di cui al primo comma, devono intercorrere non meno
di 40  giorni liberi,  salvo che  il  dipendente  non  chieda  al
Presidente della  Commissione l’anticipazione  della  trattazione
orale.

Il dipendente  ha diritto  di prendere  visione  degli  atti  del
procedimento e  di estrarne  copia fino  a 10  giorni prima della
data fissata  per la  trattazione orale, nonche’ di far pervenire
alla segreteria  della commissione  eventuali scritti  o  memorie
difensive fino a 5 giorni prima della data stessa.

La trattazione orale si svolge con le modalita’ di cui agli artt.
112 commi primo, secondo, quarto, quinto e sesto e 115 del DPR 10
gennaio 1957,  n.  3.  L’istruttore  del  procedimento  funge  da
relatore.

ARTICOLO 73
(Diritto di difesa)

Il dipendente,  durante tutte le fasi del procedimento successive
alla contestazione  degli addebiti, ha diritto di farsi assistere
da   un    difensore   e    da   consulenti    tecnici   estranei
all’amministrazione,   ovvero    delegare   la   propria   difesa
all’associazione sindacale cui aderisce o conferisce mandato.

Il difensore  ed i  consulenti tecnici  di parte hanno diritto di
assistere a  tutte le  indagini. A  tal fine  l’istruttore  o  il
consulente tecnico  d’ufficio comunicano  al dipendente  o al suo
difensore, con  almeno 5  giorni di  anticipo, l’ora  e il giorno
fissati per l’assunzione delle prove.

Delle operazioni  compiute l’istruttore  redige processo  verbale
dando atto delle richieste formulate dai difensori.

L’impiegato prosciolto  ha diritto  al rimborso  integrale  delle
spese sostenute per provvedere alla sua difesa.

ARTICOLO 74
(Deliberazione)

La Commissione,  se ritiene che nessun addebito possa muoversi al
dipendente, lo dichiara nella deliberazione.

Se ritiene che gli addebiti siano in tutto o in parte sussistenti
propone alla Giunta regionale il provvedimento da adottare.

La deliberazione  motivata e’  stesa  dal  relatore  o  da  altro
componente  la   commissione  ed   e’  firmata   dal  presidente,
dall’estensore e dal segretario.

ARTICOLO 75
(Supplemento di indagini)

La Commissione, ove ritenga necessarie ulteriori indagini, rinvia
gli atti all’istruttore fissandogli un termine non superiore a 90
giorni per provvedere.

La Commissione  puo’ sempre assumere direttamente qualsiasi mezzo
di prova,  nel quale  caso stabilisce  con  ordinanza  la  seduta
dandone avviso  al dipendente  o al  suo  difensore  che  possono
assistervi e svolgere le loro deduzioni.

ARTICOLO 76
(Comunicazioni all’interessato)

Tutte le  comunicazioni al  dipendente sottoposto  a procedimento
disciplinare sono effettuate con le formalita’ stabilite all’art.
104 del DPR 10 gennaio 1957, n. 3.

ARTICOLO 77
(Estinzione del procedimento disciplinare)

Il procedimento  disciplinare si  estingue quando siano decorsi i
termini stabiliti  dagli articoli  precedenti per  il  compimento
delle singole  sue fasi, ovvero decorsi trenta giorni dall’ultimo
atto senza che nessun atto ulteriore sia stato compiuto.

Per quanto  non disposto  si applicano  i commi  secondo, terzo e
quarto dell’art. 120 del DPR 10 gennaio 1957, n. 3.

ARTICOLO 78
(Norme finali)

La sospensione  del  procedimento  disciplinare  in  pendenza  di
giudizio penale, i rapporti tra giudizio disciplinare e giudicato
amministrativo,   nonche’    la   riapertura   del   procedimento
disciplinare, sono  regolati dagli  artt. 117, 119, 121 e 122 del
DPR 10  gennaio 1957,  n. 3  in quanto applicabili e intendendosi
sostituito al Ministro la Giunta regionale.

Capo III
NORME COMUNI

ARTICOLO 79
(Commissione per la valutazione del personale)

All’inizio di  ogni legislatura  e comunque  entro novanta giorni
dalla data  di insediamento  del Consiglio  regionale, la  Giunta
regionale nomina una commissione per la valutazione del personale
costituita da:

a) il  Presidente della  Giunta o  un componente  della  medesima
   all’uopo delegato  con funzioni  di Presidente  e un supplente
   designato dallo stesso Presidente della Giunta;
b) tre  componenti effettivi  e tre  supplenti  eletti  con  voto
   limitato dal Consiglio regionale;
c) tre  componenti effettivi  e tre  supplenti  eletti  con  voto
   limitato dal personale.

Le modalita’  per la  elezione dei componenti di cui alla lettera
c)  verranno   stabilite  dalla   Giunta   di   intesa   con   le
rappresentanze sindacali del personale regionale.

Ai componenti  la commissione  che non siano dipendenti regionali
spetta per ogni riunione una indennita’ pari a quella corrisposta
ai membri elettivi degli organi regionali di controllo.

Per la  validita’ delle  riunioni e’ necessaria la presenza della
totalita’ dei componenti assegnati alla commissione. A tal fine i
componenti  supplenti   sostituiscono  i   componenti   effettivi
assenti.

Le proposte  sono approvate  se ottengono la maggioranza dei voti
dei presenti.

Le  funzioni  di  segretario  sono  espletate  da  un  dipendente
regionale designato dalla Giunta.

TITOLO V
TRATTAMENTO ECONOMICO

ARTICOLO 80
(Stipendio)

Al personale  del  ruolo  unico  regionale  spetta  lo  stipendio
iniziale  annuo   lordo  di   cui  alla   allegata   tabella   D,
corrispondente ai  parametri 100,  110, 130,  135, 175,  220, 300
inglobante qualsiasi retribuzione per prestazioni a carattere sia
continuativo che  occasionale,  ad  eccezione  del  compenso  per
lavoro straordinario  e della  indennita’ di  funzione di  cui al
successivo art. 81.

Allo  stesso   personale   spettano   l’aggiunta   di   famiglia,
l’indennita’ integrativa speciale e la tredicesima mensilita’ con
i criteri stabiliti per i dipendenti dello Stato.

Il personale inquadrato in fascia funzionale superiore alla prima
consegue, dopo  due anni  di servizio  prestato  con  merito,  lo
stipendio corrispondente  rispettivamente ai  parametri 125, 145,
180, 230, 290 e 350.

ARTICOLO 81
(Indennita’ di funzione)

Al dipendente cui venga attribuita la funzione di coordinatore di
ufficio o  di dipartimento  compete, per la durata dell’incarico,
la somma  di lire  600.000 annue  da corrispondersi in dodicesimi
posticipati.

ARTICOLO 82
(Progressione   economica    nell’ambito   di   ciascuna   fascia
funzionale)

Salvo quanto  previsto dagli  artt. 57, commi quinto e sesto, 61,
terzo  comma,   62,  secondo   comma  e  63,  secondo  comma,  la
progressione economica  nell’ambito di ciascuna fascia funzionale
si articola:

a) in scatti periodici biennali del 2,5 per cento dello stipendio
   iniziale,  purche’   il  servizio  sia  stato  prestato  senza
   demerito;
b) in  due classi  di stipendio  raggiungibili rispettivamente al
   terzo e  all’ottavo anno di servizio prestato con merito, pari
   rispettivamente al  20 per  cento e  al  15  per  cento  dello
   stipendio iniziale in aggiunta agli scatti biennali.

Gli scatti  biennali periodici e le classi di stipendio di cui al
primo comma sono calcolati, per i dipendenti inquadrati in fascia
funzionale superiore  alla  prima,  sulla  base  dello  stipendio
conseguito ai sensi del terzo comma dell’art. 80.

Resta comunque  salva l’applicazione  di particolari disposizioni
di legge in vigore per i dipendenti pubblici.

ARTICOLO 83
(Trattamento  per   missioni   fuori   sede   e   indennita’   di
trasferimento)

Al personale  inviato in  missione fuori  dell’ordinaria sede  di
servizio spetta,  oltre al  rimborso delle  spese di viaggio, una
indennita’ di  trasferta per  ogni giorno di assenza dalla sede o
per frazioni eccedenti le 6 ore.

Al personale comandato ai sensi dell’art. 30 della presente legge
compete una indennita’ di trasferimento.

Il trattamento  economico di  missione e  di trasferimento  sara’
disciplinato da apposita legge regionale.

ARTICOLO 84
(Compensi per  partecipazioni a  commissioni e per l’assolvimento
di particolari incarichi)

Gli importi  dei compensi  e dei  gettoni che  dovrebbero  essere
liquidati ai  dipendenti designati dall’amministrazione regionale
a partecipare  a commissioni  o a consigli di amministrazione, ad
assolvere  incarichi   commissariali  o   comunque   a   compiere
prestazioni nell’interesse di altri enti, ivi compresi gli enti e
le societa’ di cui agli artt. 57 e 58 dello Statuto, sono versati
dagli enti medesimi alla tesoreria della Regione.

ARTICOLO 85
(Trattamento economico  in caso  di passaggio a fascia funzionale
superiore)

Al dipendente che, a seguito di concorso, venga inquadrato in una
fascia  funzionale  superiore  spetta  il  trattamento  economico
iniziale relativo  a tale  fascia, aumentato degli scatti e delle
classi di stipendio corrispondenti all’anzianita’ posseduta nella
fascia  funzionale  inferiore,  ridotta  moltiplicandola  per  il
rapporto fra il parametro regionale relativo a tale ultima fascia
e quello  relativo alla  fascia funzionale  superiore nella quale
sia inquadrato.

Nel caso  in cui,  a seguito del passaggio alla fascia funzionale
superiore, il  trattamento economico,  determinato ai  sensi  del
primo comma,  risulti inferiore  a quello anteriormente posseduto
dal dipendente, questo conserva la differenza a titolo di assegno
ad personam,  pensionabile e  riassorbibile con  la  progressione
economica orizzontale e con eventuali miglioramenti economici.

ARTICOLO 86
(Determinazione del valore orario e giornaliero)

Il valore  orario della  retribuzione e’  determinato in  base al
seguente rapporto:  stipendio annuo  in godimento  piu’ scatti  e
classi stipendiali  ed eventuale  indennita’ diviso per il numero
delle ore di servizio settimanale moltiplicate per cinquantadue.

Il valore giornaliero della retribuzione si ottiene moltiplicando
il valore  orario per  la media delle ore di servizio giornaliero
dei giorni lavorativi della settimana.

ARTICOLO 87
(Retribuzione del lavoro straordinario)

La retribuzione oraria del lavoro straordinario viene determinata
maggiorando del 25 per cento, per il lavoro straordinario diurno,
e del  50 per  cento, per  il  lavoro  straordinario  notturno  e
festivo, il  valore orario  della retribuzione  calcolato a norma
del precedente art. 86 della presente legge.

ARTICOLO 88
(Trattamento di assistenza, previdenza e quiescenza)

Ai  fini   del  trattamento  assistenziale,  previdenziale  e  di
quiescenza,  il  personale  regionale  e’  iscritto  all’Istituto
Nazionale  per  l’Assistenza  ai  dipendenti  degli  Enti  locali
(INADEL), e  alla Cassa  per le pensioni ai dipendenti degli Enti
locali (CPDEL).

La Regione assicura ai propri dipendenti la corresponsione di una
indennita’ di  fine rapporto nella misura determinata dall’art. 4
della legge 8-3-1968, numero 152 e sue successive modifiche, ogni
qualvolta alla  cessazione del  rapporto di  impiego non  vi  sia
diritto per  il  dipendente,  secondo  la  legislazione  relativa
all’INADEL, di  percepire l’indennita’ premio di servizio o altra
indennita’ di questa sostitutiva.

TITOLO VI
CESSAZIONE DEL RAPPORTO

ARTICOLO 89
(Casi di cessazione del rapporto)

La cessazione  dal servizio,  oltre che per destituzione ai sensi
degli artt. 64 e 65, puo’ aversi:

a) per dimissioni;
b) per decadenza;
c) per dispensa;
d) per collocamento a riposo.

ARTICOLO 90
(Dimissioni)

Il dipendente puo’ in qualsiasi momento dimettersi dal servizio.

Le dimissioni  devono essere  presentate in  forma  scritta  alla
Giunta entro  30 giorni  prima della  data in  cui il  dipendente
intende lasciare  il servizio.  La Giunta  provvede nel  rispetto
dell’art. 62, secondo comma dello Statuto.

L’accettazione delle  dimissioni puo’  essere rifiutata  soltanto
quando sia in corso procedimento disciplinare.

Se entro  trenta giorni  dalla presentazione  delle dimissioni la
Giunta non  abbia provveduto  a comunicarne  l’accettazione o  il
rifiuto, queste si intendono accettate.

Si applicano, quanto alle dimissioni dell’impiegata coniugata, le
norme di cui all’art. 126 del DPR 10 gennaio 1957, n. 3.

ARTICOLO 91
(Decadenza dall’impiego)

Il dipendente incorre nella decadenza dall’impiego:

a) qualora  perda la  cittadinanza italiana  o il  godimento  dei
   diritti civili e politici;
b) quando  non assuma  o non  riassuma servizio  entro il termine
   prefissogli ovvero rimanga assente dal servizio per un periodo
   non inferiore a 15 giorni senza giustificato motivo;
c) quando  non ottemperi all’ordine di trasferimento o di comando
   o di esercizio di nuove mansioni eventualmente assegnategli ai
   sensi dell’art. 25;
d) nell’ipotesi di cui all’art. 53;
e) quando  l’impiego   sia stato  conseguito con la produzione di
   documenti falsi o viziati da invalidita’ insanabile.

La decadenza  dall’impiego non comporta la perdita del diritto al
trattamento di quiescenza.

ARTICOLO 92
(Disponibilita’)

Il dipendente  e’ collocato  in disponibilita’  nel caso previsto
dall’art. 25, terzo comma, della presente legge.

Nei  casi   in  cui   occorre  procedere   al   collocamento   in
disponibilita’, la  Giunta, nel  rispetto dell’art.  62,  secondo
comma dello  Statuto, designa  in relazione  alle  diverse  fasce
funzionali i dipendenti da porre in tale posizione, tenendo conto
dell’anzianita’ di  servizio e  delle eventuali  richieste  degli
interessati. A  parita’ di  anzianita’ e’ posto in disponibilita’
il dipendente con minori carichi familiari.

Il  dipendente   in  disponibilita’  e’  esonerato  dal  prestare
servizio. Allo  stesso competono  lo stipendio  e gli assegni per
carichi di famiglia con esclusione di qualsiasi compenso speciale
o per prestazioni di carattere straordinario.

Il dipendente  in disponibilita’ e’ richiamato in servizio quando
entro due  anni dalla  data del collocamento in tale posizione si
liberi in  organico un  posto appartenente alla fascia funzionale
che implichi  svolgimento di mansioni corrispondenti a quelle per
le quali e’ stato assunto o alle quali risulti comunque idoneo.

Il dipendente  puo’, a domanda, essere provvisoriamente assegnato
ad uno  dei posti  resisi disponibili ai sensi dell’art. 27 anche
se implicante lo svolgimento di compiti corrispondenti a mansioni
di fascia  funzionale inferiore  a  quella  di  appartenenza.  Il
richiamo temporaneo  in servizio  sospende il decorso del termine
per il computo del periodo massimo di disponibilita’.

Il dipendente collocato in disponibilita’ che sia in possesso dei
necessari requisiti,  puo’, a  domanda e  nei limiti dei posti in
organico, essere stabilmente adibito a mansioni corrispondenti ad
una fascia  funzionale inferiore  a quella  di  appartenenza  con
conservazione ad personam del trattamento economico in godimento.

Il dipendente  in disponibilita’  e’ dispensato  dal servizio ove
allo scadere dei due anni non sia stato richiamato in servizio.

Il periodo di servizio trascorso in disponibilita’ e’ considerato
utile a tutti gli effetti.

ARTICOLO 93
(Dispensa dal servizio)

La dispensa  dal servizio e’ disposta per motivi di salute, salvo
che il  dipendente non sia diversamente utilizzato ai sensi degli
artt. 26 e 92 della presente legge.

Le condizioni  di salute  del dipendente proposto per la dispensa
sono accertate con le modalita’ di cui all’art. 44.

La dispensa dal servizio non puo’ essere disposta se non dopo che
il dipendente  abbia esaurito il periodo di disponibilita’ di cui
all’art. 92  o il  periodo di  aspettativa di  cui  all’art.  44,
tranne che  in  questo  ultimo  caso  il  dipendente  non  chieda
l’anticipazione del provvedimento di dispensa.

ARTICOLO 94
(Collocamento a riposo)

Il dipendente  e’ collocato  a riposo di ufficio dal primo giorno
del mese  successivo a  quello del  compimento del  40mo anno  di
servizio utile  a pensione,  e comunque non oltre il primo giorno
del mese  successivo a  quello del  compimento del  65mo anno  di
eta’.

ARTICOLO 95
(Riammissione in servizio)

Il  dipendente   cessato  dal  servizio,  per  dimissioni  o  per
decadenza dall’impiego  nei casi  previsti dalle lettere b), c) e
d) dell’art.  91, puo’  essere riammesso  in servizio  a  domanda
compatibilmente  con   le  disponibilita’   dei   posti   vacanti
annualmente in  organico in  limiti non superiori al 10 per cento
degli stessi.

Puo’ essere  riammessa in  servizio, con  le modalita’  di cui al
comma precedente, la dipendente dichiarata decaduta a causa della
perdita della  cittadinanza italiana  verificatasi a  seguito  di
matrimonio contratto  con cittadino  straniero che  abbia di  poi
riacquistato la  cittadinanza  per  effetto  dell’annullamento  o
della cessazione degli effetti civili del matrimonio.

Il dipendente  riammesso in  servizio e’  collocato nella  stessa
fascia funzionale  a cui  apparteneva al momento della cessazione
dal  servizio   con  decorrenza   di  anzianita’  dalla  data  di
riammissione.

TITOLO VII
NORME TRANSITORIE

ARTICOLO 96
(Inquadramento del personale trasferito)

Il personale trasferito dallo Stato e da altri enti pubblici alla
Regione a  norma dell’art. 17 della legge 16 maggio 1970, n. 281,
e’ inquadrato,  con effetto  dall’inizio del  servizio presso  la
Regione, in una delle fasce funzionali previste dall’art. 1 della
presente legge,  in  conformita’  ai  criteri  di  corrispondenza
fissati nella  allegata tabella  C e con le mansioni che verranno
determinate dalla  commissione paritetica per l’inquadramento, di
cui al  successivo art.  104, con  riguardo al  tipo di  mansioni
svolte presso  lo Stato,  gli enti  di provenienza  o  presso  la
Regione.

A detto  personale spetta il trattamento economico iniziale della
fascia funzionale di inquadramento nel ruolo regionale aumentato:

a) se di ruolo anteriormente all’applicazione dei benefici recati
   dall’art. 68  del DPR  30-6-1972, n. 748, degli scatti e delle
   classi di  stipendio  corrispondenti  agli  anni  di  servizio
   prestati presso  lo Stato o gli enti di provenienza valutati a
   norma del successivo art. 98 della presente legge;
b) se  non di  ruolo anteriormente  all’applicazione dei benefici
   recati dall’art.  68 del DPR 30-6-1972, n. 748, degli scatti e
   delle classi di stipendio corrispondenti agli anni di servizio
   prestati  presso  lo  Stato  o  gli  enti  di  provenienza  in
   posizione di fuori ruolo ridotti alla meta’.

ARTICOLO 97
(Inquadramento del personale di ruolo comandato)

Il personale  dello Stato,  degli enti  locali e degli altri enti
pubblici comandato  alla Regione a norma dell’art. 65 della legge
10 febbraio  1953, n.  62, e’  inquadrato, a domanda, con effetto
dall’inizio del  servizio presso  la Regione,  in una delle fasce
funzionali  previste   dall’art.  1   della  presente  legge,  in
conformita’ ai  criteri di  corrispondenza fissati  nell’allegata
tabella C  e con  le  mansioni  che  verranno  determinate  dalla
commissione paritetica  per l’inquadramento  di cui al successivo
art. 104,  con riguardo  al tipo  di mansioni  svolte  presso  lo
Stato, gli enti di provenienza o presso la Regione.

La domanda dovra’ essere presentata entro 30 giorni dalla data di
entrata in vigore della presente legge al Presidente della Giunta
regionale   mediante   lettera   raccomandata   con   avviso   di
ricevimento.

A detto  personale spetta il trattamento economico iniziale della
fascia funzionale di inquadramento nel ruolo regionale, aumentato
delle classi e degli scatti di stipendio corrispondenti agli anni
di servizio  prestati presso  lo Stato  o l’ente  di provenienza,
valutati a norma del successivo art. 98 della presente legge.

I benefici  previsti dall’art. 68 del DPR 30 giugno 1972, n. 748,
in favore  del personale  statale trasferito  alla  Regione  sono
estesi prima  dell’inquadramento al  personale di ruolo comandato
alla Regione o trasferito da altri enti pubblici.

ARTICOLO 98
(Valutazione del  servizio prestato  nello Stato  o nell’ente  di
provenienza)

Agli effetti  degli artt.  96, secondo comma lett. a) e 97, terzo
comma, della presente legge, gli anni di servizio prestati presso
lo Stato o presso gli altri enti di provenienza sono valutati per
il 100  per cento  se il  servizio e’  stato prestato nell’ambito
della  stessa   carriera,  per   il  75  per  cento  se  prestato
nell’ambito di  carriera immediatamente inferiore e per il 55 per
cento se prestato in altre carriere.

Nei casi  in cui a seguito dell’applicazione dell’art. 68 del DPR
30-6-1972, n.  748, il  dipendente venga inquadrato in una fascia
funzionale  superiore   a  quella  corrispondente,  nell’allegata
tabella C),  alla qualifica posseduta presso lo Stato o gli altri
enti  di   provenienza  anteriormente  all’applicazione  di  tale
beneficio, l’anzianita’  virtuale determinata  ai sensi del primo
comma del presente articolo verra’ ridotta moltiplicandola per il
rapporto fra  il parametro regionale inferiore e quello superiore
delle fasce funzionali nelle quali sono ripartite le qualifiche o
le categorie di una medesima carriera.

ARTICOLO 99
(Inquadramento del personale non di ruolo comandato)

Il personale  non di  ruolo comandato o temporaneamente assegnato
alla Regione  in attesa  di  formale  procedura  di  comando,  e’
inquadrato, a  domanda,  con  effetto  dall’inizio  del  servizio
presso  la  Regione,  in  una  delle  fasce  funzionali  previste
dall’art. 1  della presente  legge con  le modalita’ stabilite al
primo e secondo comma dell’art. 97.

A detto  personale spetta il trattamento economico iniziale della
fascia funzionale di inquadramento nel ruolo regionale, aumentato
delle classi e degli scatti di stipendio corrispondenti agli anni
di servizio  fuori ruolo  prestato presso  l’ente di  provenienza
ridotti alla meta’.

I benefici previsti dall’art. 68 del DPR 30 giugno 1972 n. 748 in
favore del  personale statale trasferito alla Regione sono estesi
prima dell’inquadramento al personale non di ruolo comandato alla
Regione o trasferito da altri enti pubblici.

ARTICOLO 100
(Idoneita’  alle   fasce  funzionali   superiori  a   quella   di
inquadramento)

I dipendenti  da inquadrare  nei ruoli  regionali  ai  sensi  dei
precedenti artt. 96, 97 e 99, che alla data del 30-4-1973 abbiano
svolto  presso   gli  uffici   regionali  per   almeno  sei  mesi
continuativi mansioni  proprie di una fascia funzionale superiore
a quella  di inquadramento,  assegnate loro dai competenti organi
regionali o accertate dalla commissione di cui all’art. 104 e che
abbiano continuato  a svolgere dette mansioni fino all’entrata in
vigore  della   presente  legge,   possono  chiedere   di  essere
inquadrati nella  fascia funzionale  corrispondente alle mansioni
transitoriamente svolte.

Le relativa domanda dovra’ essere presentata nei termini e con le
modalita’ stabilite  al secondo  comma  dell’art.  97,  e  dovra’
essere   corredata    da   idonea    documentazione   comprovante
l’assegnazione e lo svolgimento delle mansioni superiori.

L’inquadramento nella fascia funzionale spettante e’ disposto col
provvedimento di  cui all’art. 106, sentita la commissione di cui
all’art. 104.

Al personale  inquadrato nella  fascia  funzionale  superiore  ai
sensi del presente articolo, l’anzianita’ virtuale determinata ai
sensi del  primo e secondo comma dell’art. 98 ovvero ai sensi del
secondo  comma,  lett.  b)  dell’art.  96  o  del  secondo  comma
dell’art. 99,  e’ ridotta  moltiplicandola per il rapporto fra il
parametro corrispondente  alla fascia  funzionale originariamente
posseduta e quello corrispondente alla fascia funzionale di nuovo
inquadramento.

ARTICOLO 101
(Inquadramento  degli   esperti  incaricati  per  le  eccezionali
esigenze di primo funzionamento degli uffici)

Coloro ai  quali sono  stati  conferiti,  dai  competenti  organi
regionali, determinati  incarichi di consulenza a partire da data
non successiva  al 31-12-1972,  sono inquadrati  nel ruolo  unico
regionale, a  domanda,  da  presentarsi  nei  termini  e  con  le
modalita’ di  cui al  secondo comma  dell’art. 97,  sempre che la
consulenza sia  stata prestata  continuativamente, per almeno tre
mesi, in collaborazione diretta con gli uffici regionali, non sia
stata interrotta  e perduri  alla data di entrata in vigore della
presente  legge.   L’inquadramento  e’  effettuato  nella  fascia
funzionale le  cui mansioni  siano assimilabili  alle prestazioni
richieste  negli   atti  di   incarico,  secondo   i  criteri  di
corrispondenza che  verranno determinati dalla commissione di cui
all’art. 104.

Gli   effetti    giuridici   ed    economici   dell’inquadramento
retroagiscono alla  data di  inizio del  rapporto di  consulenza,
salvo, per  quanto concerne le retribuzioni pregresse, il diritto
dell’Amministrazione di opporre il conguaglio con i compensi gia’
corrisposti in base agli incarichi.

Agli esperti  gia’ componenti la segreteria tecnica del disciolto
Comitato regionale  per la Programmazione economica della Toscana
(CRPET), inquadrati ai sensi delle disposizioni che precedono, e’
inoltre  riconosciuta,   ai  soli   effetti  della   progressione
economica, un’anzianita’ convenzionale nella fascia funzionale di
inquadramento pari alla meta’ del periodo di attivita’ prestato a
favore del suddetto Comitato.

Agli effetti  di cui  al primo  comma del  presente articolo,  la
durata   degli    incarichi   e’   prorogata   fino   alla   data
dell’inquadramento.

ARTICOLO 102
(Inquadramento  di   personale  non   compreso  nelle  precedenti
disposizioni)

Il personale  comunque in  servizio presso  gli uffici regionali,
non compreso  fra quello  di cui ai precedenti artt. 96, 97, 99 e
101, e  che tale  servizio abbia  prestato continuativamente  per
almeno sei  mesi alla  data del  31-3-1973, e continui a svolgere
alla  data   di  entrata  in  vigore  della  presente  legge,  e’
inquadrato, a  domanda, in  una delle  fasce funzionali  previste
dall’art. 1  della presente legge, con le modalita’ stabilite dal
primo e  secondo comma  dell’art.  97,  e  con  decorrenza,  agli
effetti giuridici  ed economici,  dalla data di entrata in vigore
della presente  legge. A  detto personale  spetta il  trattamento
economico iniziale  della fascia  funzionale di inquadramento nel
ruolo regionale.

ARTICOLO 103
(Valutazione del  servizio del personale previsto dagli artt. 101
e 102)

Il servizio  di ruolo  prestato presso lo Stato e presso gli enti
locali o  gli altri  enti pubblici  dal personale  inquadrato  ai
sensi degli  artt. 101,  primo comma  e 102,  e’ valutato  con  i
criteri di  cui all’art.  98 qualora  non  vi  sia  soluzione  di
continuita’ tra  i predetti  servizi  e  il  servizio  presso  la
Regione.

ARTICOLO 104
(Commissione paritetica per l’inquadramento)

Entro 30  giorni dalla  data di  entrata in vigore della presente
legge la  Giunta regionale  nomina una commissione paritetica per
le operazioni di cui agli artt. 96, 97, 99, 100, 101, 102 e 103.

La commissione  e’ composta  dal Presidente  della Giunta  o  suo
delegato, che la presiede, da due Consiglieri regionali designati
dal Consiglio  regionale  con  voto  limitato  e  da  tre  membri
designati  congiuntamente   dalle  organizzazioni  sindacali  del
personale regionale.

Ai lavori  della commissione  sara’  data  pubblicita’  ai  sensi
dell’art. 60 dello Statuto.

ARTICOLO 105
(Assegno ad personam)

Il personale  trasferito o  comandato che  goda,  a  norma  delle
vigenti  disposizioni,  di  un  trattamento  economico  tabellare
superiore  a   quello  iniziale   della  fascia   funzionale   di
inquadramento nel  ruolo regionale,  maggiorato  degli  scatti  e
delle classi  di stipendio  conseguenti alla  applicazione  delle
norme di  cui al  precedente articolo  98, mantiene la differenza
come assegno  ad personam,  pensionabile e  riassorbibile con  le
classi di  stipendio o  con  futuri  miglioramenti.  Il  predetto
trattamento economico  e’ soggetto agli scatti periodici biennali
del 2,50 per cento.

ARTICOLO 106
(Provvedimento di inquadramento)

L’inquadramento  e’   disposto  con  provvedimento  della  Giunta
regionale, emesso  nel rispetto dell’articolo 62 dello Statuto, e
comunicato personalmente al dipendente.

In  tale   provvedimento  dovranno   essere  specificatamente   e
separatamente indicati:

- la fascia funzionale di inquadramento;
- la retribuzione mensile ed annua lorda e netta;
- l’anzianita’ riconosciuta nel ruolo regionale;
- le mansioni attribuite;
- l’ufficio  o il  dipartimento regionale  cui il  dipendente  e’
  assegnato.

Avverso al  provvedimento di inquadramento e’ ammessa opposizione
da  presentarsi,   con  lettera   raccomandata  con   avviso   di
ricevimento, al  Presidente della  Giunta entro  30 giorni  dalla
comunicazione di cui al primo comma del presente articolo.

Entro 60  giorni la  Giunta decide  sull’opposizione, sentita  la
commissione paritetica di cui al precedente art. 104.

ARTICOLO 107
(Stipendio e  progressione economica  del personale  di cui  agli
articoli 96 e seguenti)

Il personale  inquadrato ai  sensi degli  artt. 96, 97, 99, 101 e
102 consegue, dopo un anno di servizio presso la Regione prestato
con merito,  in relazione  alle fasce  funzionali indicate  nella
allegata tabella D, lo stipendio corrispondente ai parametri 100,
130, 150,  180, 230,  290 e  350, anche  agli effetti del calcolo
degli scatti periodici biennali e delle classi di stipendio.

Tale personale  usufruisce, in  aggiunta a  quanto  previsto  dal
primo comma,  lett. b)  dell’art. 82,  di una ulteriore classe di
stipendio,  raggiungibile   al  ventiduesimo   anno  di  servizio
prestato con  merito, pari  al 12,5  per cento dello stipendio di
cui al comma precedente.

ARTICOLO 108
(Trattamento di assistenza, previdenza e quiescenza)

La Regione  riconosce, a  tutti gli  effetti, al personale di cui
agli artt.  96 e  97 l’anzianita’  e il servizio utili a pensione
compresi quelli  riscattati o  che saranno  riscattati, assumendo
altresi’ in proprio, per quanto le compete, gli impegni di natura
assistenziale e  previdenziale relativi  a tutto  il personale in
servizio alla data della entrata in vigore della presente legge.

Nelle more  del perfezionamento della ricostruzione delle singole
posizioni assicurative  presso la  CPDEL, la Regione garantisce e
liquida  al   dipendente  a  titolo  di  acconto  un  trattamento
complessivo di pensione non inferiore a nove decimi di quello che
la CPDEL  o il Ministero del Tesoro corrisponderebbe a parita’ di
servizio.

Ai  fini   della  liquidazione  del  trattamento  di  quiescenza,
dell’indennita’ di  buona  uscita  e  della  ricostruzione  della
posizione assicurativa,  i  rapporti  finanziari  conseguenti  al
passaggio  alla  Regione  del  personale  di  cui  ai  precedenti
articoli  verranno   regolati  con   successivi  accordi  tra  le
amministrazioni di  provenienza,  gli  istituti  e  le  casse  di
assistenza e di previdenza e la Regione.


NORME FINALI

ARTICOLO 109
(Rinvio)

Per quanto  non espressamente  previsto dalla  presente legge  si
applicano le  norme del  DPR 10  gennaio 1957  n. 3  e successive
modificazioni, in quanto applicabili.

ARTICOLO 110
(Oneri finanziari)

L’onere derivante dall’attuazione della presente legge per l’anno
1973 fara’  carico ai  capitoli 00400  - 01600  - 06800 - 08800 -
14000 -  18500 dello stato di previsione della spesa del Bilancio
1973.

L’onere derivante  dall’applicazione delle  norme della  presente
legge sulla  decorrenza del trattamento economico fara’ carico ai
capitoli 2  - 4 - 31 - 39/1 - 40/22 - 45/1 - 48/1 - 48/11 e 48/21
dello stato  di previsione della spesa del Bilancio di previsione
1972.

L’onere derivante  dall’attuazione della  presente  legge  per  i
successivi esercizi fara’ carico ai corrispondenti capitoli dello
stato di previsione della spesa di ogni singolo anno finanziario.



