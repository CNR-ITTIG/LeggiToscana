ARTICOLO 1
(Oggetto delle Tasse)

I  provvedimenti   amministrativi  e   gli  altri  atti  elencati
nell’annessa   tariffa    adottati    dalla    Regione    Toscana
nell’esercizio delle  proprie funzioni,  ad essa trasferite con i
Decreti del Presidente della Repubblica 14 gennaio 1972, n. 1, 14
gennaio 1972, n. 2, 14 gennaio 1972, n. 3, 14 gennaio 1972, n. 4,
14 gennaio 1972, n. 5, 14 gennaio 1972, n. 6, 15 gennaio 1972, n.
7, 15 gennaio 1972, n. 8, 15 gennaio 1972, n. 9, 15 gennaio 1972,
n. 10,  15 gennaio  1972, n.  11, sono  soggetti alle tasse sulle
concessioni  regionali,   attribuite  alle   Regioni  a   Statuto
ordinario ai  sensi dell’art.  3 della  legge 16  maggio 1970, n.
281, e  istituite dalla Regione Toscana con la legge regionale 30
dicembre 1971, n. 2, nella misura indicata nella tariffa stessa.

ARTICOLO 2
(Modalita’ di pagamento)

Le tasse sulle concessioni regionali alle quali sono soggetti gli
atti specificati  nella tariffa,  che fa  parte integrante  della
presente  legge,   si  corrispondono   in  modo   ordinario,  con
versamento sul  conto corrente  postale n.  5/1205 intestato alla
Regione Toscana.

Gli importi  affluiranno all’Ufficio  del Registro  per le  Tasse
sulle  concessioni   governative  di  Roma,  di  cui  al  Decreto
Ministeriale  12   dicembre  1972,   il  quale   provvedera’   ad
accreditare tali importi alla Regione Toscana.

Quando la misura delle tasse dipende dalla popolazione dei Comuni
o  dei   centri  abitati,   questa  e’  calcolata  in  base  alla
classificazione ed  ai  dati  dell’ultimo  censimento  pubblicati
nella Gazzetta Ufficiale.

ARTICOLO 3
(Riscossione coattiva)

Per  la   riscossione  coattiva  delle  tasse  sulle  concessioni
regionali  e   delle  relative   sopratasse   si   applicano   le
disposizioni del  Testo Unico  approvato  con  regio  decreto  14
aprile 1910, n. 639.

ARTICOLO 4
(Effetti del  mancato o  ritardato pagamento  delle  tasse  sulle
concessioni regionali)

Gli atti  per i quali sono dovute le tasse non sono efficaci sino
a quando queste non siano state pagate.

ARTICOLO 5
(Sanzioni)

Le sanzioni  per  chi  esercita  un’attivita’  per  la  quale  e’
necessario un  atto soggetto  a tassa sulle concessioni regionali
senza aver ottenuto l’atto stesso dalla Regione Toscana o assolta
la relativa  tassa, sono quelle previste dall’art. 14 della legge
regionale 30 dicembre 1971, n. 2.

ARTICOLO 6
(Competenze per  l’accertamento delle  infrazioni e  ripartizione
del provento delle pene pecuniarie)

L’accertamento delle infrazioni e’ attribuito alle persone di cui
all’art. 7 della legge regionale 30 dicembre 1971, n. 2.

Le somme  riscosse per le pene pecuniarie previste dalla presente
legge sono  ripartite a norma della legge 7 febbraio 1951, n. 168
e successive disposizioni.

ARTICOLO 7
(Decadenza e rimborsi)

L’accertamento delle  violazioni alle  norme del  Titolo II della
legge 30  dicembre 1971, n. 2, nonche’ della presente legge, puo’
essere eseguito entro il termine di 3 anni, decorrenti dal giorno
nel quale e’ stata commessa la violazione.

Il  contribuente   puo’  chiedere   al  Presidente  della  Giunta
regionale la restituzione delle tasse sulle concessioni regionali
erroneamente pagate, entro il termine di decadenza di tre anni, a
decorrere  dal  giorno  del  pagamento  o,  in  caso  di  rifiuto
dell’atto sottoposto  a tassa, dalla data della comunicazione del
rifiuto stesso.

Nonostante l’inutile  decorso del  termine di cui al primo comma,
l’atto per  il quale  non sia  stata corrisposta  la tassa  sulle
concessioni regionali  non acquista  efficacia fino  a quando  la
tassa stessa non venga corrisposta.

In tal  caso non  sono  dovute  le  sanzioni  per  il  mancato  o
ritardato pagamento.

ARTICOLO 8

Per quanto  non previsto dalla presente legge, dispone il Decreto
del Presidente  della Repubblica  26 ottobre  1972,  n.  641  che
disciplina le tasse sulle concessioni governative.

