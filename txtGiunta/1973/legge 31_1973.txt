LEGGE REGIONALE   N. 31 DEL 08-05-1973
REGIONE TOSCANA
Bilancio di previsione per l' anno finanziario 1973.
Fonte: BOLLETTINO UFFICIALE DELLA REGIONE TOSCANA
N. 21
del 8 maggio 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Lo stato di previsione delle entrate della Regione
per l' anno finanziario 1973, annesso alla presente legge
(Tabella n. 1), è  approvato in L. 108.242.459.207,
di cui L. 40.000.000.000 previsti nel Titolo V condizionati
alla contrazione di mutui.

              
                

              
            

ARTICOLO 2

Sono autorizzate, secondo le leggi in vigore, l' accertamento,
la riscossione ed il versamento nella Cassa
della Regione, delle imposte, delle tasse e di ogni altra
entrata spettante nell' anno finanziario 1973.

              
                

              
            

ARTICOLO 3

Lo stato di previsione della spesa della Regione
per l' anno finanziario 1973, annesso alla presente legge
(Tabella n. 2), è  approvato in L. 108.242.459.207,
di cui L. 40.000.000.000, previsti nel Titolo II,
potranno essere spesi solo dopo la contrazione di
mutui di cui al Titolo V dello stato di previsione
dell' entrata.

              
                

              
            

ARTICOLO 4

E' autorizzato il pagamento delle spese della Regione
per l' anno finanziario 1973 entro i limiti dello
stato di previsione indicato all' art. 3.

              
                

              
            

ARTICOLO 5

E' approvato il quadro generale riassuntivo del
bilancio della Regione per l' anno finanziario 1973
annesso alla presente legge.

              
                

              
            

ARTICOLO 6

Sono considerate spese obbligatorie e d' ordine ai
sensi e per gli effetti dell' art. 40 del RD 18 novembre
1923, n. 2440, quelle descritte nell' elenco n. 1
annesso alla presente legge.

              
                

              
            

ARTICOLO 7

La Giunta Regionale è  autorizzata a disporre il
prelevamento di somme dal fondo di riserva per le
spese obbligatorie e d' ordine (capitolo 25500) e la
loro iscrizione ai capitoli di bilancio indicati nell' elenco
n. 1 annesso alla presente legge.

              
                

              
            

ARTICOLO 8

Per gli effetti di cui all' art. 41, secondo comma,
del RD 18- 11- 1923, n. 2440, sono considerate spese
occorrenti per la restituzione di somme avute in deposito
e per il pagamento di quote di entrate devolute
ad enti ed istituti o di somme comunque percette
per conto di terzi, quelle indicate nell' elenco n. 2
annesso alla presente legge.

La Giunta Regionale è  autorizzata ad iscrivere
nella parte passiva del bilancio, in corrispondenza
con gli accertamenti dell' entrata, le somme occorrenti
per la regolazione delle spese di cui al precedente
comma.

              
                

              
            

ARTICOLO 9

La Giunta Regionale è  autorizzata a disporre il
prelevamento di somme dal fondo di riserva per
spese impreviste (capitolo 25600) e la loro iscrizione
ai vari capitoli del bilancio o a capitoli nuovi, in
conformità  ai criteri che disciplinano l' impiego del
<< Fondo di riserva per le spese impreviste >> di cui
all' art. 42 del RD 18- 11- 1923, n. 2440.

Le deliberazioni della Giunta che dispongono prelevamenti
dal fondo di cui al comma precedente devono
essere pubblicate nel Bollettino Ufficiale della
Regione e presentate entro 30 giorni dalla pubblicazione
al Consiglio per la convalidazione con legge
regionale.

              
                

              
            

ARTICOLO 10

La Giunta Regionale è  autorizzata a disporre l' istituzione
di appositi capitoli nello stato di previsione
della spesa e l' iscrizione ad essi - in relazione agli
accertamenti effettuati sui corrispondenti capitoli dello
stato di previsione dell' entrata, istituiti in conformità 
alla specifica destinazione data loro dai competenti
Ministeri - dei fondi eventualmente assegnati dallo
Stato in favore della Regione per l' esercizio delle
funzioni delegate o in applicazione di particolari disposizioni
legislative.
 La presente legge regionale è  pubblicata sul Bollettino
Ufficiale della Regione. E' fatto obbligo a chiunque
spetti di osservarla e farla osservare come legge
della Regione Toscana.
 La presente legge dichiarata urgente per gli effetti
e con le modalità  di cui al secondo comma dell'
articolo 127 della Costituzione e dell' articolo 28
dello Statuto, entra in vigore il giorno stesso della
sua pubblicazione.
 Firenze, 8 maggio 1973.
 La presente legge è  stata approvata dal Consiglio
Regionale il 6 aprile 1973 ed è  stata vistata dal Commissario
di Governo in data 7 maggio 1973.

