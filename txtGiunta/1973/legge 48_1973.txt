LEGGE REGIONALE   N. 48 DEL 17-08-1973
REGIONE TOSCANA
Norme per la profilassi della rosolia nella popolazione
femminile.
Fonte: BOLLETTINO UFFICIALE DELLA REGIONE TOSCANA
N. 37
del 17 agosto 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Tutte le minori che abbiano superato il decimo
anno di età  e che siano ancora in fase prepubere, sono
sottoposte, previo assenso della persona esercente la
patria potestà , al trattamento di profilassi contro la
rosolia.

Il trattamento è  gratuito.

Possono essere escluse dal trattamento di cui al
primo comma le minori che presentano agli esami
sierologici anticorpi circolanti antirosolia.

              
                

              
            

ARTICOLO 2

Il servizio di vaccinazione antirosolia, istituito dai
Comuni nell' ambito del proprio territorio, è  assicurato
dagli ufficiali sanitari, dai medici condotti e dai medici
dei servizi di medicina scolastica.

La Regione provvede a sue spese all' acquisto ed
alla distribuzione del vaccino necessario.

              
                

              
            

ARTICOLO 3

Ogni Comune, a mezzo del suo Ufficio di sanità ,
tiene la registrazione di tutte le minori sottoposte al
trattamento di cui all' art. 1.

Per ogni trattamento di vaccinazione contro la
rosolia è  rilasciato il relativo certificato.

              
                

              
            

ARTICOLO 4

La Regione Toscana predispone iniziative di educazione
sanitaria tese a diffondere la conoscenza del
trattamento profilattico di cui alla presente legge.

La Regione può , altresì , organizzare programmi di
vaccinazione facoltativa per soggetti in età  feconda
con la collaborazione dei servizi sanitari comunali e
di ogni altro Ente ed Istituto pubblico o privato che
svolga attività  nel campo sanitario.

              
                

              
            

ARTICOLO 5

All' onere derivante dall' applicazione della presente
legge, previsto in L. 100.000.000 annue, è  fatto
fronte per l' esercizio in corso con lo stanziamento
del capitolo 18100 del bilancio 1973, e per gli esercizi
successivi con apposito stanziamento nel corrispondente
capitolo di bilancio.
 La presente legge è  pubblicata sul Bollettino Ufficiale
della Regione.
 E' fatto obbligo a chiunque spetti di osservarla
e di farla osservare come legge della Regione Toscana.
 Firenze, 17 agosto 1973.
 La presente legge è  stata approvata dal Consiglio
Regionale il 13 luglio 1973 ed è  stata vistata dal
Commissario del Governo l' 8 agosto 1973.


Le Leggi Regionali

