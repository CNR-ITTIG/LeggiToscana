LEGGE REGIONALE   N. 35 DEL 03-07-1973
REGIONE TOSCANA
Finanziamento della Conferenza Regionale dell'
Agricoltura.
Fonte: BOLLETTINO UFFICIALE DELLA REGIONE TOSCANA
N. 31
del 6 luglio 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

E' autorizzata la spesa di L. 100.000.000 per la
organizzazione della Conferenza regionale dell' agricoltura
sul tema: << La zootecnia, settore strategico per
lo sviluppo e l' ammodernamento dell' agricoltura toscana >>,
indetta in data 23 gennaio 1973 dalla Giunta
regionale d' intesa con la competente Commissione
consiliare e avente per fine l' elaborazione di proposte
programmatiche generali agricolo - forestali e di
progetti specifici per lo sviluppo del patrimonio zootecnico
nell' ambito del territorio toscano.

              
                

              
            

ARTICOLO 2

La Giunta regionale utilizza la somma suddetta:
  a) nella misura di L. 80.000.000 per incarichi
professionali conferiti a soggetti estranei all' amministrazione
regionale per il compimento, secondo modalità 
concordate con gli interessati, di studi, indagini
o rilevamenti attinenti l' oggetto della Conferenza
di cui all' articolo precedente;
  b) nella misura di L. 20.000.000 per spese organizzative
di carattere generale.

              
                

              
            

ARTICOLO 3

All' onere derivante dall' applicazione della presente
legge si farà  fronte con gli stanziamenti iscritti
al cap. 27300 dello stato di previsione della spesa
del Bilancio per l' anno finanziario 1973 che presenta
la necessaria disponibilità .
  La presente legge regionale è  pubblicata sul Bollettino
Ufficiale della Regione.  E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 3 luglio 1973.
 La presente legge è  stata approvata dal Consiglio
Regionale il 24 maggio 1973 ed è  stata vistata
dal Commissario di Governo in data 28 giugno 1973.


Le Leggi Regionali
