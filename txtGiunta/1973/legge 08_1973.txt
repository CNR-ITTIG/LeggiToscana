LEGGE REGIONALE N. 8 DEL 17-01-1973

REGIONE TOSCANA

Intervento regionale per il finanziamento delle opere pubbliche di competenza delle Province, dei Comuni e loro Consorzi e degli Enti ospedalieri e per l'acquisizione di aree da destinare all'edilizia economica e popolare.

Fonte: BOLLETTINO UFFICIALE DELLA REGIONE TOSCANA N. 4 del 26 gennaio 1973


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

L'intervento finanziario della Regione per la realizzazione
di opere pubbliche di competenza della
Provincia, dei Comuni e loro Consorzi e degli Enti
ospedalieri, non assistite da contributo dello Stato,
è  attuato con le modalità  e nei limiti stabiliti dalla
presente legge.

Essa regola altresì  la concessione ai Comuni e
loro Consorzi di contributi per l'acquisizione di aree
sulle quali concedere il diritto di superficie per la
costruzione di case di tipo economico e popolare,
comprese le aree destinate alle relative opere di urbanizzazione
e servizi pubblici e sociali nonchè  per
la realizzazione delle opere di urbanizzazione primaria.

Possono usufruire dei contributi di cui al comma
precedente i Comuni e loro Consorzi che dispongano
di piani di zona per l'edilizia economica e popolare
approvati secondo le vigenti disposizioni o
che siano inclusi nel programma di localizzazione
degli interventi per le finalità  prima, terza, sesta,
ottava a) e ottava b) predisposto dalla Regione in
attuazione dell'art. 3 della legge 22- 10- 1971, n. 865.

Per quanto non contemplato dalla presente legge
valgono le disposizioni previste dalla legislazione vigente.

              
                

              
            

ARTICOLO 2

Per agevolare la formazione degli strumenti urbanistici
previsti dalle leggi 17- 8- 1942, n. 1150 e
18- 4- 1962, n. 167 e successive modifiche ed integrazioni,
la Regione interviene a favore dei Comuni
interessati con contributi << una tantum >>.

I contributi previsti dal comma precedente sono
concessi, con preferenza, per la redazione di strumenti
urbanistici in forme coordinate entro opportuni
ambiti comprensoriali e per la formazione dei
piani di cui alla legge 18- 4- 1962, n. 167 e successive
modificazioni e integrazioni.

              
                

              
            

ARTICOLO 3

L'intervento finanziario della Regione di cui al
1º comma dell'art. 1 ha luogo mediante concessione
di contributi in conto capitale o in annualità  sull'
ammontare della spesa riconosciuta ammissibile per
la realizzazione delle opere.

La Regione per l'acquisizione di aree di cui al
2º comma dell'art. 1 concede contributi straordinari
di conto capitale, e, per la realizzazione delle opere
di urbanizzazione primaria, contributi in conto capitale
ovvero in annualità .

Le somme stanziate per gli interventi di cui alla
presente legge, se eventualmente non impegnate nell'
anno di riferimento, possono essere utilizzate negli
esercizi successivi;  in ogni caso, però , non oltre,
il secondo anno successivo a quello in cui fu iscritto
lo stanziamento.

              
                

              
            

ARTICOLO 4

Per la costruzione, sistemazione e adeguamento
di strade costituenti la viabilità  locale e provinciale
il contributo è  concesso nella misura del 4,50%
annuo costante trentennale.

              
                

              
            

ARTICOLO 5

Per la realizzazione di acquedotti, fognature e
relativi impianti di depurazione non compresi nel
Piano regolatore generale degli acquedotti, e di opere
igieniche in genere, il contributo è  concesso nella misura
del 5% annuo costante trentennale.

              
                

              
            

ARTICOLO 6

Per la costruzione, ampliamento e sistemazione
di acquedotti previsti nel Piano regolatore generale
degli acquedotti e delle fognature occorrenti per lo
smaltimento delle acque reflue, il contributo è  concesso
nella misura del 4,50% annuo costante trentacinquennale,
ovvero, in conto capitale nella misura
del 70% della spesa riconosciuta ammissibile.

              
                

              
            

ARTICOLO 7

Per il finanziamento di opere di sistemazione ed
adattamento di locali ad uso scolastico e dei relativi
impianti ed attrezzature sportive di proprietà  delle
Provincie, dei Comuni e loro Consorzi, il contributo
è  concesso nella misura del 5% annuo costante trentennale.

              
                

              
            

ARTICOLO 8

Per il finanziamento di piccoli interventi, comprese
le manutenzioni straordinarie, la cui spesa non
superi 10 milioni di lire, interessanti impianti e attrezzature
sportive di competenza dei Comuni, il
contributo è  concesso in conto capitale nella misura
dell'80% della spesa riconosciuta ammissibile.

              
                

              
            

ARTICOLO 9

Per il finanziamento dei lavori riguardanti l'allacciamento
alle linee di distribuzione dell'energia
elettrica in zone extraurbane, il contributo è  concesso,
in conto capitale, ai Comuni interessati, nella
misura dell'80% della spesa riconosciuta ammissibile.

              
                

              
            

ARTICOLO 10

Per la costruzione o per la realizzazione di opere
di miglioramento dei porti ed approdi di 4a classe
e non classificati, il contributo è  concesso nella misura
costante annua trentennale del 4% delle spese
riconosciute necessarie.

              
                

              
            

ARTICOLO 11

Per le opere di costruzione, ampliamento e sistemazione
di strutture sanitarie di interesse locale
e per le opere di ampliamento e sistemazione di edifici
ospedalieri, il contributo è  concesso alle Provincie,
ai Comuni e loro Consorzi e agli enti ospedalieri
nella misura del 5% annuo costante trentennale.

              
                

              
            

ARTICOLO 12

Per l'acquisizione delle aree di cui al 2º comma
dell'art. 1 della legge, la Regione interviene con contributi
in conto capitale nella misura del 100% della
spesa fino all'importo massimo di L. 10.000.000.

I Comuni e i loro Consorzi che usufruiscano delle
agevolazioni previste dagli artt. 41 e seguenti della
legge 22 ottobre 1971, n. 865, sono ammessi ai contributi
di cui al 1º comma per la sola spesa eccedente
l'ammontare del mutuo ottenuto e nel limite
di L. 10.000.000.

Per la realizzazione delle opere di urbanizzazione
primaria sono concessi contributi in conto capitale
nella misura del 100% ovvero annualità  nella misura
del 5% costante trentennale.

              
                

              
            

ARTICOLO 13

Le domande per la concessione dei contributi
sono presentate nei modi e nei termini stabiliti dalla
Giunta regionale.

La Giunta propone al Consiglio regionale i programmi
di ripartizione dei fondi disponibili.

Dopo l'approvazione consiliare della ripartizione
dei fondi, il presidente della Giunta comunica all'
Ente richiedente il termine entro il quale dovranno
essere presentati il progetto delle opere oppure, per
l'acquisizione delle aree, gli atti necessari per la emissione
del decreto di esproprio o per la rogazione
dell'atto pubblico di acquisizione delle aree medesime.

              
                

              
            

ARTICOLO 14

L'approvazione dei progetti delle opere e la concessione
dei relativi contributi hanno luogo con deliberazione
della Giunta, in conformità  ai programmi
approvati dal Consiglio regionale.

L'approvazione dei progetti relativi alle opere
ammesse a contributo equivale a dichiarazione di
pubblica utilità , indifferibilità  ed urgenza delle opere
stesse, ove tale effetto non sia già  previsto dalla
vigente legislazione statale.

              
                

              
            

ARTICOLO 15

All'erogazione dei contributi in conto capitale, per
la realizzazione delle opere finanziate, la Giunta regionale
provvede nella seguente misura:
  - 30%, previa produzione da parte degli enti
interessati dell'atto formale di consegna dei lavori
appaltati, oppure di dichiarazione di inizio dei lavori
nel caso di conduzione in economia degli stessi;
  - 30%, previa dimostrazione dell'avvenuta
spesa da parte degli Enti di almeno 2/ 3 della precedente
erogazione;
  - 30%, previa dimostrazione dell'avvenuta
spesa di almeno 2/ 3 della seconda erogazione;
  - il rimanente decimo a collaudo approvato.

I contributi di annualità  sono erogati direttamente
agli enti interessati ovvero agli Istituti mutuanti
con decorrenza dalla data di inizio dell'ammortamento
dei mutui.

Alla concessione ed alla erogazione dei contributi
concernenti l'acquisto delle aree di cui al 2º comma
dell'art. 1 della presente legge, si provvede con deliberazione
della Giunta, in conformità  al programma
approvato dal Consiglio regionale, su presentazione
dell'ordine di pagamento diretto o di deposito
dell'indennità  di espropriazione oppure della deliberazione
di acquisizione dell'area attraverso cessione volontaria.

L'erogazione dei contributi di cui all'art. 2 della
presente legge, ha luogo in ragione del 40% ad elaborati
adottati dal Consiglio comunale interessato ed
in ragione del 60% ad elaborati approvati dai competenti
organi regionali.

              
                

              
            

ARTICOLO 16

La nomina dei collaudatori delle opere di cui
alla presente legge, ammesse a contributo regionale,
è  di competenza degli Enti beneficiari.

La Giunta regionale approva gli atti di collaudo
ai soli effetti della liquidazione finale del contributo.

              
                

              
            

ARTICOLO 17

Le somme ricavate dalla concessione del diritto
di superficie sulle aree acquisite con i contributi regionali
e nei limiti dell'ammontare stesso dei contributi
dovranno essere reimpiegate dai Comuni e loro
Consorzi per nuove acquisizioni di aree da destinare
agli scopi di cui al 2º comma dell'art. 1 della presente
legge.

              
                

              
            

ARTICOLO 18

Agli oneri derivanti dall'applicazione della presente
legge si fa fronte per l'esercizio 1972 con gli
stanziamenti previsti nei sottoindicati capitoli del
bilancio regionale:
  a) per gli interventi di cui all'art. 4: con lo
stanziamento indicato al capitolo 49/ 51;
  b) per gli interventi di cui all'art. 5: con gli
stanziamenti indicati ai capitoli 49/ 55 e 49/ 61;
  c) per gli interventi di cui all'art. 6: con gli
stanziamenti indicati ai capitoli 49/ 53 e 49/ 54;
  d) per gli interventi di cui all'art. 7: con lo
stanziamento indicato al capitolo 40/ 21;
  e) per gli interventi di cui all'art. 8: con lo
stanziamento indicato al capitolo 49/ 59;
  f) per gli interventi di cui all'art. 9: con lo
stanziamento indicato al capitolo 49/ 60;
  g) per gli interventi di cui all'art. 11: con lo
stanziamento indicato al capitolo 49/ 57;
  h) per gli interventi di cui all'art. 12: con lo
stanziamento indicato al capitolo 49/ 58;
  i) per gli interventi di cui all'art. 2: con lo
stanziamento indicato al capitolo 49/ 67;
  l) per l'intervento di cui all'art. 10 è  istituito
apposito capitolo nello stato di spesa del bilancio
per l'esercizio finanziario 1972 con stanziamento da
prelevarsi dal capitolo 54/ 1 del bilancio 1972.

Per le annualità  successive relative agli interventi
di cui alle lettere a), b), d), g), l), del precedente comma
saranno iscritte negli stati di previsione delle
spese della Regione per ciascuno degli esercizi finanziari
dal 1973 al 2001 i seguenti stanziamenti:
  - lett. a) L. 70.000.000;
  - lett. b) L. 93.205.000;
  - lett. d) L. 40.000.000;
  - lett. g) L. 50.000.000;
  - lett. l) L. 40.000.000.

Per le annualità  successive, relative agli interventi
di cui alla lett. c), sarà  iscritto negli stati di
previsione della spesa della Regione per ciascuno
degli esercizi finanziari dal 1973 al 2006 lo stanziamento
di L. 90.000.000.



La presente legge regionale è  pubblicata sul Bollettino
Ufficiale della Regione.  E' fatto obbligo a
chiunque spetti di osservarla e farla osservare come
legge della Regione Toscana.

La presente legge dichiarata urgente per gli effetti
e con le modalità  di cui al secondo comma dell'
art. 127 della Costituzione e dell'art. 28 dello Statuto,
entra in vigore il giorno stesso della sua pubblicazione.

Firenze, li 17 gennaio 1973.

La presente legge è  stata vistata dal Commissario
del Governo in data 13 gennaio 1973.


