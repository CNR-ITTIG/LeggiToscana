LEGGE REGIONALE   N. 33 DEL 19-06-1973
REGIONE TOSCANA
Acconto sul futuro trattamento economico del
personale regionale.
Fonte: BOLLETTINO UFFICIALE DELLA REGIONE TOSCANA
N. 29
del 22 giugno 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Con effetto  dal 1  aprile 1973,  ovvero  dalla  data  di  inizio
dell’effettivo servizio  presso  l’Amministrazione  regionale  se
successiva, al personale trasferito, comandato o comunque messo a
disposizione  della   Regione  Toscana,   e’  corrisposto,  salvo
conguaglio in  sede di  attribuzione  del  trattamento  economico
derivante dall’inquadramento  nel ruolo  organico  regionale,  un
acconto  mensile   netto  non   pensionabile,  differenziato   in
relazione alle carriere di appartenenza, nelle seguenti misure:

Per la carriera di appartenenza:

- direttiva,  l’importo netto mensile e’ di    L.        100.000;
- concetto,   l’importo netto mensile e’ di    L.         90.000;
- esecutiva,  l’importo netto mensile e’ di    L.         80.000;
- operaia,    l’importo netto mensile e’ di    L.         65.000;
- ausiliaria, l’importo netto mensile e’ di    L.         55.000.

Il beneficio  previsto dalla  presente legge  non si  applica  al
personale  che   percepisce  il  trattamento  economico  previsto
dall’art. 47 del DPR 30 giugno 1972, n. 748.

ARTICOLO 2

Al  complessivo  onere  lordo  di  L.  1.741.505.000  per  l’anno
finanziario  1973,  derivante  dall’applicazione  della  presente
legge si  fa fronte  con gli  stanziamenti previsti  ai  capitoli
00400 -  01600 -  06800 -  08800 -  14000 - 18500 del Bilancio di
previsione  per   l’anno  finanziario  1973,  che  presentano  la
necessaria disponibilita’.



 La presente legge dichiarata urgente per gli effetti
e con le modalità  di cui al secondo comma dell' art. 127
della Costituzione e dell' articolo 28 dello Statuto, entra
in vigore il giorno stesso della sua pubblicazione.
 Firenze, 19 giugno 1973.
 La presente legge è  stata approvata dal Consiglio
Regionale il 18 maggio 1973 ed è  stata vistata dal
Commissario di Governo il 19 giugno 1973.


Le Leggi Regionali
