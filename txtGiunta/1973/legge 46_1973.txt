LEGGE REGIONALE N. 46 DEL 03-08-1973

REGIONE TOSCANA

Interventi a favore dei Comuni, loro consorzi e Comunità montane per attività di assistenza sanitaria e sociale nei settori della maternità, dell'infanzia e dei giovani in età evolutiva.

Fonte: BOLLETTINO UFFICIALE DELLA REGIONE TOSCANA N. 36 del 10 agosto 1973

Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Fino alla istituzione delle unità  sanitarie locali e di
servizio sociale, la Regione eroga contributi a Comuni,
loro Consorzi e Comunità  montane per lo svolgimento
di attività, anche consortili, di prevenzione, di riabilitazione
e di assistenza sociale nei settori della maternità,
dell'infanzia e dei giovani in età  evolutiva.  Nel
caso di gestione consortile i relativi statuti sono
approvati dal Consiglio regionale.

I Consorzi di cui alla presente legge possono assicurare
servizi sanitari e sociali previsti da altre leggi
regionali.

I Comuni possono consorziarsi anche con le Province.

              
                

              
            

ARTICOLO 2

Gli Enti di cui all'art. 1 svolgono attività  preventiva,
riabilitativa e di assistenza sociale con particolare
riferimento:
  a) alla tutela della maternità  e dell'infanzia con
attività  di assistenza e consulenza pre - matrimoniale, di
prevenzione prenatale, post - natale e d'igiene della gravidanza,
al fine di eliminare i fattori della mortalità  infantile
e delle minorazioni di carattere psico - fisico;
  b) all'assistenza sanitaria e sociale alla gestante,
alla madre, all'infanzia ed ai giovani in età  evolutiva
con particolare riguardo per quelli affetti da handicaps
psico - fisici nei confronti dei quali deve effettuarsi anche
la necessaria assistenza psico - pedagogica;
  c) alla riabilitazione dei soggetti in età  evolutiva,
che presentino handicaps di carattere fisico, psichico
e sensoriale, attraverso l'utilizzazione di servizi aperti
di tipo ambulatoriale o a esternato inseriti nel territorio
e di servizi di assistenza domiciliare.  Tali servizi
devono porsi in rapporto con le altre strutture sanitarie
e sociali ed in alternativa alla istituzionalizzazione
dell'infanzia e dei giovani.

Le prestazioni di assistenza sociale, psico - pedagogica
e di riabilitazione a questi soggetti sono finalizzate
al superamento delle situazioni emarginanti ed a
favorire la loro partecipazione alla vita familiare, scolastica,
sociale e produttiva.

Gli Enti di cui all'art. 1 formulano proposte alla
Regione in ordine ai problemi attinenti all'assistenza
scolastica, al diritto allo studio, alla formazione professionale
dei soggetti handicappati, affinchè  tali problemi
siano considerati nei provvedimenti legislativi o
deliberativi regionali riguardanti le materie a cui sono
correlati.

Gli Enti possono inoltre formulare proposte in
ordine alla eliminazione delle barriere architettoniche
negli edifici pubblici, al lavoro protetto ed a altre attività 
dei settori considerati dalla presente legge, che
rientrino fra le competenze regionali.

Le proposte degli Enti sono esaminate dagli organi
consiliari in via prioritaria.

La Regione indica con propri provvedimenti gli
obiettivi particolari di intervento nei predetti settori.

              
                

              
            

ARTICOLO 3

Gli interventi di cui al precedente art. 2 sono attuati
in collaborazione con il soggetto ed il suo nucleo
familiare.

Per lo svolgimento delle loro attività  gli Enti possono
avvalersi, anche attraverso convenzioni, delle
strutture e dei presidi sanitari pubblici ritenuti utili
ed idonei per il raggiungimento delle finalità  della
legge.  Possono altresì  convenzionarsi con quelle istituzioni
private sulle quali sia stato espresso giudizio
di idoneità  da parte della Regione.

              
                

              
            

ARTICOLO 4

Gli statuti dei Consorzi prevedono oltre all'assemblea,
al Consiglio direttivo e al presidente, organi
di partecipazione popolare alla programmazione, gestione
e controllo delle attività.  Tali organi sono altresì 
previsti con regolamento dai Comuni che gestiscono
direttamente i servizi.

Dei predetti organi fanno parte le formazioni sociali
presenti nel territorio, e, comunque, le associazioni
rappresentative dei soggetti handicappati, le organizzazioni
sindacali maggiormente rappresentative e le associazioni
femminili.

E' garantita la presenza delle minoranze dei Consigli
comunali nelle assemblee dei Consorzi.

La sede del Consorzio è  fissata presso uno dei
Comuni consorziati.

              
                

              
            

ARTICOLO 5

La Regione contribuisce alle spese sostenute dagli
Enti di cui all'art. 1, risultanti da documentazione dettagliata
delle finalità  cui sarà  destinato il contributo
ed accompagnata da una relazione tecnica ed amministrativa
dalla quale in particolare emerga:
  a) la situazione esistente nel territorio di competenza
relativamente ai servizi necessari all'erogazione
delle prestazioni di cui all'art. 2;
  b) le eventuali iniziative in atto nel territorio da
parte di Enti pubblici e privati;
  c) la specifica forma di intervento che si vuole
realizzare, se in proprio o convenzionato.

Gli Enti che richiedono un contributo per l'incremento
o per l'ampliamento di servizi già  esistenti allegano
il bilancio di attività  dell'ultimo anno specificando
quali sono le attrezzature già  disponibili ed il numero
e la qualifica del personale addetto.

Le richieste di contributo formulate dagli Enti,
sono prodotte entro tre mesi dall'entrata in vigore della
presente legge e successivamente entro il 30 aprile di
ciascun anno.

              
                

              
            

ARTICOLO 6

La Regione contribuisce alle spese di primo impianto
dei servizi sostenute dagli Enti di cui all'art. 1
in misura non superiore al 50% della spesa risultante
dalla documentazione prodotta.

Per le iniziative di potenziamento dei servizi esistenti,
il contributo agli Enti non può  superare il 40%
della spesa documentata.

Il contributo è  erogato ad esaurimento dello stanziamento
di un miliardo di lire.

              
                

              
            

ARTICOLO 7

Il Consiglio regionale approva su proposta della
Giunta, un programma annuale d'intervento, ispirato
a criteri di programmazione nelle scelte, con allegato
il relativo piano di finanziamento, tenendo conto delle
indicazioni contenute nelle richieste degli Enti di cui
al precedente art. 5.

Il Presidente della Giunta regionale eroga con
proprio decreto i contributi deliberati dal Consiglio con
il piano di finanziamento di cui al precedente comma.

La Giunta regionale assicura il coordinamento e la
funzionalità  dei servizi finanziati, in conformità  al
programma annuale di intervento.

Ogni anno entro il 30 aprile i destinatari dei contributi,
inviano alla Giunta regionale una relazione sui
risultati e l'attività  svolte.

              
                

              
            

ARTICOLO 8

Per l'attuazione della presente legge è  autorizzata,
per il corrente esercizio, la spesa di L. 500.000.000
alla quale è  fatto fronte con il fondo previsto al cap.
46/ 25 del bilancio per l'anno finanziario 1972 appositamente
istituito con separato provvedimento legislativo.

Per gli esercizi successivi la spesa annua ammontante
a L. 1.000.000.000 troverà  il finanziamento nei
relativi capitoli di bilancio.

La maggiore spesa annua di L. 50.000.000 rispetto
alla somma prevista per il corrente anno, sarà  fronteggiata
con la maggiore entrata derivante dall'aumento
pari al 100% della tassa di circolazione che dal 1974
passa da L. 5.500.000.000 a L. 11.000.000.000 ai
sensi del penultimo comma dell'art. 4 della legge
16- 5- 1970, n. 281 e del primo comma dell'art. 18 della
legge regionale 30- 12- 1971, n. 2.
 La presente legge è  pubblicata sul Bollettino Ufficiale
della Regione.
 E' fatto obbligo a chiunque spetti di osservarla e
farla osservare come legge della Regione Toscana.
 Firenze, 3 agosto 1973.
 La presente legge è  stata approvata dal Consiglio
regionale il 28 giugno 1973 ed è  stata vistata dal Commissario
del Governo in data 1º agosto 1973.


Le Leggi Regionali


