LEGGE REGIONALE N. 14 DEL 17-03-1973
REGIONE TOSCANA

Contributi per la formazione e lo sviluppo delle forme di associazionismo economico tra piccoli e medi esercenti il commercio a dettaglio.

Fonte: BOLLETTINO UFFICIALE DELLA REGIONE TOSCANA N. 14 del 27 marzo 1973


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Al fine di promuovere ed agevolare l'organizzazione
razionale delle attività  commerciali e distributive
attraverso le forme di associazione economica
tra piccoli e medi esercenti il commercio al dettaglio
sono concessi contributi in conto capitale:
  a) Agli esercenti il commercio al dettaglio, iscritti
negli elenchi degli aventi diritto all'assistenza della
Cassa Mutua ai sensi di legge, che si siano tra loro
associati, in data non anteriore al 1º luglio 1972, o
che si associno, in qualsiasi forma, per la gestione
comune di un punto di vendita al dettaglio, con priorità 
per quelli di vendita di largo e generale consumo.

b) Alle Cooperative, ai Consorzi, ai Gruppi di
acquisto collettivi aventi fine di mutualità  tra gli associati,
costituiti negli stessi termini previsti dalla
lettera a) per l'acquisto in comune delle merci o per
la produzione dei servizi inerenti l'attività  di distribuzione
commerciale.

              
                

              
            

ARTICOLO 2

Ai soggetti di cui all'art. 1 lett. a), i contributi
sono concessi nella misura massima del 20% della
spesa complessiva sostenuta, per la acquisizione dei
beni mobili per l'attrezzatura del nuovo esercizio
commerciale.

Ai soggetti di cui all'art. 1 lett. b), i contributi
sono concessi nella misura massima del 10% della
spesa complessiva sostenuta, per l'acquisto dei beni
mobili, ivi compresi i mezzi di trasporto e per l'acquisto,
l'ampliamento e il miglioramento dei beni immobili
destinati all'espletamento dei servizi sociali.

              
                

              
            

ARTICOLO 3

I contributi di cui alla presente legge non sono
cumulabili con i finanziamenti agevolati concessi, ai
sensi dell'art. 10, comma 24º, 25º e 26º, della legge
6 ottobre 1971, n. 853, dalla Cassa per il Mezzogiorno
nei territori di competenza che interessino la Regione.

              
                

              
            

ARTICOLO 4

Le domande per la concessione dei contributi sono
presentate al Sindaco del Comune ove si realizzano
le iniziative di cui all'art. 2.

Le domande che fanno carico allo stanziamento
per gli anni 1972 e 1973 debbono essere presentate
entro 3 mesi dalla entrata in vigore della presente
legge;  quelle relative agli anni successivi dovranno essere
presentate entro il 1º aprile di ogni anno.

Alla domanda dovranno essere allegati:
a) nel caso dei soggetti di cui all'art. 1, lett. a):
  1) planimetria, ubicazione del nuovo punto di
vendita e descrizione della sua attività ;
  2) preventivi di spesa per l'acquisizione dei
beni indicati all'articolo 2, 1º comma, e piano di finanziamento;
  3) ubicazione, superficie di vendita e generi
trattati nei punti di vendita esistenti al momento della
presentazione della domanda;
  4) complete generalità  degli esercenti richiedenti;

b) nel caso dei soggetti di cui all'art. 1 lett. b):
  1) statuto o atto costitutivo;
  2) preventivo di spesa per l'acquisto dei beni
mobili per la realizzazione delle iniziative indicate
all'art. 2, secondo comma, e relativo piano di finanziamento;
  3) relazione illustrativa sulla rispondenza dell'
iniziativa ai fini dell'espletamento dei servizi sociali.

I sindaci dei Comuni trasmettono al Presidente
della Giunta Regionale le domande ricevute nei termini
di cui al 1º comma, la documentazione allegata
e il parere del Comune sull'iniziativa entro 60 giorni
dalla ricezione delle domande stesse.

              
                

              
            

ARTICOLO 5

La Giunta Regionale predispone la graduatoria di
tutte le richieste pervenute, separatamente per i soggetti
di cui alle lett. a) e b) dell'art. 1, e propone
l'ammontare del contributo da concedersi, calcolato
nei limiti previsti dall'art. 2.

Il Consiglio Regionale approva la graduatoria delle
domande e l'importo dei contributi da concedersi
fino all'esaurimento dello stanziamento.

Almeno il 60% dello stanziamento è  riservato ai
finanziamenti di cui all'art. 1, lett. a), compatibilmente
con le domande pervenute.

              
                

              
            

ARTICOLO 6

I contributi sono concessi con decreto del Presidente
della Giunta Regionale.

Su richiesta dei beneficiari il Sindaco accerta
l'avvenuto acquisto, secondo principi di economicità ,
dei beni mobili per la attrezzatura dell'esercizio,
così  come la realizzazione delle iniziative di cui all'
art. 2, 2º comma.

La Giunta Regionale provvede alla liquidazione
del contributo sulla base dell'accertamento del Comune.

Qualora l'onere effettivamente sostenuto per la
acquisizione dei beni o la realizzazione delle iniziative
risulti inferiore a quello preso a base per la concessione
del contributo, lo stesso sarà  ridotto in misura
proporzionale alla spesa accertata.

I Comuni riceveranno dalla Regione a titolo di
rimborso delle spese sostenute per gli accertamenti
il 2% dell'importo dei contributi concessi.

              
                

              
            

ARTICOLO 7

Per la concessione dei contributi di cui all'art. 2
e per le spese di cui all'art. 6 della presente legge
è  autorizzata la spesa di L. 50.000.000.

La predetta spesa farà  carico al capitolo n. 49/40
dello stato di previsione della spesa per l'esercizio
finanziario 1972.

Per gli anni 1973 e successivi, la spesa farà  carico
ai corrispondenti capitoli dello stato di previsione
degli esercizi finanziari medesimi.


La presente legge regionale è  pubblicata sul Bollettino
Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.

Firenze, li 17 marzo 1973.


La presente legge è  stata approvata dal Consiglio
Regionale il 1º febbraio 1973 e viene promulgata ai
sensi e per gli effetti del combinato disposto dell'
art. 127 della Costituzione e dell'art. 27 dello
Statuto.


