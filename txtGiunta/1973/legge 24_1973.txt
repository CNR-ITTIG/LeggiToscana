LEGGE REGIONALE   N. 24 DEL 19-04-1973
REGIONE TOSCANA
Provvidenze nel settore dei trasporti pubblici di
linea - Contributi intesi a garantire l' efficienza dei
pubblici servizi di linea automobilistici e filoviari.
Fonte: BOLLETTINO UFFICIALE DELLA REGIONE TOSCANA
N. 19
del 27 aprile 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

In attesa di provvedere ad una nuova organizzazione
del settore dei pubblici servizi di trasporto, la
cui sorveglianza di esercizio è  attribuita alla Regione
Toscana, allo scopo di garantire l' efficienza degli stessi,
la Giunta Regionale è  autorizzata a concedere per il
periodo 1º aprile - 31 dicembre 1972 contributi straordinari
nei limiti e con le modalità  di cui ai successivi
articoli, sulla base delle risultanze dell' esercizio svolto
nel 1971.

              
                

              
            

ARTICOLO 2

I contributi straordinari di cui all' art. 1 della presente
legge vengono concessi:
  a) agli enti pubblici che ai sensi del TU 15 ottobre
1925, n. 2578, gestiscono pubblici servizi di
trasporto prevalentemente di concessione regionale;
  b) alle imprese private concessionarie di pubblici
servizi di trasporto, soggetti alla sorveglianza regionale.

Detti contributi saranno determinati in relazione:
  1) agli introiti relativi agli abbonamenti, nella
misura massima del 15%;
  2) alle percorrenze effettuate fino al limite massimo
di 20 per autobus/ km.

Il limite di L. 20 per autobus/ km. di cui al precedente
punto 2) sarà  aumentato fino ad un limite
massimo di L. 40, per le autolinee che si svolgono
per oltre il 50% del loro percorso, entro i territori
dichiarati montani, a norma della legge 3- 12- 1971,
n. 1102, nonchè  per tutte le autolinee esercitate da
Enti pubblici, ai sensi del TU 15- 10- 1925, n. 2578,
da Imprese di diritto privato nelle quali gli Enti pubblici
abbiano una partecipazione finanziaria di maggioranza
e da Società  cooperative di lavoro costituite da
soci lavoratori a termini dell' art. 23 del DLCPS
14- 12- 1947, n. 1577 e successive modificazioni.

              
                

              
            

ARTICOLO 3

Ai fini della determinazione degli introiti degli
abbonamenti di cui al punto 1 del precedente articolo,
per gli Enti pubblici che gestiscono prevalentemente
pubblici servizi automobilistici e filoviari svolgentisi
nell' ambito comunale, verrà  tenuto conto degli introiti
degli abbonamenti relativi alle sole autolinee ordinarie
di concessione regionale.

Ai fini inoltre della determinazione delle percorrenze
di cui al punto 2) del precedente articolo, verrà 
considerata la percorrenza effettuata sulle sole autolinee
ordinarie di concessione regionale e relativa alle
corse previste dagli atti concessionali, nonchè  alle
corse bis denunciate ed alle corse plurime autorizzate
sulle linee medesime.

A questi ultimi fini sono escluse:
  a) le percorrenze relative ai servizi automobilistici
e filoviari sostitutivi di linee ad impianti fissi, già 
sovvenzionati ad altro titolo;
  b) le percorrenze relative ai servizi automobilistici
e filoviari che si svolgono in tutto o in parte paralleli
ad impianti fissi e che provvedono in prevalenza
a collegamenti comuni con il servizio ferroviario;
  c) le percorrenze relative ad autoservizi riservati
al trasporto esclusivo di determinate categorie di utenti.

              
                

              
            

ARTICOLO 4

La somma stanziata agli effetti della presente legge,
sarà  ripartita proporzionalmente fra i soggetti ammessi
a contributo che abbiano, per l' anno 1971, un
disavanzo di esercizio relativo al complesso dell' attività 
aziendale di trasporto.

              
                

              
            

ARTICOLO 5

Restano escluse dai contributi di cui alla presente
legge:
  1) le imprese che all' atto dell' erogazione non
siano più  titolari per qualsiasi causa dei servizi stessi,
ovvero, agli effetti della determinazione delle percorrenze
di cui al punto 2) dell' art. 2, abbiano sospeso
l' esercizio anche di singole autolinee;
  2) le imprese che non assicurino la normale efficienza
dei servizi, ovvero che non rispettino le clausole
concessionali, i contratti di lavoro e le leggi
sociali;
  3) le imprese che già  usufruiscono di altri contributi
da parte della Regione o dello Stato, attinenti
all' integrazione globale della passività  di esercizio.

              
                

              
            

ARTICOLO 6

Gli enti e le imprese che intendano chiedere il contributo
debbono inoltrare domanda al Presidente della
Giunta Regionale entro il termine di 30 giorni dalla
data di entrata in vigore della presente legge.

              
                

              
            

ARTICOLO 7

I contributi saranno erogati con decreto del Presidente
della Giunta Regionale in conformità  al programma
di distribuzione deliberato dal Consiglio Regionale.

Gli Organi regionali, agli effetti dell' istruttoria
per gli adempimenti di cui alla presente legge, si
avvarranno della Direzione Compartimentale dei trasporti
in concessione.

              
                

              
            

ARTICOLO 8

Per tutti i servizi pubblici di trasporto, la cui sorveglianza
è  attribuita alla Regione, il contributo dovuto
ai sensi della legge 9 marzo 1949, n. 106, modificata
dall' art. 37 del DPR 28 giugno 1955, n. 771,
è  corrisposto alla Regione.

              
                

              
            

ARTICOLO 9

Per l' attuazione della presente legge è  autorizzata
la spesa complessiva di L. 1.270.000.000 a carico del
capitolo 49/ 47 del bilancio di previsione per l' esercizio
finanziario 1972.
 La presente legge regionale è  pubblicata sul
Bollettino Ufficiale della Regione. E' fatto obbligo a
chiunque spetti di osservarla e farla osservare come
legge della Regione Toscana.
 Firenze, 19 aprile 1973.
 La presente legge è  stata approvata dal Consiglio
Regionale il 16 marzo 1973 ed è  stata vistata dal
Commissario di Governo il 16 aprile 1973.


Le Leggi Regionali
