LEGGE REGIONALE   N. 5 DEL 13-01-1973
REGIONE TOSCANA
Interventi per il diritto allo studio in materia di
borse di studio.
Fonte: BOLLETTINO UFFICIALE DELLA REGIONE TOSCANA
N. 3
del 19 gennaio 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

In attesa della disciplina organica delle funzioni
amministrative trasferite con il DPR 14- 1- 1972,
n. 3 in materia di assistenza sono confermate, ferme
restando le norme vigenti, e fino ad esaurimento
degli aventi diritto, le borse di studio pluriennali
destinate agli alunni delle scuole secondarie ed artistiche
già  assegnate ai sensi dell' art. 38 della legge
24 luglio 1962, n. 1073 e dell' art. 17 della legge
31 ottobre 1966, n. 942.

E' abolita l' assegnazione di nuove borse di studio
agli alunni delle scuole secondarie ed artistiche.

La Giunta regionale determinerà  la somma occorrente
per l' intervento sulla base della segnalazione
degli aventi diritto da parte dei Provveditorati agli
Studi e provvederà  all' erogazione delle borse di studio
direttamente.

              
                

              
            

ARTICOLO 2

La spesa occorrente per gli interventi di cui alla
presente legge farà  carico al cap. 40/ 1.
 La presente legge regionale è  pubblicata sul Bollettino
Ufficiale della Regione. E' fatto obbligo a chiunque
spetti di osservarla e farla osservare come legge
della Regione Toscana.
 Firenze, li 13 gennaio 1973.
 La presente legge è  stata vistata dal Commissario
di Governo l' 8 gennaio 1973.


