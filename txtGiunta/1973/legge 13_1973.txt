LEGGE REGIONALE   N. 13 DEL 12-03-1973
REGIONE TOSCANA

Contributi << una tantum >> ai Comuni per la formazione e la redazione dei piani di sviluppo e adeguamento della rete distributiva.

Fonte: BOLLETTINO UFFICIALE DELLA REGIONE TOSCANA N. 12 del 16 marzo 1973


Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1 - Soggetti beneficiari

 Al fine di favorire la formazione e la redazione
dei piani di sviluppo e adeguamento della rete distributiva,
di cui al capo II della legge 11 giugno 1971,
n. 426, recante la nuova disciplina del commercio,
sono concessi contributi, << una tantum >>:
  a) ai Comuni che abbiano una popolazione legale,
secondo i dati dell'ultimo censimento, inferiore ai
5.000 abitanti;
  b) ai Comuni che siano comunque associati, senza
alcuna limitazione in ordine alla popolazione legale,
per la redazione e la formazione su base intercomunale,
del piano di sviluppo e adeguamento della rete
distributiva.

              
                

              
            

ARTICOLO 2 - Ammontare del contributo


 I contributi sono concessi nella seguente misura:
  1) per i Comuni di cui all'art. 1 lett. a):
  - se con popolazione residente fino a 1.000
abitanti - L. 500.000;
  - se con popolazione residente da 1001 abitanti
e fino a 5.000 abitanti - L. 800.000;
  2) per i Comuni di cui all'art. 1 lett. b):
  - per ogni Comune associato per la redazione
e la formazione, su base intercomunale del piano -
L. 1.000.000.


Ai Comuni di cui all'art. 1, lett. b), è  riservato,
compatibilmente con le richieste pervenute, il 30%
del finanziamento della presente legge.

              
                

              
            

ARTICOLO 3

I Sindaci dei Comuni di cui all'art. 1 presentano
la domanda di concessione del contributo al Presidente
della Giunta Regionale entro 60 giorni dalla data di
pubblicazione della presente legge nel Bollettino Ufficiale
della Regione.

Alla domanda dovrà  essere allegata copia della
deliberazione di incarico per la formazione e la redazione
del piano.

Il contributo è  concesso con deliberazione della
Giunta Regionale.

              
                

              
            

ARTICOLO 4

Per la concessione di contributi di cui alla presente
legge è  autorizzata la spesa di L. 77.000.000.

La spesa predetta farà  carico al cap. 49/ 37 dello
stato di previsione della spesa per l'esercizio finanziario
1972.

Per l'anno 1973 la spesa farà  carico al corrispondente
capitolo di bilancio dell'esercizio finanziario medesimo.



La presente legge regionale è  pubblicata sul Bollettino
Ufficiale della Regione. E' fatto obbligo a chiunque
spetti di osservarla e farla osservare come legge
della Regione Toscana.

Firenze, li 12 marzo 1973.


La presente legge è  stata approvata dal Consiglio
Regionale il 1º febbraio 1973 ed è  stata vistata dal
Commissario di Governo in data 7 marzo 1973.


Le Leggi Regionali
