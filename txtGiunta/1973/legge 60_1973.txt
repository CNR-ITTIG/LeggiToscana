LEGGE REGIONALE   N. 60 DEL 30-11-1973
REGIONE TOSCANA
Formazione della proprietà diretto - coltivatrice -
Integrazione alla legge regionale 7- 4- 1973, n. 22.
Fonte: BOLLETTINO UFFICIALE DELLA REGIONE TOSCANA
N. 55
del 14 dicembre 1973
Il Consiglio Regionale ha approvato
Il Presidente della Giunta promulga
la seguente legge:

              
                

              
            

ARTICOLO 1

Ad integrazione delle provvidenze previste dalla
legge regionale 7- 4- 1973, n. 22 è  stanziata per il
corrente esercizio la somma di L. 100.000.000 per
concorso negli interessi sui mutui contratti per gli
scopi di cui all' art. 1 della legge 26- 5- 1965, n. 590,
integrata e modificata dalla legge 14- 8- 1971, n. 817.

Il tasso d' interesse dei mutui di cui al presente
articolo, da porsi a carico dei beneficiari, è  stabilito,
nei limiti delle disponibilità  esistenti sulle successive
autorizzazioni di spesa, nella misura dell' 1%.

Il concorso della Regione per dette operazioni è 
calcolato in conformità  a quanto previsto dell' art. 34
della legge 2- 6- 1971, n. 454, con riferimento ad una
durata del mutuo di 30 anni qualunque sia l' effettiva
durata dell' operazione.

              
                

              
            

ARTICOLO 2

E' altresì  autorizzata la spesa di L. 100.000.000
per gli interventi di cui all' articolo precedente per
ciascuno degli esercizi successivi fino al 2003, alla
cui spesa verrà  provveduto mediante l' iscrizione di
appositi capitoli nei relativi bilanci annuali.

              
                

              
            

ARTICOLO 3

Alla spesa di L. 100.000.000 prevista dall' art. 1
è  fatto fronte con le disponibilità  esistenti sul capitolo
49/ 82 del bilancio per l' anno finanziario 1972,
istituito con la variazione di cui al successivo articolo.

Per gli anni successivi la spesa annua ammontante
a L. 100.000.000 sarà  fronteggiata con la maggiore
entrata derivante dall' aumento pari al 100% della
tassa di circolazione che dal 1974 passa da Lire
5.500 milioni a L. 11.000 milioni ai sensi del penultimo
comma dell' art. 4 della legge 16 maggio 1970,
n. 281 e del primo comma dell' art. 18 della legge
regionale 30- 12- 1971, n. 2.

              
                

              
            

ARTICOLO 4

Nello stato di previsione della parte spesa del
bilancio di previsione per l' anno finanziario 1972
sono introdotte le seguenti variazioni:
 Capitolo da ridurre:
  TITOLO I
  SPESE CORRENTI
  Sezione 5a
  Rubrica unica
  Cap. 49/ 81 Concorso sugli interessi sui mutui contratti
ai sensi delle leggi vigenti in materia
per la formazione della proprietà 
diretto - coltivatrice da parte di cooperative
L. 100.000.000

 Capitolo di nuova istituzione:
  TITOLO I
  SPESE CORRENTI
  Sezione 5a
  Rubrica unica
  Cap. 49/ 82 Concorso sugli interessi sui mutui contratti
ai sensi delle leggi vigenti in materia
della formazione della proprietà 
diretto - coltivatrice da parte di singoli
L. 100.000.000.
 La presente legge è  pubblicata sul Bollettino Ufficiale
della Regione. E' fatto obbligo a chiunque spetti
di osservarla e farla osservare come legge della Regione
Toscana.
 Firenze, 30 novembre 1973.
 La presente legge è  stata approvata dal Consiglio
Regionale il 23 ottobre 1973 ed è  stata vistata dal
Commissario di Governo il 26 novembre 1973.


Le Leggi Regionali
